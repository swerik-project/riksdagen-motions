<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0014/mot_200304_MJ_0014-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ14 pnr: m226
          </p>
          <p>
            Motion till riksdagen 2003/04:MJ14
          </p>
          <p>
            av Catharina Elmsäter-Svärd m.fl. (m) med anledning av prop.
            2003/04:51
          </p>
          <p>
            Kust- och insjöfiske samt vattenbruk
          </p>
          <p>
            1 Förslag till riksdagsbeslut
          </p>
          <p>
            1. Riksdagen avslår proposition 2003/04:51. Riksdagen begär att
            regeringen återkommer till riksdagen med förslag om tillträde
            till fiskeresursen för olika grupper. 3. Riksdagen begär att regeringen
            återkommer till riksdagen med förslag om lokal och regional samförvaltning.
            4. Riksdagen begär att regeringen återkommer till riksdagen med
            förslag om fördelning av kvoterade fiskebestånd. 5. Riksdagen
            tillkännager för regeringen som sin mening vad i motionen anförs
            om skyddsjakt på säl och skarv. 6. Riksdagen begär att regeringen
            återkommer till riksdagen med förslag till hur redskapsanvändning
            skall anpassas efter rådande beståndssituation. 7. Riksdagen tillkännager
            för regeringen som sin mening vad i motionen anförs om utsättning
            av fisk vid s.k. put and take-fiske. 8. Riksdagen beslutar att
            återföra fiskerätten till ägarna i de stora insjöarna och i södra
            Östersjön om de bildar fiskevårdsområden i enlighet med vad i
            motionen anförs. 9. Riksdagen tillkännager för regeringen som
            sin mening vad i motionen anförs om finansiering av fiskevården.
            10. Riksdagen begär att regeringen återkommer till riksdagen med
            förslag om förbättrade villkor för vattenbruket. 11. Riksdagen
            tillkännager för regeringen som sin mening vad i motionen anförs
            om förbättrade villkor för fiskeföretagen.
          </p>
          <p>
            2 Inledning
          </p>
          <p>
            Föreliggande proposition är till sin karaktär en skrivelse eftersom
            den saknar operativa förslag och regeringen endast önskar få ytterligare
            ett övergripande och till stora delar innehållslöst mål uppsatt
            för sitt arbete. Regeringen har i allt högre grad satt upp mål,
            mer eller mindre precisa, för politiken. Detta är i sig inte fel
            men målen har kommit att ersätta politiska förslag. Därmed skapar
          </p>
          <pb facs="riksdagen-motions-pdf/data/200304/mot_200304_MJ_0014/mot_200304_MJ_0014-0002.pdf"/>
          <p>
            2003/04:MJ14
          </p>
          <p>
            sig regeringen fullmakt att driva en politik oberoende av riksdagen.
            Propositionen bör därför avslås i sin helhet och regeringen bör
            återkomma med förslag till åtgärder när de i propositionen aviserade
            utredningarna och uppdragen är slutförda. Därtill går det inte
            att förbigå att språkbehandlingen i propositionen är så undermålig
            att förståelsen av det som framförs avsevärt försvåras. Regeringen
            måste tillse att de alster som publiceras fyller rimligt ställda
            krav på riktigt språk. Särskilt gäller detta för dokument som
            skall ligga till grund för framtida rättsakter.
          </p>
          <p>
            2.1 Mål och inriktning
          </p>
          <p>
            Regeringen anger i propositionen de mål som den anser skall gälla
            för fiske och vattenbruk. De fyra mål som anges är i huvudsak
            mycket generellt formulerade och i det närmaste självklara. Därmed
            behövs de inte. Emellertid saknas ett företagarperspektiv. Utan
            lönsamhet i antingen fiske som bedrivs för konsumtion eller för
            dem som tillhandahåller fiske som fritidssysselsättning kommer
            inte fiske att bedrivas. Denna aspekt bör inarbetas i ett kommande
            förslag. Vi ställer oss frågande till varför miljöorganisationernas
            inflytande över fiskepolitiken skall stärkas, eller ens finnas
            med. Miljöorganisationer är, med internationellt språkbruk, non-governmental
            organizations (NGOs), och bör så vara. Förutom att samla människor
            med miljö- eller naturintresse har de utvecklats till opinionsbildare.
            Att ge dem någon annan roll är inte bra vare sig för dem eller
            för sakpolitiken. Genom den målformulering som föreslås ges organisationer
            formellt ett förvaltningsansvar. Detta är ett sätt att ge vissa
            människor dubbla rösträtter — dels i allmänna val, dels genom
            sin organisationstillhörighet. Det är tvivelaktigt att särbehandla
            just miljöorganisationer. Principiellt finns ingen skillnad om
            människor organiserar sig för fritidsfiske, som pensionärer, som
            hyresgäster, som vattenägare eller något annat. Ges en sammanslutning
            av människor extra rösträtt bör andra sammanslutningar också ges
            denna rätt. Organisationer av vad slag de vara månde skall inte
            ges särskilda rättigheter framför andra organisationer eller enskilda
            människor som valt att inte organisera sig.
          </p>
          <p>
            2.2 Förvaltningsformer
          </p>
          <p>
            Regeringen föreslår ett aktivt användande av olika begränsningar
            för att förhindra utfiskning. Vi har i grunden inget att invända
            mot tanken som sådan men anser att avvägningarna mellan till exempel
            yrkes- och fritidsfiske och mellan brukande av olika redskap bör
            föregås av en utredning. I annat fall fattas beslut om begränsning
            på vaga grunder och det kommer att bli en form av försöksverksamhet,
            vilket vore olyckligt.
          </p>
          <pb facs="riksdagen-motions-pdf/data/200304/mot_200304_MJ_0014/mot_200304_MJ_0014-0003.pdf"/>
          <p>
            Förslaget om pilotprojekt som skall föregå kommande beslut om
            samförvaltning är bra. Samförvaltning har som framgår av propositionen
            många aspekter och intressen att ta hänsyn till. När pilotprojekten
            är utvärderade bör regeringen återkomma till riksdagen med förslag.
            Regeringen föreslår att försök med fiskekvoter skall genomföras.
            Återigen är det bra att försök görs innan förslag läggs. Regeringen
            måste återkomma till riksdagen med förslag när försöken är genomförda
            och utvärderade. Det gäller i synnerhet eftersom principer och
            modeller för fördelning avses utvecklas.
          </p>
          <p>
            2.3 Förbättrade förutsättningar för kust- och insjöfiske
          </p>
          <p>
            Under detta avsnitt aviserar regeringen att ytterligare ett antal
            utredningar och örsök skall göras. Det gäller till exempel beståndsrestaurering
            och utsättningar av fisk. Även här är det viktigt att riksdagen
            får ta ställning till resultaten och de förslag som kan föranledas
            av dessa. Vi vill redan nu framföra att vi inte delar åsikten
            att all utsättning av rämmande laxfiskbestånd bör upphöra. Detta
            torde få en negativ effekt på det iske som bedrivs i formen ”put
            and take” eller rent av bringa det att upphöra. Eftersom bestånden
            i detta fiske är strikt reglerade är risken för att främmande
            biologiskt material skall spridas mycket liten. Ett område där
            det enligt vår mening inte behövs vare sig försök eller utredningar
            är de störningar som predatorer som säl och skarv utsätter fisket
            ör. Vi har under många år krävt att möjligheten till skyddsjakt
            på dessa skadegörare i större omfattning än idag skall tillåtas.
            Vad gäller skarv finns Jokalt inte något annat val än en kraftig
            minskning av stammen.
          </p>
          <p>
            2.4 Fritidsfiske och fisketurism
          </p>
          <p>
            När det gäller balansen mellan fritidsfiske och yrkesfiske föreslås
            att redskapsanvändningen skall anpassas efter rådande beståndssituation.
            Avsikten är att inskränka användningen av vissa redskap för vissa
            fiskare, till exempel nät för fritidsfiskare. Det framgår inte
            av texten om regeringens förslag är generellt eller om fiskevatten
            som är enskilt ägda och förvaltas av ägaren eller ett fiskevårdsområde
            skall undantas. Stor anledning till oro inger Fiskeriverkets förslag
            om att också de som fiskar på enskild fiskerätt skall omfattas.
            Det vore anmärkningsvärt om centrala beslut skulle komma att ta
            över lokalt fattade och förankrade beslut. Detta gäller särskilt
            i insjöar. I enskilda fiskevatten i insjöar har man full kontroll
            över bestånden och fiskevården där bör i sin helhet lämnas till
            lokal förvaltare. För säkerhets skull bör påpekas att om någon
            eller några arter behöver skyddas av biologiska skäl finns möjlighet
            till detta i annan lagstiftning. På grund av denna oklarhet kan
            inte redskapsanvändningen regleras genom förordning utan riksdagen
            måste få ta ställning till det slutliga förslaget.
          </p>
          <p>
            2003/04:MJ14
          </p>
          <pb facs="riksdagen-motions-pdf/data/200304/mot_200304_MJ_0014/mot_200304_MJ_0014-0004.pdf"/>
          <p>
            2003/04:MJ14
          </p>
          <p>
            Det fria handredskapsfisket i södra Östersjön och i de stora
            sjöarna infördes 1985 genom konfiskation av tidigare fiskerättigheter.
            Vi befarade då att beståndsvården skulle eftersättas. Tyvärr har
            våra farhågor besannats. Beståndsvården är i dag i det närmaste
            obefintlig. Fiskerätten bör så snart som möjligt återföras om
            ägarna bildar fiskevårdsområden och öppnar dessa för allmänheten
            genom att sälja fiskekort. På så sätt upphävs konfiskationen och
            beståndsvården säkras genom att medel tillförs genom fiskekortsförsäljningen.
            Regeringen bekymrar sig om fiskevårdens framtida finansiering.
            Det är förståeligt. Genom socialiseringen av fiskerätterna försvann
            incitamenten att vårda bestånden för en stor del av Sveriges vatten.
            Det är väl mycket begärt att enskilda medborgare skall betala
            beståndsvården på vatten som fritt får nyttjas av allmänheten.
            Enligt vår mening är det naturligt att de som drar nytta av fisket
            också betalar fiskevården. Ett lämpligt sätt är att detta sker
            genom fiskekortsförsäljning där en del av intäkterna går till
            beståndsvård. Ett alternativ är att en fritidsfiskarlicens införs
            där en årlig betalning medför rätt till fiske i specificerade
            vatten. I de allmänna vatten där man av en eller annan anledning
            önskar bibehålla ett helt fritt fiske är det naturligt att beståndsvården
            betalas av skattemedel. Vi avvisar tanken på införande av allmänna
            avgifter, till exempel avgift vid köp av redskap, som inte har
            någon direkt koppling till fiske i bestämda geografiska områden.
            Även när det gäller framtida förslag om fiskevårdsområden som
            regeringen aviserar bör frågan återkomma till riksdagen för avgörande.
          </p>
          <p>
            2.5 Vattenbruk
          </p>
          <p>
            Trots att Sverige har mycket god tillgång på vatten har vattenbruket
            här liten omfattning. Anledningen till detta är till stor del
            politiska hinder. Senfärdighet, byråkrati, motiverade och omotiverade
            miljöhinder är några anledningar. På detta sätt har en näringsgren
            med goda naturliga förutsättningar hindrats i sin utveckling och
            fisk som kunde ha producerats i Sverige importeras nu från andra
            länder. Det är därför bra att regeringen föreslår att vattenbruk
            skall integreras i översiktsplaneringen. På så sätt kan på ett
            tidigt stadium lämpliga platser identifieras och lämpligheten
            ur miljösynpunkt prövas redan i detta skede. Även inom vattenbruksavsnittet
            redogör regeringen för kommande utredningar och försök. Dessa
            bör likt allt annat i denna proposition återkomma i förslagsform
            till riksdagen när de är klara.
          </p>
          <p>
            2.6 Konsumentperspektivet
          </p>
          <p>
            Ett avsnitt i propositionen ägnas konsumentperspektivet. Regeringen
            tror på en ökning av efterfrågan av livsmedel som produceras ekologiskt.
            Detta är
          </p>
          <pb facs="riksdagen-motions-pdf/data/200304/mot_200304_MJ_0014/mot_200304_MJ_0014-0005.pdf"/>
          <p>
            emellertid något som bör lämnas till marknaden. Ökar efterfrågan
            av en eller annan vara kommer den också att produceras i större
            mängd. Statens roll på livsmedelsmarknaden är att genom livsmedelslagstiftningen
            säkerställa att den mat vi köper inte är hälsovådlig. Om det av
            folkhälsoskäl är önskvärt med ökat intag av något livsmedel eller
            minskat av något annat ligger det i statens normala skyldighet
            att till medborgarna se till att riktig information finns tillgänglig.
            Självklart är också en fungerande konkurrenslagstiftning statens
            uppgift att tillhandahålla. Vad gäller konsumentpreferenser i
            övrigt är detta inget som staten skall lägga sig i. Fiskepolitik
            kommer naturligen att ha konsumentperspektivet som utgångspunkt
            om riksdagsmajoriteten också har ett företagarperspektiv i målen
            för politiken.
          </p>
          <p>
            2.7 Företagarperspektivet
          </p>
          <p>
            Företagens villkor och företagarperspektivet saknas så gott som
            helt i propositionen. Det är märkligt eftersom fiske av tradition
            varit en stor näringsgren i Sverige. I takt med ökat välstånd
            och effektivare fångstmetoder finns allt färre fiskare kvar. Nya
            företagare som använder fiske som en del av en fritidsupplevelse
            kommer dock till. Såväl fritidsfiskeanläggningar som fiske för
            att fånga mat- och foderfisk drivs av småföretag. Småföretagarna
            är en utsatt grupp i dagens Sverige. Skattebelastningen är hög
            vilket medför höga priser på de produkter som säljs vare sig det
            är varor eller tjänster. I konkurrens med andra länder kommer
            den svenska produkten i ett sämre läge. Inte minst besvärande
            är fåmansbolagsreglerna. Fastighetsskatten är särskilt betungande
            för fiskeföretagen som straffas med hög skatt därför att bostäderna
            har sjönära läge. Även denna skatt måste bäras av produktpriserna.
            Skatter som belastar generationsväxlingar ökar kostnaderna för
            dessa små familjeföretag. Byråkratin är omfattande — inte minst
            miljöbalkens rigida tillämpning medför konkurrensnackdelar. Brist
            på riskkapital är ett hinder för expansion — i synnerhet i glesbygd
            där företag i behov av riskkapital av naturliga skäl finns. nget
            av dessa för företagen viktiga problem berörs. I en fiskeproposition
            skall heller inga förslag som har generell verkan på företagande
            läggas. Eftersom propositionen lider stor brist på förslag hade
            det emellertid inte skadat att företagandets problem också uppmärksammats.
            Självklart har den allmänna ekonomiska politiken också betydelse
            för möjligheten att utveckla fiskeföretag. Så kan med en god ekonomisk
            tillväxt också företag inom fiskets område få fler kunder vilket
            gagnar såväl näringen som annat lokalt näringsliv.
          </p>
          <p>
            2003/04:MJ14
          </p>
          <pb facs="riksdagen-motions-pdf/data/200304/mot_200304_MJ_0014/mot_200304_MJ_0014-0006.pdf"/>
          <p>
            2003/04:MJ14
          </p>
          <p>
            Stockholm den 23 januari 2004
          </p>
          <p>
            Catharina Elmsäter-Svärd (m)
          </p>
          <p>
            Lars Lindblad (m) Bengt-Anders Johansson (m) Cecilia Widegren
            (m) Jan-Evert Rådhström (m) Anders G Högmark (m) Ola Sundell (m)
          </p>
          <p>
            Jeppe Johnsson (m)
          </p>
        </div>
      </div>
    </body>
  </text>
</TEI>
