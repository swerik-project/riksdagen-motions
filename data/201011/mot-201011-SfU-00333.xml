<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SfU-00333">
  <teiHeader>
    <fileDesc>
      <titleStmt>
        <title>En human flykting- och integrationspolitik</title>
        <author corresp="i-LmthhHLPxzMMpEiXSys13u">av Ulrika Karlsson i Uppsala (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En human flykting- och integrationspolitik</title>
          <idno type="rdwebb">GY02Sf333</idno>
          <rs type="number">Sf333</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GY02Sf333/text</ref>
          <ref type="dokument_url_html">http://data.riksdagen.se/dokument/GY02Sf333</ref>
          <ref type="dokumentstatus_url_xml">http://data.riksdagen.se/dokumentstatus/GY02Sf333</ref>
          <ref type="doc">http://data.riksdagen.se/fil/CBDE851C-EB48-423C-8F1D-55986BA290E1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LmthhHLPxzMMpEiXSys13u</idno>
            <name>Ulrika Karlsson i Uppsala</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SLiMK4g2gunZjF7XsdwdhC" type="signed"/>
        <correspContext corresp="i-SLiMK4g2gunZjF7XsdwdhC">
          <note type="signatory" corresp="i-LmthhHLPxzMMpEiXSys13u"/>
        </correspContext>
        <correspAction xml:id="i-H5SkFqQnNzNNB5ggu26PN5" type="numbering">
          <date when="2010-10-29"/>
        </correspAction>
        <correspAction xml:id="i-FfqwHCDHwH9WGcnWrqvQDA" type="submission">
          <date when="2010-10-27"/>
        </correspAction>
        <correspAction xml:id="i-Am2bWPqNNygRYeZn9FMbAZ" type="transfer">
          <date when="2010-10-26"/>
        </correspAction>
        <correspAction xml:id="i-R76mMfmF9tFAj5iGjLgMav" type="assigned"/>
        <correspContext corresp="i-R76mMfmF9tFAj5iGjLgMav">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2JQPrg2DvVUB8veJUHx6GH" type="motBody">
        <div xml:id="i-SqqJFfHqrzUHkk6pGgmS8X" type="motProposal" subtype="förslag">
          <head xml:id="i-S2Q5y5VhqgH437Fb1ZEjZZ">
            Förslag till riksdagsbeslut
          </head>
          <list xml:id="i-MYhXzYMZ2MCcQH8Rc54qsS" style="ol">
            <item xml:id="i-PZJwBzNqMDsYCV5ykJ1XYy">
              Riksdagen tillkännager för regeringen som sin mening vad som
              anförs i motionen om rätten till eget boende (EBO).
            </item>
            <item xml:id="i-4XhbCdBJ3LTjJGpuDSkSX7">
              Riksdagen tillkännager för regeringen som sin mening vad som
              anförs i motionen om kortare handläggningstider.
            </item>
            <item xml:id="i-k8r1D5YvNdQLJDeTPcaab">
              Riksdagen tillkännager för regeringen som sin mening vad som
              anförs i motionen om positiva beslut när enskilda drabbas negativt
              av långa handläggningstider.
            </item>
            <item xml:id="i-DgMCRU2rcFjxzPxyQtREEo">
              Riksdagen tillkännager för regeringen som sin mening vad som
              anförs i motionen om undervisning i svenska.
            </item>
            <item xml:id="i-44yCWQheBaqsxFWYsavbti">
              Riksdagen tillkännager för regeringen som sin mening vad som
              anförs i motionen om undervisning för barn.
            </item>
            <item xml:id="i-TPodz9fC6PHqwSw5LvjV9i">
              Riksdagen tillkännager för regeringen som sin mening vad som
              anförs i motionen om att se över möjligheterna att begränsa polisens
              befogenheter att ingripa när s.k. gömda barn uppsöker vård och
              skola.
            </item>
            <item xml:id="i-5mGtYoYXebxQhUQsEYEGAF">
              Riksdagen tillkännager för regeringen som sin mening vad som
              anförs i motionen om rätten för asylsökande att arbeta under asylprocessen.
            </item>
            <item xml:id="i-QVBat444CDVDJgyxBJsWLV">
              Riksdagen tillkännager för regeringen som sin mening vad som
              anförs i motionen om att häva förbudet mot att arbeta under asylprocessen
              och ersätta det med en automatisk rätt att arbeta under asylprocessen.
            </item>
          </list>
        </div>
        <div xml:id="i-K6s3PZkE17P8XXoPY4gKQE" type="motContent">
          <head xml:id="i-JJsEfHukEgsTSiX52h6NGt" type="h1">
            Motivering
          </head>
          <p xml:id="i-9RUqnjRV7adHiTcNgqMmqn">
            Varje invånare är en tillgång för det svenska samhället och världen
            över drömmer människor om att bygga en bättre framtid någon annanstans.
            Med röda streck i kartboken har det blivit lättare att utestänga
            än att bejaka andra människor. Den svenska flyktingpolitiken havererade
            under den tidigare socialdemokratiska regeringen. Humanitet, solidaritet
            och generositet glömdes helt bort på vägen. I stället för att
            forma en politik och ett system som utgår från principen om att
            alla människor är resurser, möjligheter och individer med egen
            kraft att forma sin framtid, har människor under långa perioder
            tillåtits att brytas ner på statliga institutioner för att sedan
            skickas tillbaka som mänskliga vrak. Drömmande människor förpassades
            till årslång karantän på nedslitna flyktingförläggningar, utan
            rätt att läsa svenska och med förbud att arbeta. När man väntar
            i flera år, när man inte kan språket och när man inte fått känna
            värdighet, genom att få arbeta, blir situationen mycket svår.
            I samband med traumatiska upplevelser från hemlandet ger detta
            en oro och psykisk press som är svår att ensam klara av. Människor
            har tvingats in i en tillvaro som ofta präglas av maktlöshet,
            tristess, apati, uppgivenhet och, till slut, sjukdom. En sådan
            politik är inget annat än inhuman.
          </p>
          <p xml:id="i-CTZeYtA7nJGP49kG8P8rvW">
            I inget annat jämförbart land i världen har invandrare och flyktingar
            drabbats så hårt av arbetslöshet, socialbidragsberoende och utanförskap
            som i Sverige. Inte heller i något annat land har det politiska
            ledarskapet varit så handlingsförlamat som under det socialdemokratiska
            styret. I stället för att angripa orsakerna till den havererade
            flyktingpolitiken en reglerad arbetsmarknad, bidrags- och skattefällor,
            ett institutionaliserat omhändertagande har välfärdsstatens ingenjörer
            vänt sitt eget misslyckande mot nykomlingarna. Med förslag som
            att inskränka rätten till eget boende (EBO) och inskränka rätten
            till ny ansökan och så vidare, har den tidigare regeringen skjutit
            bredvid mål. Det är den enskilde asylsökande som har fått ta konsekvensen
            av kommuners och myndigheters fatala misslyckande.
          </p>
          <p xml:id="i-UvorLKCPuNVZFYAXKbWcqT">
            Det är dyrt och omänskligt att tvinga människor till flyktingförläggningar.
            Statistik visar att människor som bor på flyktingförläggning mår
            sämre än de som har eget boende. Enligt den europeiska konventionen
            om skydd för de mänskliga rättigheterna och grundläggande friheterna
            har var och en som lagligen befinner sig inom en stats territorium
            rätt att fritt röra sig där och fritt välja sin bosättningsort.
            Utskottet har i sitt ställningstagande från förra årets motion
            ansett att ett eget boende bland annat kan leda till trångboddhet
            som framförallt är negativ för barnen. Det är dock barnen man
            slår på när man tvingar in dem på en flyktingförläggning. Det
            är dålig bostadspolitik som föranleder trångboddhet, inte nykomlingarna.
            Att ta bort rätten till eget boende är förödande för den enskilde;
            därför finns all anledning att värna rätten till eget boende (EBO).
          </p>
          <p xml:id="i-T2kL1Kpom47xqSuso5v8cA">
            Handläggningstiderna bör kortas ned till maximalt tre månader.
            Klarar inte Migrationsverket eller annan myndighet av att hantera
            ärendet inom sex månader, och om detta inte beror på att den enskilde
            har försvårat asylprocessen genom att inte samarbeta med migrationsmyndigheten,
            bör den asylsökande erhålla ett positivt beslut per automatik.
            Alla asylsökande måste erbjudas undervisning i svenska under hela
            vistelsetiden, även under tiden för ett eventuellt överklagande.
            Detta eftersom den som, trots flerårig vistelse i Sverige, inte
            kan tala svenska har försämrade möjligheter till egen försörjning
            och integration. Alla barn måste få möjlighet att delta i svenskundervisningen.
            Att barn går ut och går in till så kallade asylklasser, där det
            ofta endast erbjuds ett begränsat antal ämnen, är inte acceptabelt
            i ett land som skrivit under FN:s barnkonvention. All utbildning,
            särskilt utbildning för barn, är en investering för framtiden
            oavsett i vilket land personen i slutändan bor, här eller i hemlandet.
            Verklig integration startar dag ett.
          </p>
          <p xml:id="i-B7cwVThtSEMp3Nwrkn9apD">
            Lika oacceptabelt är det när gömda barn av rädsla inte törs gå
            till skolan eller uppsöka sjukvården. Trots att FN:s barnkonvention
            kräver att myndigheter, domstolar med flera agerar utifrån barnens
            bästa har detta inte skett. Om vi erkänner så kallade gömda barns
            rätt till vård och skolgång, är det rimligt att se över polisens
            befogenheter att ingripa när dessa barn också söker sig till vård
            och skola. Med anledning av min tidigare motion i frågan om gömda
            barns skolgång fick en särskild utredare i uppdrag att utreda
            förutsättningarna för att reglera en rätt till utbildning, förskoleverksamhet
            och skolbarnsomsorg för barn och ungdomar som undanhåller sig
            ett avvisnings- eller utvisningsbeslut (dir. 2006:28). I uppdraget
            ingick att överväga om det behövs en särskild reglering av polisens
            arbete med verkställighet av avvisnings- och utvisningsbeslut.
            I betänkande 2005/06:SfU10 skriver utskottet, med anledning av
            att gömda barn inte törs gå i skola eller uppsöka sjukvården:
          </p>
          <p xml:id="i-3RE2oFCXzFxBwhGjoGfnmb">
            Mot bakgrund av att frågan om gömda barns rätt till skolgång
            numera är föremål för utredning samt att gömda barn och ungdomar
            har rätt till hälso- och sjukvård på samma villkor som barn bosatta
            i Sverige anser utskottet att det saknas skäl för riksdagen att
            göra något uttalande i dessa frågor.
          </p>
          <p xml:id="i-DVSLF8w5kBSTgCkSY7pzkJ">
            Eftersom verkligheten visat att asylsökande barn de facto inte
            har samma rätt till hälso- och sjukvård som svenska barn bör frågan
            om barns rätt till sjukvården utredas närmare. På grund av ersättningsavtalen
            lämnar idag sjukvården rutinmässigt ut uppgifter till Migrationsverket,
            uppgifter som egentligen borde lyda under sekretess enligt hälso-
            och sjukvårdslagen. Faktumet att det inte finns någon lagstiftning
            som förbjuder polisingripanden vid uppsökande av hälso- och sjukvård
            inverkar negativt på många barns hälsa då de inte törs uppsöka
            sjukvården.
          </p>
          <p xml:id="i-9aBcr6hX3NMc8fRXKXuGA4">
            Samtliga som invandrar till Sverige borde automatiskt ha rätt
            att arbeta. Dagens system med ansökan om undantag från förbudet
            att arbeta är direkt fel. Det leder bara till att vi via byråkrati
            hindrar och förbjuder människor från att arbeta, skapa sig en
            egen försörjning och plattform i vårt samhälle. Genom arbete främjar
            vi att de lär sig språket det skall ses som en möjlighet, inte
            ett problem. Dessutom är det absurt att arbetsvilliga människor
            måste ansöka om undantag från förbudet mot att arbeta. Integration
            startar dag ett. Arbetslinjen ska omfatta även de som migrerat
            till Sverige.
          </p>
          <p xml:id="i-PStiTQGBQJR4kp6k3bSukL">
            FN:s tidigare generalsekreterare Kofi Annan har tidigare sagt
            att
          </p>
          <p xml:id="i-HkqaAW53g9hVybiCgQJZSN">
            alla som är angelägna om mänsklig värdighet borde motarbeta tendensen
            att invandrare görs till syndabockar för sociala problem. De flesta
            invandrare är strävsamma, modiga och beslutsamma. De vill inte
            åka snålskjuts. De vill ha en rimlig möjlighet för sig och sina
            familjer.
          </p>
          <p xml:id="i-B8doCGRzfPimtiqBuKeLiQ">
            Med en human flyktingpolitik och en human integrationspolitik
            som börjar dag ett kommer vi en bra bit på vägen mot ett bättre
            och mer öppet samhälle där alla människor ses som resurser, förmågor
            och tillgångar.
          </p>
        </div>
        <div xml:id="i-3m6nzZ8jynUDdQeUf7KFob" type="motSignatures">
          <list xml:id="i-856o8eMeVJBeqdLZa8tkGo">
            <item xml:id="i-RcJCUYFBxfPWyQMvimG8nw" who="i-LmthhHLPxzMMpEiXSys13u">
              Ulrika Karlsson i Uppsala (M)
            </item>
          </list>
        </div>
      </div>
    </body>
  </text>
</TEI>
