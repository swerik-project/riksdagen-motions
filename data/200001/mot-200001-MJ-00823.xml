<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0823/mot_200001_MJ_0823-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ823 pnr: s33059
          </p>
          <p>
            Motion till riksdagen 2000/01:MJ823
          </p>
          <p>
            av Lilian Virgin och Eva Johansson (s)
          </p>
          <p>
            Regionala naturparker
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om regionala naturparker i Sverige.
          </p>
          <p>
            Motivering
          </p>
          <p>
            Regionala naturparker förekommer i stort antal i många europeiska
            länder. De är särskilt talrika i Tyskland och Frankrike där de
            förekommit under mer än 30 år. Ofta täcker parkerna stora arealer
            och omfattar inte bara skog och jordbruksmark utan även tätorter.
            Regionkommittén inom EU har i ett yttrande till EG-kommissionen
            i mars 1997 framhållit de regionala naturparkerna som en bra modell
            för en ekologisk och ekonomisk hållbar utveckling av områden som
            innehåller höga natur- och kulturvärden. Regionkommittén inom
            EU framhåller i sitt yttrande: ”Hållbar utveckling är i dag en
            prioriterad fråga inom Europeiska unionen, i enlighet med Rio-överenskommelsen.”
            Av yttrandet framgår också: ”I dag är ett av Europeiska unionens
            viktigaste mål att stödja sysselsättningen inom jordbruket och
            utveckla den icke jordbruksbundna sysselsättningen, främst turistnäringen,
            på landsbygden, eftersom de bidrar till de offentliga politiska
            åtgärdernas samstämmighet och stöder sig på lokala resurser utan
            att missbruka dem.” Regionala naturparker finns inte i Sverige.
            Gotlands läns Hushållningssällskap har i en förstudie studerat
            hur den modell för regionala naturparker som finns ute i Europa
            kan passa in i ett svenskt system. Studien har sin utgångspunkt
            i jord- och skogsbruket, eftersom det är den näring som i störst
            utsträckning har danat och även kommer att påverka det landskap,
            som regionala naturparker är avsett att bevara och utveckla. Det
            är också inom jordbruksfondens ram som EU och staten främst anvisar
            medel för att främja ett öppet och rikt kulturlandskap samt en
            extensiv och småskalig produktion.
          </p>
          <pb facs="riksdagen-motions-pdf/data/200001/mot_200001_MJ_0823/mot_200001_MJ_0823-0002.pdf"/>
          <p>
            2000/01:MJ823
          </p>
          <p>
            Regionala naturparker berör emellertid inte enbart lantbrukare/markägare,
            utan alla som är verksamma inom området kan beröras på ett eller
            annat sätt. Det handlar inte bara om dålig lönsamhet i jordbruket
            utan även om en försämrad social situation genom att affärer och
            annan service läggs ned och det blir svårare att hitta jobb. Även
            inom Sveriges skärgårdsområden kan modellen för regionala naturparker
            vara användbar. De områden på Gotland som i första hand kan bli
            aktuella att ingå i en regional naturpark berörs redan idag av
            olika restriktioner för skydd av mycket höga natur- och kulturvärden.
            Dessa skyddade värden skulle kunna användas som en resurs för
            bygdens utveckling. Olika insatser och projekt för dessa områden
            som initieras av olika myndigheter skulle kunna samordnas på ett
            bättre sätt inom ramen för en regional naturpark. En regional
            naturpark skapas med utgångspunkt från områdets örutsättningar,
            en plan tas fram och avtal tecknas mellan olika parter. Parterna
            kan vara lokalbefolkningen genom sina organisationer och öreningar,
            kommuner, landsting och staten. För att bilda en regional naturpark
            på Gotland krävs att åtgärden är accepterad av staten på en nationell
            nivå. Regionala naturparker är ett ganska okänt begrepp men när
            frågan aktualiserades i samband med Hushållningssällskapets förstudie
            mottogs den positivt av centrala myndigheter och organisationer,
            även om man ville avvakta mer information. Under studiens gång
            har fortlöpande kontakter hållits med Lantbrukarnas Riksförbund,
            Jordbruksdepartementet och Jordbruksverket, och i anvisningarna
            till Landsbygdsutvecklingsprogrammet (LBU) i Sverige finns nu
            begreppet regionala naturparker infört. Även aturvårdsverket och
            Riksantikvarieämbetet har visat intresse. Det finns ett intresse
            av att i ett fortsatt arbete se hur regionala naturparker passar
            in i Sverige och överväga hur en sådan modell kan rymmas inom
            Landsbygdsutvecklingsprogrammet. Arbetsmodellen är ett instrument
            för det lokala inflytandet och förtjänar att bli prövad. Det behövs
            dock, med hänsyn till att det ännu är ett relativt okänt begrepp,
            en acceptans och någon form av insyn och stöd från statligt håll
            i det fortsatta arbetet.
          </p>
          <p>
            Stockholm den 4 oktober 2000
          </p>
          <p>
            Lilian Virgin (s) Eva Johansson (s)
          </p>
        </div>
      </div>
    </body>
  </text>
</TEI>
