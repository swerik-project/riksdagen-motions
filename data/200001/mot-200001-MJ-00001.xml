<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0001/mot_200001_MJ_0001-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ1 pnr: m1147
          </p>
          <p>
            Motion till riksdagen 2000/01:MJ1
          </p>
          <p>
            av Ingvar Eriksson m.fl. (m) med anledning av skr. 2000/01:38
          </p>
          <p>
            Hållbara Sverige — uppföljning av åtgärder för en ekologiskt
            hållbar utveckling
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om syftet med kommande skrivelser om Hållbara
            Sverige. 2. Riksdagen tillkännager för regeringen som sin mening
            vad i motionen anförs om energipolitiken. 3. Riksdagen tillkännager
            för regeringen som sin mening vad i motionen anförs om grön skatteväxling.
            4. Riksdagen tillkännager för regeringen som sin mening vad i
            motionen anförs om de lokala investeringsprogrammen.
          </p>
          <p>
            Inledning
          </p>
          <p>
            Regeringen redogör i skrivelsen ”Hållbara Sverige — uppföljning
            av åtgärder för en ekologiskt hållbar utveckling” för arbetet
            med ett antal projekt för ekologiskt hållbar utveckling. Skrivelsen
            är i allt väsentligt en beskrivning av verkligheten så som regeringen
            uppfattar den snarare än en uppföljning i meningen analys och
            utvärdering av politikens resultat. Därmed skiljer sig redovisningen
            inte nämnvärt från regeringens årliga redogörelse av miljöarbetet
            i budget- propositionen. Det förefaller som ett slöseri med resurser
            att ge ut en särskild skrivelse som inte tillför något nytt. Skrivelsen
            skulle kunna ha ett berättigande om den var analytisk och utvärderande
            till sin karaktär. Som den nu är utformad fungerar den bara som
            ytterligare ett instrument för regeringen att föra ut en skev
            verklighetsbeskrivning med syftet att skönmåla regeringens miljöarbete.
            Kanske det största problemet med regeringens miljöpolitik är bristen
            på genomtänkt analys. Det är därför inte konstigt att de externa
            utvärderingar
          </p>
          <p>
            [PA Lä
          </p>
          <p>
            MOT. 2000/01
          </p>
          <pb facs="riksdagen-motions-pdf/data/200001/mot_200001_MJ_0001/mot_200001_MJ_0001-0002.pdf"/>
          <p>
            2000/01:MJ1
          </p>
          <p>
            som gjorts varit starkt kritiska mot den förda politiken. Detta
            gäller bland annat de lokala investeringsprogrammen, energiomställningsprogrammet
            och den så kallade Östersjömiljarden. Kommande skrivelser om hållbara
            Sverige bör därför ha som syfte att utvärdera och analysera den
            förda miljöpolitiken och inte enbart beskriva verkligheten så
            som regeringen uppfattar den.
          </p>
          <p>
            Den förda politiken
          </p>
          <p>
            Helhetsintrycket av skrivelsen Hållbara Sverige är att den ger
            en skev bild av verkligheten. I det följande redovisar vi några
            av de områden där det är tydligt att regeringens resonemang saknar
            verklighetsförankring.
          </p>
          <p>
            Energipolitiken
          </p>
          <p>
            Målet för den svenska energipolitiken är att på kort och lång
            sikt trygga tillgången på el och annan energi på konkurrenskraftiga
            villkor. Energipolitiken skall vidare skapa förutsättningar för
            en effektiv energianvändning och en kostnadseffektiv svensk energiförsörjning
            med liten negativ inverkan på hälsa och klimat samt underlätta
            omställningen till ett ekologiskt hållbart samhälle. En av regeringens
            åtgärder för att uppnå dessa mål har varit att inleda den förtida
            avvecklingen av kärnkraften. Följden har blivit att utsläppen
            av växthusgaser har ökat kraftigt samtidigt som södra Sverige
            hotas av akut effektbrist. För att få fram ny energiproduktion
            ges omfattande subventioner till vindkraft och biobränslebaserad
            kraftproduktion. Slutsatsen är att regeringens energipolitik inte
            har bidragit till att göra Sverige mer ekologiskt hållbart. Miljön
            har i stället blivit sämre samtidigt som de subventionerade tillskotten
            av vind- och biobränslebaserad kraftproduktion har försämrat kostnadseffektiviteten
            i energiförsörjningen. Detta bör ges regeringen till känna.
          </p>
          <p>
            Ekonomiska styrmedel
          </p>
          <p>
            Regeringen anser att miljörelateringen av skattesystemet successivt
            behöver ökas genom grön skatteväxling. Grön skatteväxling kan
            i teorin vara ett verksamt instrument för att med fackspråk ”internalisera
            externa kostnader”, det vill säga låta de verksamheter som ger
            upphov till negativa miljöeffekter betala för de skador som uppstår.
            Problemet är att grön skatteväxling i praktiken sällan fungerar
            som det är tänkt. Det som Socialdemokraterna har kallat för grön
            skatteväxling har framför allt handlat om att höja skatter, och
            det enda gröna i dessa höjningar har varit att vissa skatter höjts
            mer än andra. Eftersom vi redan har mycket
          </p>
          <pb facs="riksdagen-motions-pdf/data/200001/mot_200001_MJ_0001/mot_200001_MJ_0001-0003.pdf"/>
          <p>
            höga miljöskatter borde grön skatteväxling i Sverige framför
            allt handla om att sänka andra skatter såsom skatten på arbete.
            Det andra praktiska problemet med grön skatteväxling är att man
            byter ut stabila skattebaser mot instabila. Detta ger oss ett
            instabilt skattesystem som hela tiden måste justeras. Vad vi behöver
            är ett mer långsiktigt stabilt skattesystem som ger tydliga signaler
            till de ekonomiska aktörerna.
          </p>
          <p>
            Lokala investeringsprogram
          </p>
          <p>
            Regeringen beslutade 1998 att inrätta ett stöd till lokala investeringsprogram
            för ekologisk hållbarhet. Stödet beräknas uppgå till sammanlagt
            7,2 miljarder kronor under perioden 1998-2003. Av pengarna har
            212,2 miljoner kronor beviljats till BO01. Ytterligare beslut
            om stöd till bomässan kommer att fattas under hösten. Bomässan,
            BOO01, har kritiserats på många punkter. Det byggs dyra bostäder
            med hyror som måste subventioneras inom det befintliga bostadsbeståndet
            för att någon skall vilja bo där. Redovisningen och uppföljningen
            av genomförda miljöprojekt är bristfällig. Vägen har kantats av
            närmast oegentligheter, strejker och svårigheter att nå resultat.
            Vi anser att skattepengar bör användas till forskning för att
            ta fram miljövänliga, ekonomiskt hållbara alternativ inom bostads-
            och byggsektorn och inte till en bomässa som borde vara ekonomiskt
            självbärande. Dessutom leder subventioner i första ledet till
            snedvriden konkurrens och bidrar till höjda branschpriser. Riksrevisionsverket,
            RRV, har i en rapport kritiserat de lokala investeringsprogrammen
            och de former för vilka stödet tilldelas kommuner. RRV konstaterar
            att det finns åtskilliga brister, både när det gäller hittills
            uppnådda resultat och det sätt på vilket bidragen har administrerats.
            rapporten menar RRV bland annat att de förväntade miljöeffekterna
            många gånger har överskattats, att kommunerna tycks söka bidrag
            mest för att möjligheten finns snarare än för att lösa lokala
            miljöproblem, att programmen inte varit anpassade för nytänkande
            och innovationer och att projektens beräknade sysselsättningseffekter
            har överstigit det verkliga utfallet. Vidare konstaterar man att
            någon bedömning av om bidragen kan tänkas ha konkurrenssnedvridande
            effekter inte har gjorts och att detta riskerar att störa den
            marknadsdrivna miljöanpassningen samt att Miljödepartementet kommer
            att behöva avsätta ytterligare resurser för att kunna hantera
            programmen i framtiden. Vi befarade att de lokala investeringsprogrammen
            skulle innebära ökad byråkrati, snedvriden konkurrens, dyra felinvesteringar
            och allmänt slöseri med skattemedel. Rapporten från RRV visar
            att våra farhågor kring de lokala investeringsprogrammen till
            stor del besannats. Vi anser att stödet till lokala investeringsprogram
            skall avskaffas och att inga mer bidrag skall beviljas då ansöknings-
            och uppföljningsrutiner gällande både miljöeffekter och sysselsättningen
            har grundläggande brister.
          </p>
          <p>
            2000/01:MJ1
          </p>
          <pb facs="riksdagen-motions-pdf/data/200001/mot_200001_MJ_0001/mot_200001_MJ_0001-0004.pdf"/>
          <p>
            2000/01:MJ1
          </p>
          <p>
            Stockholm den 21 november 2000
          </p>
          <p>
            Ingvar Eriksson (m) Knut Billing (m) Sten Andersson (m) Inga
            Berggren (m) Carl-Erik Skårman (m) Ewa Thalén Finné (m) Gunnar
            Axén (m) Anna Lilliehöök (m) Fredrik Reinfeldt (m)
          </p>
          <p>
            Carl G Nilsson (m) Catharina Elmsäter-Svärd (m) Lars Lindblad
            (m) Per-Samuel Nisser (m) Berit Adolfsson (m) Inger René (m) Anders
            G Högmark (m) Patrik Norinder (m)
          </p>
        </div>
      </div>
    </body>
  </text>
</TEI>
