<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UbU-00256">
  <teiHeader>
    <fileDesc>
      <titleStmt>
        <title>Anställning som doktorand</title>
        <author corresp="i-7Gy2xwC7Jyimjy9QTKnQEf">av Rossana Dinamarca m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Anställning som doktorand</title>
          <idno type="rdwebb">H002Ub256</idno>
          <rs type="number">Ub256</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H002Ub256/text</ref>
          <ref type="dokument_url_html">http://data.riksdagen.se/dokument/H002Ub256</ref>
          <ref type="dokumentstatus_url_xml">http://data.riksdagen.se/dokumentstatus/H002Ub256</ref>
          <ref type="doc">http://data.riksdagen.se/fil/D963EE02-8506-4348-B289-19F489A654A9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5KNWycPYctdoQ1Ves1UKd2" type="signed"/>
        <correspContext corresp="i-5KNWycPYctdoQ1Ves1UKd2">
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-Ekm89vV77YEc4XT1VX4qA7" type="numbering">
          <date when="2012-10-04"/>
        </correspAction>
        <correspAction xml:id="i-PW5ABtAxS9RQKv63KyY85t" type="submission">
          <date when="2012-10-03"/>
        </correspAction>
        <correspAction xml:id="i-RUdwYRxTYGF8FvpVx6HKcJ" type="transfer">
          <date when="2012-10-03"/>
        </correspAction>
        <correspAction xml:id="i-U2PEBZDbRQiEgfhUijWnFb" type="assigned"/>
        <correspContext corresp="i-U2PEBZDbRQiEgfhUijWnFb">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BP8utnUG1vKY2RNPpXTEmV" type="motHeader"/>
      <div xml:id="i-WrFyDnPDkybyXHStffmyAj" type="motBody">
        <div xml:id="i-XmAyeisS1XBj6k6kwomemb" type="motProposal" subtype="förslag">
          <head xml:id="i-Y3wzXNCeJrwDeFRTkXnq6z">
            Förslag till riksdagsbeslut
          </head>
          <p xml:id="i-8cUkq6GxAxPB1VCdfCUmkC">
            Riksdagen tillkännager för regeringen som sin mening vad som
            anförs i motionen om att regeringen bör återkomma med ett förslag
            om en ändring av högskoleförordningen som innebär att samtliga
            som antas till forskarutbildning också anställs som doktorander.
          </p>
        </div>
        <div xml:id="i-FWSet3B9gn6fdEgesRQzDA" type="motContent">
          <head xml:id="i-4KrokCFhJi4bpHmrvVfeDo" type="h1">
            Doktorander ska vara anställda
          </head>
          <p xml:id="i-9ZS9yXfcaSVVgK4vVkGseD">
            Svensk forskning utförs till stor del av doktorander vid våra
            lärosäten. För Vänsterpartiet är det självklart att den som utför
            arbete ska vara anställd och ha lön och övriga arbetsvillkor reglerade
            i kollektivavtal.
          </p>
          <p xml:id="i-G5PjUu1FrU3KunernrLJLc">
            Idag är det tillåtet att anta doktorander utan att anställa dem.
            Forskarutbildningen för doktorander som saknar anställning finansieras
            med utbildningsbidrag alternativt stipendier. Det bidrar till
            en osund konkurrens. De som är bäst lämpade för forskning kan
            avstå från forskarutbildningen om ingen anställning erbjuds. Istället
            antas de som accepterar att utföra arbete under sämre villkor.
          </p>
          <p xml:id="i-6fnAHGkqmEAXsrDPeRG5QH">
            Svensk forskarutbildning, som redan idag har hög kvalitet, kommer
            att bli än mer attraktiv om alla doktorander kan erbjudas anställning
            och därmed en rimligt trygg tillvaro under forskarutbildningen.
            Ytterligare en stor fördel med att anställa doktorander redan
            från första dagen på forskarutbildningen är att det kan leda till
            en större öppenhet i antagningen. Informationen om lediga platser
            kommer att spridas till fler vilket leder till fler kvalificerade
            sökande. Det kommer förhoppningsvis även att leda till att fler
            med utländsk bakgrund och fler från arbetarklassen antas samt
            att könsfördelningen kan bli jämnare i fler ämnen. Med ett öppnare
            antagningssystem finns också bättre möjligheter att bryta beroendeförhållanden
            mellan doktorander och handledare. För dem som efter examen söker
            sig utanför högskolevärlden för att arbeta är det också en bättre
            merit att ha varit anställd. Doktorandanställningar ökar forskarutbildades
            attraktionskraft på arbetsmarknaden.
          </p>
          <p xml:id="i-6F4MgGvRi8U8LX6Ese572Y">
            Under 1990-talet förbättrades de ekonomiska förutsättningarna
            för doktorander. Det har medfört att doktorander genomför forskarutbildningen
            snabbare än tidigare, med bibehållen kvalitet på avhandlingarna,
            samt att en större andel examineras.
          </p>
          <p xml:id="i-25qWbRfjR81S2eEW5L18yz">
            År 1986 påbörjades en process som syftade till att omvandla alla
            utbildningsbidrag inom forskarutbildningen till doktorandtjänster.
            Nu är det hög tid att ta sista steget i denna reform och omvandla
            återstående utbildningsbidrag till tjänster. Omkring 10 procent
            av doktoranderna har idag utbildningsbidrag. Om utbildningsbidragen
            omvandlas till anställningar ökar lönekostnaderna för doktorander
            med 487 miljoner kronor samtidigt som kostnaderna för utbildningsbidrag
            minskar med 196 miljoner kronor. I vår motion Utgiftsområde 16
            (2012/13:Ub475) höjer vi därför anslagen till forskning och forskarutbildning
            med 291 miljoner kronor.
          </p>
          <p xml:id="i-Das4GG4oVtmJu3eKNjvoZH">
            Stipendiefinansiering under forskarutbildningen innebär en rad
            nackdelar. Doktorander som finansieras med stipendier har inte
            rätt till inkomstrelaterad ersättning vid sjukdom, föräldraledighet
            eller arbetslöshet. Försäkringskassan räknar inte heller stipendiefinansierad
            forskarutbildning som överhoppningsbar tid och därför har de doktorander
            som finansieras med stipendier inte någon vilande sjukpenninggrundande
            inkomst, SGI. Stipendierna räknas inte som pensionsgrundande inkomst
            och lärosätena kan inte heller teckna försäkringar för stipendiater.
            Dessutom berättigar inte stipendier till den automatiska övergång
            till doktorandanställning som sker för doktorander med utbildningsbidrag
            när två år återstår av forskarutbildningen.
          </p>
          <p xml:id="i-GuKrcySXJ2gMXiquFuGdF1">
            Den enda regel som finns rörande stipendier är att statliga anslag
            inte får användas till dessa. Det finns dock en rad stipendiefonder
            och externa medel som används till stipendier. Enligt Högskoleverkets
            årsrapport (2011:8 R) finansieras 9 procent av doktoranderna med
            stipendier. Stipendier är en förlegad finansieringsform dels på
            grund av den osunda konkurrens som skapas och den ekonomiska otrygghet
            det leder till och dels på grund av bristen på regler som gör
            det lätt att missbruka stipendierna. Det bör därför inte vara
            tillåtet att finansiera doktorander med stipendier.
          </p>
          <p xml:id="i-B9AnWjzpCbN7AN2Z8jRxNq">
            Regeringen bör återkomma med ett förslag om förändring av högskoleförordningen
            som innebär att samtliga som antas till forskarutbildning också
            anställs som doktorander. Detta bör riksdagen som sin mening ge
            regeringen till känna.
          </p>
        </div>
        <div xml:id="i-Cv9J6j9ou9rv7ksT1MNhbT" type="signatureBlock">
          <list xml:id="i-ABGrRmTLSA3a8QVFF1paXz">
            <item xml:id="i-E9gBtEPHPSkTdWPS6U8bx1" type="signature">
              Rossana Dinamarca (V)
            </item>
            <item xml:id="i-TMuSc1xXwkbbvdDdxh3ayF" type="signature">
              Ulla Andersson (V)
            </item>
            <item xml:id="i-SJ6f5M1eG5Xkj5D7gVu1UQ" type="signature">
              Josefin Brink (V)
            </item>
            <item xml:id="i-TRGYKtrrcWYoo24XJB4YX" type="signature">
              Christina Höj Larsen (V)
            </item>
            <item xml:id="i-56Fna3cnwPe9C2GCkjYDdr" type="signature">
              Wiwi-Anne Johansson (V)
            </item>
            <item xml:id="i-R4C55xHAL3Rc4X7CuaLJCV" type="signature">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
