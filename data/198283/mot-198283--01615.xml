<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--01615">
  <teiHeader>
    <fileDesc>
      <titleStmt>
        <title>Riktlinjer för näringspolitiken</title>
        <author>Ola Ullsten m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Riktlinjer för näringspolitiken</title>
          <idno type="rdwebb">G6021615</idno>
          <rs type="number">1615</rs>
          <ref type="dokument_url_text">http://data.riksdagen.se/dokument/G6021615/text</ref>
          <ref type="dokument_url_html">http://data.riksdagen.se/dokument/G6021615</ref>
          <ref type="dokumentstatus_url_xml">http://data.riksdagen.se/dokumentstatus/G6021615</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4uJEFdvmwfbMmozZhv5XDY</idno>
            <name>OLA ULLSTEN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-NWjcGTLPrVzhsv5pBHnJbA</idno>
            <name>JÖRGEN ULLENHAG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-DDBp1Uv1xUyCgUST4Mk7Ub</idno>
            <name>KARIN AHRLAND</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-67kiTFbXU3qDiVNVin2wTU</idno>
            <name>BJÖRN MOLIN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-BtQ4ubBXfEg4xPiwpPM4Vt</idno>
            <name>ROLF WIRTÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-A8ft8hMHUcZDSE5fKdjGpq</idno>
            <name>KERSTIN EKMAN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>KARL ERIK ERIKSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-P7oVLGoBfbz4RGE5XkQtLN</idno>
            <name>JAN-ERIK WIKSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-SSqaDPQScQwPiGYciJiS8W</idno>
            <name>RUNE ÅNGSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HEYGCVEpXGeNBcuQBUHkqz" type="signed"/>
        <correspContext corresp="i-HEYGCVEpXGeNBcuQBUHkqz">
          <note type="signatory" corresp="i-4uJEFdvmwfbMmozZhv5XDY"/>
          <note type="signatory" corresp="i-NWjcGTLPrVzhsv5pBHnJbA"/>
          <note type="signatory" corresp="i-DDBp1Uv1xUyCgUST4Mk7Ub"/>
          <note type="signatory" corresp="i-67kiTFbXU3qDiVNVin2wTU"/>
          <note type="signatory" corresp="i-BtQ4ubBXfEg4xPiwpPM4Vt"/>
          <note type="signatory" corresp="i-A8ft8hMHUcZDSE5fKdjGpq"/>
          <note type="signatory" corresp="i-9pZ6GzfD2R22bxSydJmuYz"/>
          <note type="signatory" corresp="i-P7oVLGoBfbz4RGE5XkQtLN"/>
          <note type="signatory" corresp="i-SSqaDPQScQwPiGYciJiS8W"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__1615/mot_198283__1615-001.pdf"/>
      <fw xml:id="i-8D2C7dLn5NLdTkWo6mKt2s">
        Motion 1982/83:1615
      </fw>
      <div xml:id="i-RN8diwam1Nm7QRLoxg3iZ1" type="motHeader">
        <div xml:id="i-7kWpQrttAgN7QT6jF6YgFB" type="motTitle"/>
        <div xml:id="i-5TbLiqctTarEeonqPAiPgf" type="motSubmissionInfo"/>
      </div>
      <div xml:id="i-SYsndJWU6NkpRLupFyjWWv" type="motBody">
        <div xml:id="i-Fgfv2ru9ND7iY3GbQ5zNqj">
          <p xml:id="i-6XEb2bt7i7TyGtC5DCacK3">
            Ola Ullsten m. fl. Riktlinjer för näringspolitiken
          </p>
          <p xml:id="i-CdEJrB92WcRi5jm9org2z1">
            Ett huvudsyfte för näringspolitiken är att främja en mer offensiv
            och effektiv näringspolitik, särskilt genom utveckling av resursskapande
            aktivi- teter och en innovationsvänlig samhällsmiljö. Sverige
            har byggt upp ett välstånd baserat på industriell produktion.
            Våra företag har rönt framgång på exportmarknaden; uppfinningar
            och teknisk skicklighet har givit Sverige ett gott namn. Frihandeln
            är och har varit basen för ett litet, utlandsberoende land som
            Sverige. Vi har i olika internationella sammanhang arbetat för
            ett ökat varuutbyte länderna emellan. Utan ett sådant fritt utbyte
            mellan länderna skulle vårt välstånd vara avsevärt lägre. Konkurrensen
            på utlandsmarkna- derna är ett fortgående effektivitets- och produktivitetshöjande
            inslag i ekonomin. En mycket stor del av svenskt näringsliv verkar
            med framgång på utlandsmarknaderna. Ekonomin, sysselsättningen
            och levnadsstandarden i Sverige är beroende av fortsatt frihandel
            och att svenska företag inte diskrimineras på utlandsmarknaderna.
            Men frihandeln har också inneburit att vissa svenska näringar
            fått problem. De nya industrialiserade länderna påverkar oss.
            Den indiska textilindustrin har konkurrerat med bl. a. tekoföretagen
            i Västergötland, de japanska varven och stålindustrin har ”drabbat”
            både Sverige och andra delar av Europa. Den lägre lönenivån är
            en viktig orsak till konkurrensfram- gångarna. Samtidigt har vår
            export till nyligen industrialiserade u-länder, s. k. NIC-länder,
            ökat mer än vår import från dessa länder. Sverige har ingen anledning
            att försöka hävda sig på de områden där andra klarar sig bra eller
            bättre. För att skapa en långsiktigt konkurrenskraftig ekonomi
            och en på egna ben tryggad arbetsmarknad måste vårt näringsliv
            anpassa sig till de yttre villkoren och utnyttja de relativa fördelar
            vi har jämfört med andra. Denna anpassning har varit ett av de
            fundamentala problemen i vårt samhälle under senare år. Marknadekonomin
            är för liberaler den självklara grunden för företagen. Inget annat
            system ger beslutsfattarna så god och direkt information om produktions-
            och avsättningsmöjligheter. Inget annat system ger i sin mångfald
            ett sådant skydd mot felsatsningar. Planekonomin — där ekono-
            miska beslut tas i administrativ ordning — riskerar alltid att
            bli för sen, för mycket eller på annat sätt ineffektiv. Men en
            långtgående maktspridning måste prägla marknadsekonomin, liksom
            den politiska demokratin. Ett decentraliserat och enskilt ägande
            och en mångfald självständiga beslut är
          </p>
          <p xml:id="i-Ehbnhuug88F3nL85xtTwCA">
            1 Riksdagen 1982/83. 3 saml. Nr 1615-1620
          </p>
          <p xml:id="i-T63gQAX9yVH561dbQhwu42">
            Mot. 1982/83 1615-1620
          </p>
          <pb facs="riksdagen-motions-pdf/data/198283/mot_198283__1615/mot_198283__1615-002.pdf"/>
          <fw xml:id="i-3b6gNhMYhtL2dq55hELLnf">
            Mot. 1982/83:1615 2
          </fw>
          <p xml:id="i-A9XJfVJ4vSvCEvPRQSUDmf">
            grunden för vår marknadsekonomi. Industrin har under 1970-talet
            genomgått ett antal branschkriser. Ofta bottnar de just i förändrade
            konkurrensvillkor. Stål, varv, teko och skog är några exempel.
            För den sociala liberalismen är det lika självklart att hjälpa
            de människor som har sin försörjning inom branschen som att underlätta
            för industrin att åstadkomma en nödvändig omstrukturering. Mycket
            omfattan- de program har också lagts fram och bekostats av statskassan
            under senare år. Att förändringarna skall ske ”i socialt acceptabla
            former” har inneburit en satsning på omskolning och utbildning.
            Arbetsmarknadspolitiken har fått rycka in där industripolitiken
            egentligen borde krävt snabbare omvandling. När hela bygder hotats
            har problemen varit särskilt stora. Norrbotten, Värmland och Sjuhäradsbygden
            har präglats av var sin stagnerande bransch. Regionalpolitiken
            bidrar till att utjämna de ojämna villkor som gäller för företag
            och människor i skilda delar av landet. Staten har genom egna
            företag (LKAB) eller nya konstruktioner (SSAB, Eiser, Svenska
            Varv) pumpat in väldiga summor i hela landsdelar. Industristödsutredningen
            (SOU 1981/82) har presenterat en kartläggning över bidrag, lån
            och garantier som staten givit. Fördelen sägs vara att de anställda
            något längre kunnat behålla sina jobb och att nödvändiga förändringar
            kunnat ske i långsammare takt. Nackdelen, enligt utredningen,
            är att Sverige nu har ett sämre utgångsläge inför 1980-talets
            internationella konkurrens än vad vi skulle haft om vi accepterat
            en mer ”brutal” industriomvandling. En försämrad industristruktur
            är detsamma som en förväntat lägre tillväxt. Det är nu viktigt
            att vi i större utsträckning än tidigare övergår från selektiva
            medel till mer generella sådana. Detta förbättrar förutsättningarna
            för en marknadsstyrd tillväxt. En viktig faktor är att öka företagens
            investeringar, både ”hårda” i byggnader, investeringar, och ”mjuka”
            i FOU och marknadsföring. För detta krävs förbättrad lönsamhet
            i industrin. Vinstgivande företag är en förutsätt- ning såväl
            för en fungerande arbetsmarknadspolitik som för att den nödvändiga
            strukturomvandlingen skall kunna genomföras i socialt accepte-
            rade former. Bara om lönsamheten inom näringslivet som helhet
            är god kan de människor som måste byta arbete i samband med strukturförändringar
            finna arbete inom andra expansiva företag. De balansproblem svensk
            ekonomi i dag uppvisar kan lösas enbart med hjälp av expansion
            inom näringslivet. Att svälta sig ur den nuvarande krisen är,
            som folkpartiet så ofta påpekat, varken möjligt eller lämpligt.
            En satsning på exportindustrin och det egna näringslivets ”hjul”
            är nödvändig. Svensk industri har goda möjligheter att klara denna
            utmaning. Vi har väletablerade företag, välutbildad arbetskraft,
            god företagartradition och välutvecklade underleverantörssystem.
            Det finns ett behov av att skärpa kontrollen av, och straffåtgärderna
            mot, de företag som inte lojalt rättar sig efter gällande bestämmelser
            och t. ex. struntar i att betala skatter och avgifter. Seriösa
            företag skall inte kunna slås
          </p>
          <pb facs="riksdagen-motions-pdf/data/198283/mot_198283__1615/mot_198283__1615-003.pdf"/>
          <fw xml:id="i-UFM84xnviLmWEfzu8BvW9x">
            Mot. 1982/83:1615 3
          </fw>
          <p xml:id="i-2BKzyfkdshceqavVFZRrgv">
            ut av mindre nogräknade, som på detta sätt skaffar sig konkurrensförde-
            lar. Men folkpartiet avvisar bestämt lösningar som innebär etableringskontroll
            iolika former och branscher. Det är inte genom minskad konkurrens
            svenska företag kan öka sin effektivitet. Om politiker och myndigheter
            får delansvar i nästan allt nyföretagande leder det dessutom till
            en ytterligare byråkratise- ring av vårt näringsliv.
          </p>
          <p xml:id="i-4WTMP2sttThcZbaxTNCCYf">
            Mångfald företagsformer
          </p>
          <p xml:id="i-Q17A5UT8sTwLXpZZjXb4NM">
            I en liberal ekonomi är det av värde att ha flera olika slags
            företagsformer existerande sida vid sida. Det är konsumenternas
            efterfrågan som skall styra produktionen. Detta förutsätter konkurrens
            mellan fristående företag. Det är viktigt både att det finns många
            företag och att det finns många olika typer av ägarformer som
            konkurrerar med varandra. Då blir mångfalden i ekonomin — och
            i samhället över huvud taget — större. I svenskt näringsliv i
            dag finns många olika slags företag företrädda. De ägs av privatpersoner,
            institutioner, stiftelser, stat och kommuner. Det finns starka
            producent- och konsumentkooperativa företag. Vad som är mer ovanligt
            hittills är löntagarägda företag. Det finns anledning att underlätta
            för anställda som vill överta ett företag. Attlöntagarna fick
            större chans att ta över det egna företaget skulle sannolikt innebära
            en viss inbromsning i tendensen att små företag köps upp av stora.
            Det är också troligt att de anställda upplever en större arbetstillfredsställelse
            om de själva äger det företag de arbetar i. Dessutom kan de löntagarägda
            företagen ge väsentliga uppslag till ett fortsatt utvecklingsarbete
            inom bl. a. företagsdemokratin. En studie av hur väl de löntagarägda
            företagen lyckats i olika avseenden bör göras för att ge underlag
            till en bedömning av deras speciella problem och vad som kan göras
            för att undanröja dessa. De löntagarägda företagen kan få en bättre
            chans att etableras t. ex. genom lättnader i arvs- eller gåvoskatten,
            i realisationsvinstbeskattningen, konsultservice och införandet
            av särskild bolagsform. Detta får dock inte innebära att någon
            särskild ägandeform prioriteras och att konkurrensen snedvrids.
            Lika viktigt som det är att främja nyföretagandet och småindustrin,
            lika viktigt är att hålla stånd mot alltför stora företagskoncentrationer.
            Makt- spridningen och det decentraliserade ägandet är en viktig
            del i en liberal näringspolitik. Det är därför positivt att den
            skärpta konkurrenslagen nyligen trätt i kraft. Den lagrådsremiss
            om kooperationen som mittenregeringen lade fram har nu återtagits
            av socialdemokraterna. Det är att beklaga. Förslagen syftade nämligen
            till att undanröja vissa företeelser, som var till nackdel för
            de kooperativa företagen. Vi menar att ambitionen måste vara att
            skapa en så likvärdig konkurrens som möjligt mellan företag med
            olika ägarkonstruk-
          </p>
          <p xml:id="i-LQVwxqMRM6PeFWYXTTepMH">
            1" Riksdagen 1982/83. 3 saml. Nr 1615-1620
          </p>
          <pb facs="riksdagen-motions-pdf/data/198283/mot_198283__1615/mot_198283__1615-004.pdf"/>
          <fw xml:id="i-LGJUma1Mjab8LpDmqfXMRC">
            Mot. 1982/83:1615 &amp;
          </fw>
          <p xml:id="i-312bFtrwRfvsXmuHmbcpzc">
            tion. Det är angeläget att regeringen snarast presenterar förslag
            i denna riktning. Detta bör ges regeringen till känna.
          </p>
          <p xml:id="i-FriEwe4cKcfvhFEUEYm5oJ">
            Kapitalförsörjning Tillgången på riskvilligt kapital har avgörande
            betydelse för investerings- vilja och -förmåga. Den låga generella
            vinstnivån inom industrin har medfört brist på investeringskapital.
            Skattesystemet som gynnar improduktiva investeringar i ädelstenar,
            konst m. m. har även bidragit till dagens situation. Under 1970-talets
            senare del har ett antal andra reformer genomförts för att bredda
            ägandet och öka medborgarnas sparande, t. ex. det skattefond-
            sparande där skattereduktion utgår. Folkpartiet har i en särskild
            motion om aktiesparande utvecklat våra synpunkter på hur näringslivets
            kapitalförsörjning bör kunna tillgodoses genom frivilligt personligt
            sparande. Vi yrkar där på en vidareutveckling av det s.k. skattefondsparandet,
            återinförande av skattereduktionen för aktieutdelningar, och skyndsamt
            återupptagande av arbetet i syfte att eliminera dubbelbeskattningen
            (det senare arbetet som påbörjades av mittenregeringen har lagts
            ner av socialdemokraterna). Vi avvisar också den av regeringen
            aviserade 20-procentiga utdelningsskatten, som de facto innebär
            att dubbelbeskattningen övergår till en trippelbeskattning. Vi
            har tidigare avvisat förslagen om insättningar på räntelösa konton
            i riksban- ken. Enligt vår uppfattning innebär alla de åtgärder
            som socialdemokraterna har föreslagit att den vinstökning inom
            näringslivet som är en nödvändig förutsättning för framtida investeringssatsningar
            inte tillåts. Socialdemokra- ternas strategi är alltså ologisk.
            Man kan inte samtidigt hävda både att det krävs en vinstökning
            och höjd soliditet och att åtgärder måste införas som drar in
            vinstökningen. Svenskt näringsliv har många förlorade vinstår
            att ta igen. Som kuriosum kan nämnas att regeringens påstådda
            motiv är att ”övervinstindragning” skall dämpa löneglidningen.
            Det saknas emellertid analys av den process genom vilken detta
            samband verkar. Det är i och för sig naturligt, eftersom det inte
            torde finnas några hållbara ståndpunkter för ett sådant orsakssamband.
            Åtgärderna är ju inte heller riktade enbart mot ”övervinster”
            (hur nu än dessa skulle definieras) utan drabbar alla företag
            med vinst. Det verkliga motivet torde i stället vara ett annat,
            nämligen att på konstlad väg söka skapa ett slags motiv för att
            införa kollektiva löntagar- fonder. Folkpartiet avvisar alla sådana
            propåer. Detta innebär inte att folkpartiet skulle vara till freds
            med den nuvarande maktkoncentrationen inom det svenska näringslivet.
            En ökad spridning av aktieägandet bör främjas liksom olika initiativ
            från enskilda företag av den art som t. ex. Volvo nyligen tagit.
          </p>
          <pb facs="riksdagen-motions-pdf/data/198283/mot_198283__1615/mot_198283__1615-005.pdf"/>
          <fw xml:id="i-JkXtSdArQqEFHGinRLjR4g">
            Mot. 1982/83:1615 S
          </fw>
          <p xml:id="i-CqxSuQcN1EmRfReAeN5W95">
            Tillgången på kapital måste också innebära möjligheter att få
            ta risker. Kreditinstituten har traditionellt och genom lagreglering
            haft olika ”säker- hetsnivåer” i sin utlåning. Vad som utmärker
            dagsläget är dock affärsban- kernas ovilja att satsa på projekt
            utan fullkomlig garanti. En ändring av banklagstiftningen kunde
            underlätta investeringar att komma till stånd. Säkert har nuvarande
            regeltolkning en återhållande effekt.
          </p>
          <p xml:id="i-U8iBWgp4jdtsCxUt6FzoXn">
            Forskning och utveckling
          </p>
          <p xml:id="i-cXQWtCyXQjiUzc8tCCmrg">
            Erfarenheterna visar svårigheterna att spå om industriell framgång.
            Detta är en av grunderna för den liberala näringspolitikens satsning
            på generella industripolitiska metoder snarare än selektiva och
            på den starka betoningen av forskningens och produktutvecklingens
            betydelse. Staten kan inte med administrativa medel peka ut och
            hjälpa fram en viss bransch eller visst företag. Stålverk 80 och
            varvssatsningen vid 1970-talets början är exempel på att socialdemokratiska
            näringspolitiker tänker annorlunda. För liberaler är det inriktningen
            av den allmänna ekonomiska politiken och t. ex. skattesti- mulanser,
            såsom forskningsavdraget och kunskapsöverföring vid högskolor
            och industri, som är basen i utvecklingen. Mer måste dock göras
            för att förbättra kontakten mellan universitet och företag. På
            vissa nya högskoleorter, t. ex. i Linköping, har intressanta projekt
            startats. Högteknologiska och kunskapsintensiva företag etableras
            vid universitetsområdet. Utvecklingsbara idéer får genast en chans.
            Liknan- de satsningar finns bl. a. i USA och Frankrike och visar
            på stor framgång. Möjligheterna att konkret närma idé och utveckling
            till varandra borde prövas på fler orter i Sverige. I budgetpropositionen
            aviseras en utvärdering av det s. k. FoU-avdraget. Samtidigt impliceras
            att detta inte skulle ha någon större FoU-stimulerande effekt.
            Det sägs att större nytta kan nås med mer selektiva medel. Folkpartiet
            delar inte denna uppfattning. Vi menar att det är väsentligt att
            FOU-avdraget bevaras. Selektiv forskningsstimulans t. ex. via
            STU är i och för sig utmärkt, men bör inte ställas i motsatsställning
            till det generella stöd till företagens egen FoU-verksamhet som
            FoU-avdraget innebär. Regeringen gör ett stort nummer av sin satsning
            på forskning. Vi kan dock konstatera att detta egentligen inte
            innebär något annat än att man anvisar ungefär de belopp som löper
            inom treårsprogrammen för STU och Industrifonden m. m. Nära hälften
            av den miljard som uppges är f. ö. forskningsanslag inom ramen
            för JAS-projektet. En ytterligare stor del är för Tele-X, ett
            projekt om vars betydelse inga delade meningar rått. Med detta
            menar vi inte att förringa regeringens insats — det är tvärtom
            glädjande och av stor betydelse för de framtida tillväxtmöjligheterna
            i Sverige att socialdemo- kraterna fullföljer de icke-socialistiska
            regeringarnas politik på detta område.
          </p>
          <pb facs="riksdagen-motions-pdf/data/198283/mot_198283__1615/mot_198283__1615-006.pdf"/>
          <fw xml:id="i-K75ARLXEYdum4sBSRJPDXB">
            Mot. 1982/83:1615 6
          </fw>
          <p xml:id="i-VdeoNY84TVZiEfWe1XwoRW">
            Export
          </p>
          <p xml:id="i-BtRvAcCWtLeuLiXFLsXCAX">
            För den svenska exporten kan nya tekniska landvinningar framsprungna
            ur samarbetet högskola-industri ha mycket stor betydelse. Sverige
            har ett gott rykte på teknikens område. Av växande betydelse är
            också vår tjänsteexport. En mer samlad satsning borde göras för
            att ta till vara den kunskap om produkter och system som finns
            inom offentliga sektorn. Lantmäteriverket är ett exempel på hur
            själva verksamheten kan bli en exportvara, precis som vårt ”ombudsmanna”-begrepp
            är något vi exporterat och telefonanläggning- ar något vi byggt
            upp i samarbete mellan utland, privat företag och statligt verk.
            Den traditionella exporten svarar givetvis för största volymen.
            Här har ett arbete pågått för att underlätta den viktiga kreditgivningen
            som blivit ett ”slagträ” på marknaden mellan nationer. En koordinering
            mellan existeran- de exportmyndigheter skulle säkerligen vara
            av värde. Det är glädjande att det internationella arbetet med
            att successivt höja den s. k. consensusräntan har haft vissa framgångar.
            Detta innebär att subven- tionsinslaget i krediterna minskar.
            Även inom Norden pågår diskussioner sedan länge i syfte att få
            bort motsvarande subvention inom handeln mellan de nordiska länderna.
            Departementschefen anför att i avvaktan på en sådan överenskommelse
            bör inga nya beslut om s. k. hemmamatchning tas. Vi välkomnar
            en sådan överenskommelse, som skulle göra hemamatchning onödig.
            I avvaktan på en sådan bör dock i undantagsfall möjligheten till
            hemmamatchning finnas kvar.
          </p>
          <p xml:id="i-JarcXV23iDjpKJGJxPEPgE">
            Småföretag
          </p>
          <p xml:id="i-HL7PBEtqg1E3nNYPtLeBDr">
            Det är nyföretagandet och den mindre industrin som är grogrunden
            för näringslivet. Under 1970-talet har skatteproblem och generationsskiften,
            byråkrati och låg vinstnivå varit problem som medfört ett minskat
            nyföretagande. De åtgärder som vidtagits sedan 1976 för att stärka
            näringslivet och förbättra konkurrenskraften har dock haft positiva
            effekter inte bara på stora företag utan också på mindre och medelstora.
            Underleverantörerna har rönt ett växande intresse. Detta är en
            grupp företag med avgörande betydelse för sysselsättningen i många
            bygder. De flesta svenska slutprodukterna består av både importerade,
            utländska och svenska komponenter. Med viss oro har man noterat
            att andelen svenska delkomponenter minskat. Studier från bl. a.
            Svenska mekanförbundet har visat att bilden är mer nyanserad.
            De svenska underleverantörerna har i viss utsträckning börjat
            specialisera sig och exportera inom ett smalare produkt- sortiment.
            Vår handel med komponenter har förbytts från importöverskott till
            exportöverskott. Vissa av de större projekt som nu diskuteras
            på energiområdet är viktiga från underleverantörernas synpunkt.
            En gasledning från Nordnorge genom
          </p>
          <pb facs="riksdagen-motions-pdf/data/198283/mot_198283__1615/mot_198283__1615-007.pdf"/>
          <fw xml:id="i-64YDqY5L8uJF5CMungTWG8">
            Mot. 1982/83:1615 Eg
          </fw>
          <p xml:id="i-zkUw2pZDoMtRTZWisFxxH">
            Sverige skulle betyda mycket, en satsning på värmepumpar av olika
            slag i Stockholmsområdet likaså. En rad åtgärder för att stärka
            de mindre och medelstora företagen har vidtagits av de icke-socialistiska
            regeringarna. Borttagande av den allmänna arbetsgivaravgiften,
            ändringar i företagsbe- skattningen och arbetet inom delegationen
            för företagens uppgiftslämnande har haft betydelse, likaså de
            ökade resurserna till exportstöd samt forskning och utveckling.
            De regionala utvecklingsfonderna har skapats liksom nya regionala
            investmentbolag samt en försöksverksamhet med regionala s. k.
            handelshus. På skatteområdet har den faktiska sambeskattningen
            för egenföretagare tagits bort, förmögenhetsbeskattningen på småföretag
            sänkts och skattereg- lerna för fåmansbolag har justerats. Ett
            särskilt uppfinnarkontor som förbättrar skatteförhållandena har
            införts och det särskilda forsknings- och utvecklingsavdraget
            har bättre anpassats till förhållanden i mindre företag. Våren
            1982 beslutades om lindring i dubbelbeskattningen genom att avdrag
            medges med 70 26 av utdelat belopp för icke börsnoterade rörelsedrivande
            företag. Därmed försvinner det hinder för utdelning som tidigare
            funnits, vilket i sin tur ökar möjligheterna att skaffa externt
            riskkapital. Bildandet av s. k. Tillväxtinvest stimuleras. Fortfarande
            återstår dock vissa besvärande skattepolitiska problem. Speciellt
            dubbelbeskattningen har ju under lång tid varit mycket besvärande
            för dessa företag. Denna bör ändras så att småföretagen inte i
            praktiken — för att kunna betala skatterna — ställs inför så hårda
            avkastningskrav att många företagare slutar eller aldrig börjar.
            Det är därför väsentligt att arbetet på att lösa dessa problem
            fortsätter, t. ex. med utgångspunkt från det material som företagsskatteberedningen
            inhämtat. Det i mindre företag arbetande kapi- talet bör inte
            förmögenhetsbeskattas. Bland småföretagen spelar hantverkarna
            en viktig men mindre uppmärk- sammad roll. Vi måste slå vakt om
            en levande service- och hantverksnäring. Särskilda hantverkslinjer
            inom gymnasieskolan är bra exempel på stöd. Satsning på en speciell
            hantverksnämnd skulle vara av stor betydelse. Vi yrkar därför
            på att medel anvisas för en sådan nämnd, ungefär efter de riktlinjer
            som enmansutredaren Johan A. Olsson föreslagit. Ofta faller beslut
            av betydelse för hantverkarna på den kommunala kompetensens bord,
            t.ex. upphandling, lokaler, stadskärnesaneringar m. m. Av speciellt
            stor betydelse i detta sammanhang är en reell konkurrens mellan
            kommunal verksamhet i egen regi och upphandling från näringslivet.
            De existerande bestämmelserna för mervärdeskatten ger t. ex. i
            vissa fall en konkurrensnackdel för de privata företagen till
            förmån för kommunal egenregiverksamhet. Dessa bestämmelser bör
            ses över. Detta tillsammans stärker småföretagens situation. Samtidigt
            är det viktigt att fortsätta arbetet på en särskild bolagsform
            lämpad för mindre företag.
          </p>
          <pb facs="riksdagen-motions-pdf/data/198283/mot_198283__1615/mot_198283__1615-008.pdf"/>
          <fw xml:id="i-5qrp7MEBoJsFmjbB7vS1ve">
            Mot. 1982/83:1615 8
          </fw>
          <p xml:id="i-TFoQhJv5pHcgFTAHEGnefJ">
            Folkpartiet har tidigare tagit initiativet till en utredning
            i syfte att utarbeta en sådan enklare bolagsform. Det förslag
            som då framkom var mindre lämpat att ligga till grund för lagstiftning.
            Arbetet måste fortsätta. Detsamma gäller arbetet med att minska
            byråkrati och krångel.
          </p>
          <p xml:id="i-HQm7CVzzX9DKeQ4bhdiebf">
            Regionala utvecklingsfonderna
          </p>
          <p xml:id="i-LjDmrqbNbhG9dphysWWgC3">
            De regionala utvecklingsfonderna tillkom 1978 för att ge lån,
            stöd och service på olika områden både för existerande mindre
            företag och för nyetableringar. Näringslivets egna organisationer
            är också av stor betydelse i detta sammanhang. Även de ger t.
            ex. service på olika områden och kan förmedla kontakter mellan
            olika företag för utvecklingsarbete och export- ansträngningar.
            Utvecklingsfonderna har fått kapitaltillskott på nära 1 miljard
            kronor som bas för sin utlåningskapacitet och har också möjlighet
            att ge kreditgarantier. Flera s. k. nyetableringskampanjer har
            genomförts. Utvecklingsfonderna har sin rot i de gamla företagarföreningarna.
            Det är viktigt att bibehålla dels inriktningen på de små företagen,
            dels kompetensen från näringslivet. I en studie från statens industriverk
            konstateras att fonderna hittills lyckats olika väl i olika delar
            av landet. SIND-studien tyder också på att de som utnyttjar fondernas
            servicekapacitet är relativt stora företag. Det är fel om detta
            sker på bekostnad av insatserna för de mindre företagen. Fonderna
            måste också, liksom kommun, landsting och andra organ, uppmärksamma
            kravet på generella åtgärder såsom den form i vilken man ger stöd.
            Kommunallagen utesluter ett riktat stöd, och fondernas service
            i form av lokaler, konsulttjänster m. m. måste ges icke selektiv
            karaktär. Någon snedvridning av den ordinarie marknadskonkurrensen
            mellan enskil- da företag får inte bli resultatet.
          </p>
          <p xml:id="i-Y7SR6ndKrV4hwFSCB6eBpU">
            Turism
          </p>
          <p xml:id="i-FQwHSh2BkD2h5cVyaibkXa">
            Turismen kan bidra till att främja företagandet. Det finns möjligheter
            att genom turismen få effekter på andra områden. Hela utbudet
            av tjänster ger impulser i näraliggande sektorer. Det gäller t.
            ex. byggindustrin (byggande av hotell och stugbyar), transportsektorn
            (efterfrågan på transportmedel), utbildningskonsulter (t. ex.
            skid- eller flygskola) eller annan service (bank- tjänster och
            butiker). Turismen gynnar i hög grad etablerandet av mindre företag.
            För en småföretagarvänlig politik är turismen något väsentligt.
            Småskaligheten inom denna näring skall tas till vara. Turistnäringen
            rymmer många små och medelstora företag. Det är transportföretag
            såsom bussar, taxi, sightseeingbåtar och småfärjor, affärer och
            kiosker, tillverkare av souvenirer, matställen och pensionat.
            Exemplen kan göras många. Gemensamt för dem är att de ofta är
            baserade på en mindre
          </p>
          <pb facs="riksdagen-motions-pdf/data/198283/mot_198283__1615/mot_198283__1615-009.pdf"/>
          <fw xml:id="i-Y3riFgn89dGgHQFwggUPgZ">
            Mot. 1982/83:1615 9
          </fw>
          <p xml:id="i-AuUjWuJGvwC6KeSsNRAnSi">
            krets personer, kanske bara en familj. Turismen kan som ”exportvara”
            förbättra bytesbalansen. Ett ökat turistresande till Sverige från
            utlandet och ett ökat turistresande av svenskar i Sverige skulle
            förbättra det nuvarande negativa turistnettot. En ökad marknadsföring
            av Sverige behövs därför. De utlandsstationerade handels- sekreterarna
            kunde få uppdrag knutet till Sveriges turistråd.
          </p>
          <p xml:id="i-UdVaCks7Ui3QE1CCRev2sY">
            Marknader och strukturkriser
          </p>
          <p xml:id="i-LUEpvNbRMdRUy8Z88jmETd">
            Strukturproblem uppträder ofta i samband med konjunkturnedgångar.
            Detta gör det svårt att skilja temporära svårigheter och konjunktursvårig-
            heter från de mer permanenta strukturproblemen. Skogsindustrins
            situation bedöms stor utsträckning ha konjunkturell bakgrund,
            medan branscher som varv och teko fått en bestående marknadsförändring.
            De nuvarande strukturproblemen är särskilt påtagliga därför att
            den negativa utvecklingen i vissa företag och branscher inte balanseras
            av en lika stark positiv utveckling på andra håll. För den nödvändiga
            industriella utvecklingen krävs en kraftigare expansion i ”nya”
            branscher och i redan etablerade ”friska” företag. Den svaga utvecklingen
            för små och medelstora företag måste brytas och nyföretagandet
            öka. Statsmakternas svar på den svenska industrins struktur- och
            kostnadskri- ser under 1970-talet har varit en industripolitik,
            som i allt snabbare takt utvecklats från generella till selektiva
            stödåtgärder. Industristödspolitiken har således utvecklats till
            en rik flora av stödformer (ca 300 anslagsposter, inkl. stöd till
            statliga företag), en stor apparat med lånefonder och andra finansieringsinstitut
            och ett antal jättestora statliga industrikoncerner. Det har skett
            en förändring från generell industrifrämjande politik till selektiv
            sysselsättningspolitik och därvid har en stor del av marknadens
            normala funktioner ersatts av politiska beslut. Vi menar att denna
            utveckling nu måste brytas. Vissa utredningar om resultaten av
            denna politik tyder på att insatserna i bästa fall haft en begränsad
            positiv effekt, i sämsta fall en negativ effekt i form av försämrad
            industristruktur. Vi menar att dessa erfarenheter måste tas till
            vara och ligga till grund för en omprövning av många medel inom
            närings- och industripolitiken. I så stor utsträckning som möjligt
            bör generella medel användas i stället för selektiva. Detta innebär
            att man bör sträva efter att använda sådana medel som så att säga
            verkar med marknaden snarare än mot marknaden. Vi har i annat
            sammanhang (motion 1982/83:120) beskrivit hur vi menar att en
            vitalisering av olika marknader bör ske. Detta gäller både arbetsmark-
            naden, kapitalmarknaden och aktiemarknaden samt varumarknaderna.
            Vissa steg togs av de icke-socialistiska regeringarna — möjlighet
            till provanställning, avskaffande av prisregleringen, främjandet
            av marknaden för företagens riskvilliga kapital m. m. Väsentligast
            framöver torde vara
          </p>
          <pb facs="riksdagen-motions-pdf/data/198283/mot_198283__1615/mot_198283__1615-010.pdf"/>
          <fw xml:id="i-VDwFdtWpkGv3qiXsSf2BrP">
            Mot. 1982/83:1615 10
          </fw>
          <p xml:id="i-8MpVyah4QJtzhW4CbEw9v1">
            möjligheterna att avreglera på kapitalmarknaden, vilket förutsätter
            en ekonomisk politik som bekämpar det växande budgetunderskottet.
          </p>
          <p xml:id="i-XXhbi7ttRjzYVXvtWBBNG6">
            Statliga företag
          </p>
          <p xml:id="i-GTXbSmygxSBCRekV8NntEu">
            Erfarenheterna och utvecklingen har visat att det finns speciella
            problem förknippade med utövandet av statens roll som ägare till
            företag; dessa hänger samman med att staten huvudsakligen spelar
            en annan roll i samhället. Det har i själva verket blivit en sammanblandning
            mellan statens båda roller, en sammanblandning som är till förfång
            för de statliga företagen. Staten har inte kunnat fungera som
            enbart ägare, och den egentliga ägarfunktionen har därför inte
            blivit tillgodosedd. Detta sammanblandningsproblem är enligt folkpartiets
            uppfattning av principiell natur och kan inte lösas enbart genom
            att organisera de statliga företagen i andra grupperingar än som
            f. n. gäller. Statsföretag har inte expanderat på grund av egen
            lönsamhet utan med hjälp av statliga kapitaltillskott, som riksdagen
            anvisat. Det finns därför anledning att åter med kraft understryka
            att egen lönsamhet måste vara basen för expansion i framtiden.
            Det bästa testet på sådan förväntad lönsamhet får man enligt folkpartiets
            mening om det nödvändiga kapitalet anskaffas på kreditmarknaden
            i konkurrens med andra företag. Detta bör ges regeringen till
            känna. Ett exempel på vad som menas med konkurrens på lika villkor
            med övriga näringslivet är att det måste slås fast att även statliga
            företag kan gå i konkurs. Detta är naturligtvis lika litet som
            för privata företag något eftersträvansvärt, men det kan inte
            uteslutas att det kan inträffa. Den slutsats som måste dras av
            ovanstående är att de statliga företagen behöver ett tillskott
            från andra tänkbara ägare för att över huvud taget få ägarfunktionen
            uppfylld. Det innebär att man bör eftersträva att få in delägare,
            enskilda eller kooperativa, i de statliga företagen. I första
            hand bör kompletterande minoritetsintressen eftersträvas. Även
            börsintroduktion kan bli aktuell. Minoritetsdelägare i de statliga
            företagen kan också vara ett stöd för styrelserna att motstå politiska
            påtryckningar. Vi har utförligare redovisat vår syn på de statliga
            företagen i motion 1982/83:141.
          </p>
          <p xml:id="i-JGubpKLZABUZhjDV5EeQoM">
            Den statliga industripolitikens administration
          </p>
          <p xml:id="i-TsPao7caCcSzKZSFnNHL1X">
            Regeringen aviserar en kommande proposition om industriverkets
            orga- nisation och arbetsfördelningen mellan verket och industridepartementet.
            Vi menar att det finns starka skäl att kraftigt reducera den byråkrati
            som existerar på båda dessa ställen och skall återkomma till detta
            när regeringens förslag presenterats. Inom ramen för industridepartementet
            finns ett flertal s. k. branschråd och
          </p>
          <pb facs="riksdagen-motions-pdf/data/198283/mot_198283__1615/mot_198283__1615-011.pdf"/>
          <fw xml:id="i-GwTSGZJy8PBm1xqHvbVCGn">
            Mot. 1982/83:1615 11
          </fw>
          <p xml:id="i-SaGT9TMCcKFy7j8Vfnavyx">
            -delegationer. Ett antal av dessa bör enligt vår mening redan
            nu kunna avvecklas. Om regeringen önskar samtala med företrädare
            för någon bransch finns goda möjligheter att göra detta utan särskilda,
            permanenta organ. En avveckling av sådana råd skulle kunna ge
            en besparing på flera miljoner kronor. Regeringen bör ges i uppdrag
            att presentera ett förslag på vilka av dessa som lämpligen bör
            avvecklas omedelbart. Regeringen anvisar 5 milj. kr. för utarbetande
            av ett slags branschprogram för ”övriga industrisektorer”, varvid
            avses branscher som inte är i akut kris utan snarare kan bli eller
            redan är tillväxtbranscher. Vi menar att det inte är regeringens
            sak att utarbeta sådana program och peka ut vissa framtidsbran-
            scher. Detta är tvärtom ett område där marknaden arbetar bäst
            utan statlig inblandning. Inom parentes kan nämnas att det knappast
            finns någon bransch där alla företag är expansiva, lika litet
            som en bransch där alla företag befinner sig i akut kris. Tvärtom
            är det oftast så att det finns företag inom alla branscher som
            går extremt dåligt resp. extremt bra. Detta kan bero på speciella
            omständigheter, beträffande t. ex. produktnisch, företagsled-
            ningskapacitet, marknadskontakt. Speciella program för en viss
            bransch blir då av föga värde. Vi yrkar alltså avslag på de 5
            milj. kr.
          </p>
          <p xml:id="i-SBsfTxrQaEx1E3RcYocgT7">
            Hemställan
          </p>
          <p xml:id="i-2JJMmzUtrRGQvF292wkxug">
            Med hänvisning till ovanstående hemställs” 1. attriksdagen som
            sin mening ger regeringen till känna vad som i motionen anförs
            om riktlinjerna för näringspolitiken, 2. attriksdagen som sin
            mening ger regeringen till känna vad som i motionen anförs om
            förslag beträffande de kooperativa företa- gen, 3. att riksdagen
            anvisar 4,2 milj. kr. för en speciell hantverks- nämnd, 4. attriksdagen
            uttalar att en utvärdering av löntagarägda företag bör ske, 5.
            attriksdagen som sin mening ger regeringen till känna vad som
            i motionen anförs om behovet av förskjutning från selektiva till
            generella medel inom industri- och näringspolitiken, 6. attriksdagen
            som sin mening ger regeringen till känna vad som i motionen anförs
            angående de statliga företagen, 7. attriksdagen hos regeringen
            begär förslag om avveckling av ett antal s. k. branschråd och
            delegationer, 8. att riksdagen avvisar vad som i proposition 1982/83:100
            bilaga 14 anförts om branschfrämjande åtgärder för övriga industrisektorer,
            9. att riksdagen till Branschfrämjande åtgärder för budgetåret
            1983/84 anvisar reservationsanslag av 22 740 000 kr.
          </p>
          <p xml:id="i-8yvdyZDLaG2FuwpNFQEuHr">
            "Se även motionerna 1982/83:1616-1618.
          </p>
          <pb facs="riksdagen-motions-pdf/data/198283/mot_198283__1615/mot_198283__1615-012.pdf"/>
          <fw xml:id="i-L7vF1aW4DoNhjeJpYbn9tv">
            Mot. 1982/83:1615 12 Stockholm den 25 januari 1983
          </fw>
          <p xml:id="i-KV3NF5ZkPFPTxMHoxuWPbv">
            OLA ULLSTEN (fp)
          </p>
          <p xml:id="i-94iZ4mMpUWSkYdPLCX2k3x">
            JÖRGEN ULLENHAG (fp) KERSTIN EKMAN (fp) KARIN AHRLAND (fp) KARL
            ERIK ERIKSSON (fp) BJÖRN MOLIN (fp) JAN-ERIK WIKSTRÖM (fp)
          </p>
          <p xml:id="i-PpDC83QNx6sFHAKTjZh3f">
            ROLF WIRTÉN (fp) RUNE ÅNGSTRÖM (fp)
          </p>
        </div>
      </div>
    </body>
  </text>
</TEI>
