<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-TU-00260">
  <teiHeader>
    <fileDesc>
      <titleStmt>
        <title>Effektivare körkortsprov över hela landet</title>
        <author corresp="i-N9Pi9YpD4nvtCEsVp2CGcX i-FucmvyHZ22CXcKRGnfjaC4">av Staffan Danielsson och Anders Åkesson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Effektivare körkortsprov över hela landet</title>
          <idno type="rdwebb">GV02T260</idno>
          <rs type="number">T260</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GV02T260/text</ref>
          <ref type="dokument_url_html">http://data.riksdagen.se/dokument/GV02T260</ref>
          <ref type="dokumentstatus_url_xml">http://data.riksdagen.se/dokumentstatus/GV02T260</ref>
          <ref type="doc">http://data.riksdagen.se/fil/C3CC1760-02FF-4DDE-B33B-42FB1480E622</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N9Pi9YpD4nvtCEsVp2CGcX</idno>
            <name>Staffan Danielsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-FucmvyHZ22CXcKRGnfjaC4</idno>
            <name>Anders Åkesson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7hh5ZDcLU2ysE38VwZKBdo" type="signed"/>
        <correspContext corresp="i-7hh5ZDcLU2ysE38VwZKBdo">
          <note type="signatory" corresp="i-N9Pi9YpD4nvtCEsVp2CGcX"/>
          <note type="signatory" corresp="i-FucmvyHZ22CXcKRGnfjaC4"/>
        </correspContext>
        <correspAction xml:id="i-5cEzZQjFai2cHGd2FBjwLg" type="referral">
          <date when="2007-10-16"/>
        </correspAction>
        <correspAction xml:id="i-NiVRvqMk16VxHp43i7qVMW" type="dismissal">
          <date when="2007-10-16"/>
        </correspAction>
        <correspAction xml:id="i-B6fzJ9iQw3YcXraRexdemB" type="numbering">
          <date when="2007-10-04"/>
        </correspAction>
        <correspAction xml:id="i-EURG7dAXTNEdAEf9tbRWSb" type="submission">
          <date when="2007-10-02"/>
        </correspAction>
        <correspAction xml:id="i-RccUxYRCMsB5mevHw5qMu5" type="transfer">
          <date when="2007-09-29"/>
        </correspAction>
        <correspAction xml:id="i-PhVBUiCbRjtcq3vargKdBZ" type="assigned"/>
        <correspContext corresp="i-PhVBUiCbRjtcq3vargKdBZ">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GFhLoSVJPCmY1qbrwdh9kk" type="motBody">
        <div xml:id="i-3tDmSzTnocYGcdjuY2kqJW" type="motProposal" subtype="förslag">
          <head xml:id="i-M989mXxCQ3EqVUBqYg7mUZ">
            Förslag till riksdagsbeslut
          </head>
          <list xml:id="i-J5VkCEui7GmHypb7cRAjB8" style="ol">
            <item xml:id="i-4PeBCYnHqyAGt2DF4sp8ZF">
              Riksdagen tillkännager för regeringen som sin mening vad som
              anförs i motionen om åtgärder mot att allt färre tar allt dyrare
              körkort.
            </item>
            <item xml:id="i-DmP3CtcQhHFmz1rAkzNDj3">
              Riksdagen tillkännager för regeringen som sin mening vad som
              anförs i motionen om att regelverken för att ta körkort förbättras.
            </item>
            <item xml:id="i-QXWdFDHuE3b6htNwkKz64p">
              Riksdagen tillkännager för regeringen som sin mening vad som
              anförs i motionen om att certifierade trafikskolor ska kunna examinera
              körkortsaspiranter och utfärda prövokörkort.
            </item>
            <item xml:id="i-E87NVqwnWhvjg4FDPiqKqx">
              Riksdagen tillkännager för regeringen som sin mening vad som
              anförs i motionen om att teoriprovets utformning och svårighetsgrad
              bör ses över och att omskrivning i större utsträckning bör kunna
              erbjudas muntligt eller i de delar där bristerna fanns.
            </item>
          </list>
        </div>
        <div xml:id="i-C5P13gk3QfMVM4mtVYVURF" type="motContent">
          <head xml:id="i-5m3fAf7WKyC1p8PnirPKEg" type="h1">
            Motivering
          </head>
          <p xml:id="i-PsUFBbtZsg91NxVzZKNBrJ">
            Sverige är ett EU-land som är stort till ytan och med relativt
            liten befolkning. Behovet av bra vägar och möjlighet att köra
            på dem är därför av mycket stor betydelse för de flesta svenskar,
            framför allt för dem som bor på landsbygden.
          </p>
          <p xml:id="i-2whucCrj5PnfjAySAbbcPe">
            Självfallet ska vägar, bilar och förare vara så säkra som möjligt,
            för att minska skador och dödsfall i trafiken. Det är mycket glädjande
            med den minskning som nu sker av trafikolyckorna, beroende på
            de samverkande åtgärder som vidtagits på olika trafikområden.
          </p>
          <p xml:id="i-ADEpvdBhzWai57LRoicc9">
            Åtgärderna för en säkrare trafik begränsas dock av tillgången
            på resurser, och på att den mänskliga faktorn alltid finns tillstädes,
            även om goda trafikkunskaper och -vanor minskar olyckorna.
          </p>
          <p xml:id="i-4veNBKLWXJLb5psThWfwCY">
            Sverige har väl fungerande trafikskolor och höga krav för att
            ta körkort. Detta är i grunden bra. Samtidigt är kunskapskraven
            för att ta körkort bland de mest krävande i EU, och Sverige tillhör
            de länder där körkortet kostar mycket pengar. Genomsnittligt kostar
            det idag runt 15 000 kr eller mer att ta körkort.
          </p>
          <p xml:id="i-7DZkUNLuTYch5NpNVjBQaG">
            Kraven ska vara höga, men det måste också vara möjligt för de
            allra flesta att till rimliga krav och kostnader erhålla körkort.
          </p>
          <p xml:id="i-SpGjR78qk5u2QPbS8fsWAf">
            För många, ofta killar, kan det uppenbart vara rätt krävande
            och det komplicerade teoriprovet en mardröm, genom ständigt upprepade
            omtentor med tidskrävande förberedelser och nervositet, innan
            man till slut lyckas komma över gränsen. Provens stora kunskapsinnehåll,
            krav på mycket detaljkunskaper över hela trafikområdet och klurig
            frågeutformning med rätt närliggande svarsalternativ ligger delvis
            bakom det faktum att de underkända proven är så många. Endast
            drygt 50 procent av proven godkänns. En annan faktor är säkert
            också för dåliga förberedelser och chansningar hos en del.
          </p>
          <p xml:id="i-FLFKcAonuQahdyA53ZQvZB">
            Den som på grund av höga kostnader och krav trots het önskan
            inte lyckas eller har råd att ta något körkort får en dålig start
            i livet. Det påverkar identitet och självkänsla, och det begränsar
            möjligheterna att erhålla jobb och leva ett aktivt deltagande
            liv, särskilt på landsbygden. Många av dem som har stora bekymmer
            är studieovana och mer praktiskt lagda, och de klarar sig ofta
            i praktiken bättre på vägarna än många duktiga teoretiker men
            sämre praktiker.
          </p>
          <p xml:id="i-YaRf1AeeGnNcjeqvSzvLaV">
            Kraven för att ta körkort måste alltså balanseras mellan tillräckligt
            goda trafikkunskaper i teori och praktik, samtidigt som kunskapsmassa,
            prov och kostnader måste ligga på rimliga nivåer.
          </p>
          <p xml:id="i-MLfbHp1mcjQLTmiSyZqdC2">
            Det höga antalet underkända prov, de ökande kostnaderna samt
            det faktum att allt färre ur ungdomsgenerationen tar körkort visar
            att något måste göras. I våra nordiska grannländer tar många fler
            ungdomar körkort än i Sverige.
          </p>
          <p xml:id="i-BR6nSWXjuSYtzq2747zfhY">
            Körkort och rätt att utnyttja vårt gemensamma vägnät får inte
            vara något som alltmer förbehålls dem som har god studievana och
            ekonomiska resurser.
          </p>
          <p xml:id="i-T1zrUXwWmRoK6fmkTTNZXU">
            Några exempel på de betydande problem som finns:
          </p>
          <list xml:id="i-J2VgoQch4qbnUJQTDENsoK" style="ul">
            <item xml:id="i-CvXQg1WLmwP6W7BLZpeXqC">
              Kunskapsmassan för att ta körkort är redan betydande, och alltfler
              moment läggs till.
            </item>
            <item xml:id="i-G1go1KDohbyW4QbDt9VVMU">
              Teoriproven är för många mycket svåra. 70 klurigt utformade frågor
              ska besvaras på 50 minuter, och 82 procent måste vara helt rätt.
              Särskilt pojkar utan studievana har ofta stora bekymmer att klara
              proven.
            </item>
            <item xml:id="i-FKKDMUZP4j2fykApNM7h47">
              Andelen godkända teoriprov har sedan 1989 sjunkit från 79 procent
              till 57 procent.
            </item>
            <item xml:id="i-2oF2th5Moy5cDP77HySmRV">
              Väntetiden för att skriva teoriprov är i snitt nära 4 veckor,
              men kan ibland vara mycket längre.
            </item>
            <item xml:id="i-QJ8sAouX33ie9JVs6qmrTL">
              Teoriprov kan endast avläggas på vissa orter, många på landsbygden
              tvingas resa många mil för att tentera teoriprovet, klarar man
              inte provet väntar flera långresor.
            </item>
            <item xml:id="i-67T1PJPWh2wDqBfCVx1Uts">
              Allt färre tar körkort allt senare. Andelen 1824-åringar med
              körkort har på några få år sjunkit med 25 procent till 57 procent.
            </item>
            <item xml:id="i-HKxJjs3KKdzTubCHdtHJbd">
              Kostnaderna för att ta körkort är betydande, och har man svårigheter
              att klara teori- eller körprov handlar det snabbt om 20 00030
              000 kr och kanske år av väntan.
            </item>
            <item xml:id="i-WSw3ArbKbVMBbqAsmLAESX">
              Väntetiderna för att avlägga teoriprov, uppkörningsprov och prov
              för att övningsköra privat är alltför ofta alldeles för långa
            </item>
          </list>
          <p xml:id="i-FhLxiVQW5AVopJw8iTQhde">
            Det är uppenbart, enligt vår uppfattning, att en översyn bör
            göras av regelverken för att ta körkort.
          </p>
          <p xml:id="i-X7buzGTb8XLjTxucqZA63q">
            Vid en sådan översyn bör grunden vara att de svenskar som vill
            ska med rimlig tidsåtgång och rimliga kostnader kunna erhålla
            körkort efter en rimlig kunskaps- och praktikkontroll, som ger
            dem en bra grund för att sedan successivt bli allt bättre och
            mer rutinerade bilförare. Det är viktigt att ta intryck av goda
            exempel i andra länder, och från t.ex. de svenska trafikskolornas
            erfarenheter.
          </p>
          <p xml:id="i-M8JsFJ1635QNKmSEY62vWc">
            STR Sveriges Trafikskolors Riksförbund vill se en längre utbildningstid
            inledd med en god kontakt med en professionell handledare, uppkörning
            vid 18 och sedan fri körning med uppföljning genom ett pricksystem.
            Allvarliga förseelser leder till ny riskutbildning. Ett andra
            utbildningssteg införs efter en viss tid. Man stöder också en
            bättre trafikutbildning i skolan.
          </p>
          <p xml:id="i-BGnwFFrmGr379wrh9qr6ZB">
            I Finland tar 63 procent av artonåringarna körkort mot bara ca
            33 procent i Sverige. 90 procent går i trafikskola, vilket innebär
            minst 20 timmar teori och 16 körlektioner. Efter godkänt på förarprovet
            erhålls ett kortvarigt körkort. Efter steg två får man sedan det
            långvariga körkortet.
          </p>
          <p xml:id="i-Pm4SWCtfxXnyV3RouhhQpj">
            Norge är kanske det dyraste Europalandet att ta körkort i. Alla
            som börjar övningsköra måste gå en grundkurs på 17 timmar. Sedan
            ska ytterligare tre steg klaras av med obligatoriska vägledningstimmar
            däremellan med en trafiklärare.
          </p>
          <p xml:id="i-KnebSM9ukh7XHPDdV2Yech">
            I Spanien införs ett poängsystem för alla körkortsinnehavare.
            Alla tilldelas regelbundet poäng vid prickfri körning. Vid trafikförseelser
            dras poäng beroende på förseelsens art. Förbrukas alla poäng dras
            körkortet in, och man måste gå en kurs och avlägga nytt prov.
          </p>
          <p xml:id="i-J54akjYg5eP6SAhNMqP2PG">
            I Sverige testas nu en försöksverksamhet med kunskaps- och körprov
            vid samma tillfälle. Missar man det ena provet har man endast
            två månader på sig för att tentera igen. Är körprovet underkänt
            ska godkända trafikskolor kunna svara för detta.
          </p>
          <p xml:id="i-D9GiEWPyqERZrddCtjTTyx">
            Trafikundervisningen i grundskolan är idag mycket varierande
            över landet. Trafik hör till de ämnesövergripande kunskapsområdena,
            vilket innebär att det ska integreras i de andra ämnena. Trafikkunskap
            saknar dock mål i kursplanerna. Och en betydande andel av landets
            grundskolor uppger att de inte eller endast lite arbetar med trafikfrågor.
          </p>
          <p xml:id="i-EJrstHuoE56h8gMjFchTzP">
            Likaså vad gäller gymnasiet är bilden mycket splittrad. Vi tror
            att en nyckelfråga för att kunna erbjuda ungdomarna möjlighet
            att med god kvalitet erhålla körkort till rimliga kostnader är
            att erbjuda en god trafikundervisning som grund i gymnasiet, t.ex.
            som en obligatorisk tillvalsmöjlighet. Eftersom många elever är
            dåligt studiemotiverade skulle en sådan möjlighet bli starkt intresseväckande
            och därigenom positivt påverka inlärningen även i andra ämnen.
            Målet skulle kunna vara att minst godkänt teoriprov avläggs. Samverkan
            med trafikskolor bör etableras så att trafiklärare kommer till
            skolan och/eller vice versa.
          </p>
          <p xml:id="i-GoaUXF2vo7WwA8C6EQJwm6">
            Det finns en strävan från Vägverket att minska antalet platser
            i landet där man kan avlägga teoriprov respektive uppkörningsprov.
            Redan nu har många i mindre orter och på landsbygden ofta fem
            till tio mil till sina provorter, och ju färre dessa blir, ju
            längre blir avstånden och ju dyrare blir det att ta körkort. Denna
            utveckling måste stoppas och vändas. Genom att trafikskolor certifieras
            och medges rätt att under tillsyn utfärda prövokörkort som sedan
            efter några avstämningar och prickfri körning blir definitiva
            skulle antalet provplatser öka utan att kostnaderna stiger, snarare
            tvärtom. Det finns en uppfattning att uppkörningsprov måste avläggas
            i storstadstrafikmiljö, vilket i sin förlängning leder till att
            alla uppkörningsprov borde avläggas i Stockholm. Detta är en felsyn.
            Självfallet ska under träningskörningarna i både bilskola och
            privat en del av tiden användas för att träna både mörkerkörning
            och körning på motorväg och i någon större stad. Men däremot kan
            själva provet avläggas även på mindre orter. Ofta kör den nyblivna
            körkortsinnehavaren först mest i hemorten, och sedan utsträcks
            aktionsradien med växande rutin.
          </p>
          <p xml:id="i-NQJd2i3C7UvCEvvmeu2g9k">
            Mot denna bakgrund bör regeringen överväga att genomföra följande
            åtgärder:
          </p>
          <list xml:id="i-XTFgphAMYs2g9dCBHKCbRQ" style="ul">
            <item xml:id="i-2nLefXnLsBD31SbWcAszJh">
              Trafikkunskap införs som ett mål i skolornas kursplaner.
            </item>
            <item xml:id="i-JKS5GAbSKPHqpdYXcr8Djo">
              Trafikkunskap införs som ett tillvalsämne i alla gymnasieskolor.
            </item>
            <item xml:id="i-2Y7AiEJbD9uCHWGCCeTQvw">
              Möjlighet att ta körkort bör ökas inom gymnasieskolans ram, i
              samarbete med trafikskolor.
            </item>
            <item xml:id="i-43RVgrPPM4CbyXghc9yYzv">
              Certifierade trafikskolor bör så långt möjligt kunna examinera
              körkortsaspiranter, med uppföljning och tillsyn från Vägverket,
              vilket ger mindre köer och fler provplatser över landet.
            </item>
            <item xml:id="i-JWYRfaZvtG5YEiXyiUEJ8p">
              Antalet provplatser över landet bör inte minskas utan ökas.
            </item>
            <item xml:id="i-59oCX6KmFxEuVYe3aFaiNt">
              Teoriprovets utformning och svårighetsgrad bör ses över, och
              omskrivning bör i större utsträckning kunna erbjudas muntligt
              eller på de delar där bristerna fanns, och ett svagare teoriprov
              borde kunna kombineras med starkare prövotid, uppföljningsträffar
              osv.
            </item>
            <item xml:id="i-DZSAFgu4t7iCjALcARceLV">
              Man bör överväga att ha en klarare markerad prövotid med uppföljningssamtal
              vid några tillfällen, kanske en utbildning i flera steg samt utreda
              ett system för poängavdrag vid förseelser under prövotiden och
              kanske även efteråt.
            </item>
            <item xml:id="i-5Xdp6A6b8dkwJYFHni6U3o">
              Man bör överväga att i ökad utsträckning använda trafiklärarna
              som mentorer som vid flera tillfällen under utbildningstiden stämmer
              av läget och inleder med en rejäl introduktion.
            </item>
            <item xml:id="i-VPnZyG8kMemyxyRs6Eczyq">
              Man bör överväga att sänka momsen på körkortsutbildning.
            </item>
          </list>
          <p xml:id="i-44NFJwpumudi3yFZMBSG7N">
            Vid behandlingen av en likartad motion i trafikutskottet 2006/07
            hänvisades mycket kort till att regeringen avser att återkomma
            till riksdagen i dessa frågor. Hur omfattande regeringen i så
            fall kommer att agera är oklart, och vi vill att riksdagen tar
            ställning till våra konkreta förslag på hur körkortsproven bör
            förbättras.
          </p>
        </div>
        <div xml:id="i-5tp7mRpLsECN6L4RQxSCyw" type="signatureBlock">
          <list xml:id="i-UuvA3uT95LoDgPZF2tZZvo">
            <item xml:id="i-7wip6zxYZRE2Ngxm6bwvkU" who="i-N9Pi9YpD4nvtCEsVp2CGcX" type="signature">
              Staffan Danielsson (c)
            </item>
            <item xml:id="i-NSyrr1SQ8Ry2DLP6B3hHVF" who="i-FucmvyHZ22CXcKRGnfjaC4" type="signature">
              Anders Åkesson (c)
            </item>
          </list>
        </div>
      </div>
    </body>
  </text>
</TEI>
