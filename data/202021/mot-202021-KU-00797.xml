<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-KU-00797">
  <teiHeader>
    <fileDesc>
      <titleStmt>
        <title>Grundlag</title>
        <author corresp="i-EbEcnmS256rQwq3q9xVfku">av Matheus Enholm m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:797 av Matheus Enholm m.fl. (SD)</title>
          <idno type="rdwebb">H802797</idno>
          <rs type="number">797</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H802797/text</ref>
          <ref type="dokument_url_html">http://data.riksdagen.se/dokument/H802797</ref>
          <ref type="dokumentstatus_url_xml">http://data.riksdagen.se/dokumentstatus/H802797</ref>
          <ref type="docx">http://data.riksdagen.se/fil/A3C7DA1F-1FFA-42F9-860C-F0B464859F69</ref>
          <ref type="pdf">http://data.riksdagen.se/fil/A008EB0E-0C07-4CF2-A5B4-6F581169CE4F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EbEcnmS256rQwq3q9xVfku</idno>
            <name>Matheus Enholm</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-KUF4FkauEZJFRehwwwUsgF</idno>
            <name>Fredrik Lindahl</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TcpRMvA7NUH7VxZ1m46K1W</idno>
            <name>Mikael Strandman</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-AbswNU1skgfjJi4ZnN7HgY</idno>
            <name>Per Söderlund</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7HvCHEwjbKSjsnRP39c1s9</idno>
            <name>Patrick Reslow</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-EPxDiASdUuYeoTrcSKqnsv" type="signed"/>
        <correspContext corresp="i-EPxDiASdUuYeoTrcSKqnsv">
          <note type="signatory" corresp="i-EbEcnmS256rQwq3q9xVfku"/>
          <note type="signatory" corresp="i-KUF4FkauEZJFRehwwwUsgF"/>
          <note type="signatory" corresp="i-TcpRMvA7NUH7VxZ1m46K1W"/>
          <note type="signatory" corresp="i-AbswNU1skgfjJi4ZnN7HgY"/>
          <note type="signatory" corresp="i-7HvCHEwjbKSjsnRP39c1s9"/>
        </correspContext>
        <correspAction xml:id="i-9ARiovhjodpabsV4rR2jNt" type="submitted">
          <date when="2020-10-01"/>
          <time when="10:59:42"/>
        </correspAction>
        <correspAction xml:id="i-33PzhrRkAwWMsUjac5vbR2" type="reviewed">
          <date when="2020-10-01"/>
          <time when="14:00:50"/>
        </correspAction>
        <correspAction xml:id="i-BskcVGcfhEhrvxwQNUX8kz" type="referred">
          <date when="2020-10-14"/>
        </correspAction>
        <correspAction xml:id="i-QHfXXYZ4PzWa18beRrfJRT" type="assigned">
          <date when="2021-06-03"/>
          <time when="16:48:46"/>
        </correspAction>
        <correspContext corresp="i-QHfXXYZ4PzWa18beRrfJRT">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-Waq9T4MSrnKD2hvWRRCzwC" type="behandlas_i"/>
        <correspContext corresp="i-Waq9T4MSrnKD2hvWRRCzwC">
          <ref type="uppgift">2020/21:KU15</ref>
          <ref type="ref_dok_id">H801KU15</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU15</ref>
          <ref type="ref_dok_titel">Allmänna helgdagar m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WRcx6FAko8QUxD5fFHR6sr" type="behandlas_i"/>
        <correspContext corresp="i-WRcx6FAko8QUxD5fFHR6sr">
          <ref type="uppgift">2020/21:KU23</ref>
          <ref type="ref_dok_id">H801KU23</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU23</ref>
          <ref type="ref_dok_titel">Fri- och rättigheter m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6TbWYxME7LU9fKedZ7PvU5" type="behandlas_i"/>
        <correspContext corresp="i-6TbWYxME7LU9fKedZ7PvU5">
          <ref type="uppgift">2020/21:KU24</ref>
          <ref type="ref_dok_id">H801KU24</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU24</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-SqMxfx9mhRBFcgUcWmFAvt" type="behandlas_i"/>
        <correspContext corresp="i-SqMxfx9mhRBFcgUcWmFAvt">
          <ref type="uppgift">2020/21:JuU24</ref>
          <ref type="ref_dok_id">H801JuU24</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU24</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3ePWXLcSi2ynsYhnApgPFd" type="motHeader">
        <div xml:id="i-2ALnAkMdSZF2z9xf2BPdLN" type="motTitle">
          Motion till riksdagen 2020/21:797 av Matheus Enholm m.fl. (SD)
          Grundlag
        </div>
      </div>
      <div xml:id="i-14HpYypPYxvP82URXyF4cM" type="motBody">
        <div xml:id="i-LxkZyUPxYSMC3BM5zuLkJD" type="motProposal" subtype="förslag">
          <head xml:id="i-YRmKw4GdVkuu7q7gCkkyUh">
            Förslag till riksdagsbeslut
          </head>
          <list xml:id="i-3Zk1s6JCwsWWufPTgXFK2Z" style="ol">
            <item xml:id="i-4TTR7DMgM88VVrhV84tjFU">
              Riksdagen ställer sig bakom det som anförs i motionen om en ny
              programskrivning i grundlagen och tillkännager detta för regeringen.
            </item>
            <item xml:id="i-VmBDUCxodGWDtz48PqEdS4">
              Riksdagen ställer sig bakom det som anförs i motionen om att
              reversera sentida grundlagsrevisioners utmönstringar av begreppet
              svenska medborgare och tillkännager detta för regeringen.
            </item>
            <item xml:id="i-WZWe6QNWSCiQd7c5MirsVG">
              Riksdagen ställer sig bakom det som anförs i motionen om att
              utreda hur det allmänna bättre kan skydda dem som på otillbörlig
              grund missgynnas på grund av sin politiska åskådning och tillkännager
              detta för regeringen.
            </item>
            <item xml:id="i-Fwgy3PLbFtJX8PNPHjKjwG">
              Riksdagen ställer sig bakom det som anförs i motionen om att
              ingen ska diskrimineras på grund av att denne är svensk och tillkännager
              detta för regeringen.
            </item>
            <item xml:id="i-82REYkcyHXChWWiHDfhmXH">
              Riksdagen ställer sig bakom det som anförs i motionen om etniska,
              språkliga och religiösa minoriteters kultur- och samfundsliv och
              tillkännager detta för regeringen.
            </item>
            <item xml:id="i-PQkgcjHqBZkMyPWt2Bq1w">
              Riksdagen ställer sig bakom det som anförs i motionen om svenska
              språket och tillkännager detta för regeringen.
            </item>
            <item xml:id="i-H3JLXyRdoMtGQ9tuLEYP16">
              Riksdagen ställer sig bakom det som anförs i motionen om första
              maj och tillkännager detta för regeringen.
            </item>
            <item xml:id="i-2Z3nkWLc6zLvnAc2uSpdkk">
              Riksdagen ställer sig bakom det som anförs i motionen om att
              alla helgdagar, utom första maj, som anges i lagen (1989:253)
              om allmänna helgdagar ska lyftas in på lämplig plats i regeringsformen
              och tillkännager detta för regeringen.
            </item>
            <item xml:id="i-AvZNmiGe65TQN8FGjVUbAu">
              Riksdagen ställer sig bakom det som anförs i motionen om att
              utreda införandet av en dag för att hedra kommunismens offer och
              tillkännager detta för regeringen.
            </item>
            <item xml:id="i-3GdR8ZKvcJTMoQKmvEpe3o">
              Riksdagen ställer sig bakom det som anförs i motionen om att
              utmönstra uppräkningen av organisationer i 1 kap. 10 § regeringsformen
              och tillkännager detta för regeringen.
            </item>
            <item xml:id="i-G9rQunHFrdtVDRxHpFfNb4">
              Riksdagen ställer sig bakom det som anförs i motionen om att
              grundlagsfästa att valutan i Sverige är den svenska kronan och
              tillkännager detta för regeringen.
            </item>
            <item xml:id="i-G9iWbvJ8x6gwDaHi4PwyVH">
              Riksdagen ställer sig bakom det som anförs i motionen om att
              införa en skrivning om att en ny monark ska väljas om den nuvarande
              ätten Bernadotte utslocknar, och detta tillkännager riksdagen
              för regeringen.
            </item>
            <item xml:id="i-PkXtw4ZjJLhSuP7v5yQECp">
              Riksdagen ställer sig bakom det som anförs i motionen om kröning
              av nästa monark och tillkännager detta för regeringen.
            </item>
            <item xml:id="i-RnnJsqnRfy65fMu2QRqiGF">
              Riksdagen ställer sig bakom det som anförs i motionen om att
              införa en ny allmän flagglag och tillkännager detta för regeringen.
            </item>
            <item xml:id="i-RVZgg18fDBjLsfi8y128TZ">
              Riksdagen ställer sig bakom det som anförs i motionen om att
              beivra flaggskändning under vissa omständigheter och tillkännager
              detta för regeringen.
            </item>
            <item xml:id="i-MEfwpgUQbcipnnBJcr2o9x">
              Riksdagen ställer sig bakom det som anförs i motionen om att
              öka exponeringen av nationella symboler och tillkännager detta
              för regeringen.
            </item>
            <item xml:id="i-7eZjdtpwKVKSNv2YfcCNZu">
              Riksdagen ställer sig bakom det som anförs i motionen om nationalsången
              och tillkännager detta för regeringen.
            </item>
          </list>
        </div>
        <div xml:id="i-JdkAiVpAhqCfNtwEAWpDEY" type="motContent">
          <head xml:id="i-YGjAQd5ct8McYUEJtQaBEM" type="h1">
            Motivering
          </head>
          <p xml:id="i-KeLEYxnYgw68J5tZuKSANS">
            Sverigedemokraterna är ett socialkonservativt parti med nationalistisk
            grundsyn. Det innebär bland annat att partiet vilar på en solid
            demokratisk grund. För oss är det således självklart att folkstyret
            är det centrala vid stiftande av lagar. Lika självklart är det
            att all offentlig makt utövas under lagarna. Folkstyret förverkligas
            genom grund­lagen, regeringsformen. Den nuvarande regeringsformen
            härstammar, med vissa senare ändringar, från 70-talet. Den ersatte
            i sin tur 1809 års grundlag som då var världens näst äldsta ännu
            tillämpade grundlag. Det svenska samhället har ändrats och de
            politiska värderingarna har svängt sedan 70-talet. Sverigedemokraterna
            står bakom det mesta som bestäms i regeringsformen men menar att
            tiden är mogen för att genomföra ett antal förändringar. Dessa
            förändringar är en bit på väg mot det goda sammanhållna demokratiska
            samhället.
          </p>
          <head xml:id="i-KN5L2t5LurjZHmeyRYvBzm" type="h2">
            Folkstyret
          </head>
          <p xml:id="i-6Cjy5coUDcDbyff4F8gqwg">
            Det fundament på vilket regeringsformen vilar utgörs som ovan
            nämnt av folkstyret. Regeringsformen säger dock inget om det folk
            som faktiskt ska styra. Eftersom folk­styret och regeringsformen
            är till för Sverige och svenskarna bör regeringsformen, med förebild
            från andra europeiska länders grundlagar, inledas med en berättelse
            om Sverige som land och svenskarna som folk. Hur överflödigt och
            främmande det än kan ha tett sig för våra grundlagsfäder att behöva
            definiera något så uppenbart och grundläggande, ska det aldrig
            ens kunna ifrågasättas vilket folk det är som åsyftas i regeringsformens
            portalparagraf. Sålunda ska inte någon offentlig makt i Sverige
            kunna utgå från något eller några andra länders folk, åtminstone
            inte utan uttryckligt medgivande från det svenska folket.
          </p>
          <p xml:id="i-Y3tVFGT5qt36wx3EtgbmSr">
            Överlag bör även sentida grundlagsrevisioners utmönstringar av
            svenska med­borgare, till förmån för betydligt vidare begrepp
            som var och en, reverseras. Svensk grundlag ska naturligtvis åsyfta
            och åtnjutas av svenska medborgare i första hand. Därutöver kan
            förstås hela eller delar av motsvarande skydd och rättigheter
            som stadgas för medborgare även tillerkännas var och en som i
            övrigt är underställd svensk rätts­tillämpning, så länge inte
            annat följer av annan lag eller författning.
          </p>
          <p xml:id="i-2Gk4zNPUP6dtWMRwmyEm4J">
            Regeringsformens inledande bestämmelser kan sägas utgöra ett
            slags program­förklaring om vilka hänsyn och mål som ska verka
            vägledande för det allmänna. Bland annat ska det allmänna motverka
            diskriminering av människor på grund av kön, hud­färg, nationellt
            eller etniskt ursprung, språklig eller religiös tillhörighet,
            funktionshinder, sexuell läggning, ålder eller andra omständigheter
            som gäller den enskilde som person. Denna katalog innehåller i
            huvudsak omständigheter som individen själv inte väljer. Ett uppenbart
            undantag från denna katalog är religiös tillhörighet. Självklart
            ska ingen diskrimineras på grund av sin religiösa tillhörighet.
            Med detta sagt finns det religiösa samfund som i olika grad är
            både våldsbejakande och extremistiska. Detta gäller i motsvarande
            grad även politiska ideologier. Då det svenska rättssystemet trots
            detta allmänna målstadgande klarar av att motverka och beivra
            religiöst motiverad brotts­lighet samt i erforderlig grad även
            skydda och tillerkänna olika religiösa grupper ett adekvat och
            ändamålsenligt skydd torde det inte föreligga några hinder att
            i mot­svarande grad tillerkänna politisk åskådning samma grad
            av skydd som religion. Politisk åskådning borde därför upptas
            i katalogen av diskrimineringsgrunder i RF 1:2 på samma villkor
            som religion. Det är mycket märkligt att detta ännu inte skett
            då det i den europeiska konventionen om skydd för de mänskliga
            rättigheterna och de grund­läggande friheterna redan finns ett
            förbud mot diskriminering på grund av politisk åskådning. Under
            iakttagande av samma överväganden bör även utredas hur politisk
            åskådning kan införas som grund i RF 2:12. I samband med en sådan
            förändring ska ett tillägg till regeringsformen göras med innebörden
            att ingen får särbehandlas eller diskrimineras på grund av att
            denna betraktas av sig själv eller andra som svensk. Vidare kan
            man läsa att det allmänna ska främja minoriteters egen kultur
            och sam­fundsliv i Sverige. Detta stadgande framstår inte heller
            som särskilt lyckat då en sådan grundsats försvårar den självklara
            principen att invandrare i Sverige ska assimileras, inte integreras.
            Sådana kulturella undantag bör endast vara förbehållna Sveriges
            fem erkända historiska minoriteter. En annan förbisedd, men viktig,
            symbolfråga är den om svenska språket. Det svenska språkets ställning
            som huvudspråk i Sverige bör självklart grund­lagsfästas.
          </p>
          <head xml:id="i-4s8wJsUuccNaoRj6hEUWjH" type="h2">
            Helg- och minnesdagar
          </head>
          <p xml:id="i-TnkG6uhSXuqh2Ed7WWotgP">
            I grundlagen bör införas en stadga, där det anges vilka de svenska
            helgdagarna är och att de vilar på en historisk grund som kan
            vara både icke-konfessionell, kristen och hednisk. Vid en sådan
            lagändring bör första maj utgå och ersättas med en annan dag,
            såsom till exempel veterandagen, Engelbrektsdagen eller någon
            liknande dag med mot­svarande koppling till det svenska arvet.
          </p>
          <p xml:id="i-KK944BX3fmhiN1URuGngPd">
            Sedan tidigare finns en svensk nationell minnesdag för Förintelsens
            offer. Det har tyvärr visat sig att svenska ungdomars kunskaper
            om kommunismens, till skillnad från nationalsocialismens, illgärningar
            är mycket bristfälliga och med tiden riskerar att försvinna. Mot
            denna bakgrund bör regeringen utreda möjligheten att införa en
            svensk minnesdag såväl som ett monument, tillägnade kommunismens
            offer.
          </p>
          <head xml:id="i-7ao3A4RgNC5vtCG29YSCTA" type="h2">
            Suveränitet
          </head>
          <p xml:id="i-XZyjRD3b9Pkj9ZbQGRvHzf">
            Med suveränitet avses svenska statens självständiga oavhängighet
            gentemot andra stater samt emot över- och mellanstatliga organisationer.
            I tider där starka globalistiska och federala krafter verkar i
            Sverige och utomlands finns det goda skäl att stärka den svenska
            suveräniteten, både genom internationell diplomati och genom att
            verka för ökat nationellt självbestämmande hemma i Sverige. Regeringsformen
            medger att Sverige kan överlåta beslutanderätt som inte rör principerna
            för statsskicket till Europeiska unionen, EU. I själva verket
            är det inte säkert att konstitutionella frågor kommer förbli en
            svensk angelägenhet. Från EU-domstolens sida anser man nämligen
            att EU-rätten har tolkningsföreträde även över svensk grundlag.
            Detta är oerhört allvarligt och måste motverkas. Ett av Sverigedemokraternas
            främsta mål inom EU-politiken är att så mycket självbestämmande
            som möjligt ska stanna i, och återföras till, Sverige.
          </p>
          <p xml:id="i-QgRCpsnsAVhLNfG4pi7bHi">
            Sverige ska kunna gå med i, och om svenska folket så önskar,
            lämna mellanstatliga och överstatliga samarbeten. Skulle svenska
            folket vid något tillfälle besluta att Sverige inte längre ska
            vara medlem i EU kan Sverige lämna unionen först sedan EU-medlems­kapet
            utmönstrats ur regeringsformen, en process som kommer ta flera
            år då ett mellanliggande val sannolikt skulle behövas för att
            genomföra förändringen. Det är därför uppenbart att bestämmelser
            om vilka organisationer Sverige är medlem i eller samarbetar med
            inte bör finnas omnämnda i grundlagen. En annan organisation som
            finns omnämnd i grundlagen är Förenta nationerna (FN). Det svenska
            medlemskapet i FN är en självklarhet men det finns ingen anledning
            till att det, eller något annat av Sveriges alla medlemskap i
            olika internationella sammanslutningar, ska omnämnas särskilt
            i regeringsformen. Det torde räcka med ett förtydligande i regeringsformen
            om att Sverige deltar i internationellt samarbete i olika sammanhang.
          </p>
          <head xml:id="i-MtmxBxWdifL9p6KVtHXjFY" type="h2">
            Valuta
          </head>
          <p xml:id="i-3ZLnE8caVmwQiVjmQrJZpV">
            Det bör införas en stadga i grundlagen att Sveriges valuta är
            svensk krona. Detta torde ge kronan ett välbehövligt skydd för
            det fall politiker, i Stockholm eller Bryssel, mot folkets vilja
            hastigt skulle vilja införa en annan valuta än kronan.
          </p>
          <head xml:id="i-8ePYr53bcaQGAWdJUb7gPZ" type="h2">
            Ordensväsendet
          </head>
          <p xml:id="i-D8y7xoZ6VDC9zpH9pWksTP">
            Ordensväsendet, som fram till utgången av 1974 var rättsligt
            knutet till kungen, är idag en skugga av vad det en gång var.
            Vissa utmärkelser ligger vilande och andra kan endast delas ut
            till andra medborgare än svenska. Det är en märklig ordning att
            svenska med­borgare som gjort insatser för landet inte ska kunna
            belönas på samma sätt som vi belönar utländska medborgare. Sverigedemokraterna
            välkomnade därför beslutet att tillsätta en parlamentarisk kommitté
            som bland annat ska tillse att ordensväsendet ska återuppväckas
            och kommer att följa utvecklingen noga.
          </p>
          <head xml:id="i-F36eM8smeyfWBQ4WSpiHaZ" type="h2">
            Succession och monarki
          </head>
          <p xml:id="i-C3YnDNAKCzP8WGE4XM3esm">
            Sverige har alltid varit en monarki och ska så förbli. Fram till
            1974 fanns en stadga om att om den olyckliga händelsen skulle
            inträffa att Sverige står utan tronföljare ska riksdagen skyndsamt
            tillse att en ny kung eller drottning kan väljas. Denna ordning
            bör införas på nytt. Tidigare exempel på valda kungar i Sverige
            är Gustav Vasa och nuvarande kungens anfader Karl XIV Johan. Inför
            nästa trontillträde bör dessutom frågan om en modern kröning utredas.
          </p>
          <head xml:id="i-SiBt689Q21Mr8nKc4aW3Tj" type="h2">
            Flagga och nationella symboler
          </head>
          <p xml:id="i-9piHWAYshmZB2PvY7tzGFc">
            I ett kungligt brev från 19 april 1562 sägs att svenska flaggan
            ska vara ”gult udi korssvijs fördeelt påå blott”. Allt sedan dess
            har den svenska flaggan i varierande storlek och nyans vajat över
            landet. Idag råder en ordning som innebär att utseendet på svenska
            flaggan regleras i lag men flaggdagarna regleras i förordning.
            Frågan om kungliga flaggdagar ses i skrivande stund över i en
            parlamentarisk kommitté och Sverige­demokraterna kommer att följa
            utvecklingen noggrant. Det finns dock för övrigt inga föreskrifter
            som reglerar när myndigheterna ska flagga eller ens vilken flagga
            som ska föras. Frågan om flaggning över enskilda myndigheter blir
            istället föremål för beslut för den enskilda myndighetschefen.
            Många myndigheter flaggar även med EU-flaggan eller till och med
            politiska och ideologiska flaggor. Den svenska flaggan är en symbol
            för Sverige och därmed i förlängningen för svenska myndigheter.
            Alla regler för flaggning bör samlas i en enda flagglag. Flagglagen
            bör innehålla regler för flaggans utseende, ceremoniel för flaggning,
            vilka flaggdagar som ska anses vara officiella och att myndigheter
            endast ska föra den svenska flaggan, regionala flaggor, eventuella
            gäst­flaggor och myndighetsspecifika flaggor. Flagglagen bör även
            påbjuda att samtliga svenska myndigheter ska flagga på officiella
            flaggdagar och iaktta de ceremonier som gäller för flaggning.
            Vad gäller privat flaggning bör sådan snarare uppmuntras än på­tvingas.
            Flaggskändning som utförs i ett led att uttrycka missaktning för
            Sverige och svenskarna bör kriminaliseras. Vid utformningen av
            en ny svensk flagglag bör principer från andra europeiska demokratiers
            flagglagar beaktas.
          </p>
          <p xml:id="i-D4iS2KnSciDoBdCGF72ew5">
            Frågan om nationella symboler är mycket viktig varför det offentliga
            bör arbeta mer för att de nationella symbolerna ska synas i det
            offentliga rummet, något som Sverige kommer till korta inom i
            ett globalt perspektiv. När t.ex. USA:s president talar i tv finns
            ofta en nationalsymbol – den amerikanska flaggan – bredvid eller
            bakom podiet. För att stärka den nationella förankringen och medborgarnas
            nationalkänsla bör både riksdag och regering verka för en ökad
            exponering av nationalsymboler i officiella samman­hang. Av samma
            orsak bör även stadgas att Du gamla, du fria är Sveriges officiella
            nationalsång.
          </p>
        </div>
        <div xml:id="i-6ggL2GxZtJqkLAnuNCwzkv" type="motSignatures">
          <list xml:id="i-GFZsZzKsApuCsaoNEdrMYR">
            <item xml:id="i-4MwupDbuRFguaF34VrrYZp">
              Matheus Enholm (SD)
            </item>
            <item xml:id="i-RkWDj8Upw5ZZfNa28dttkN">
              Fredrik Lindahl (SD)
            </item>
            <item xml:id="i-TVHDsap7CsGM7ymNfyu4D7">
              Mikael Strandman (SD)
            </item>
            <item xml:id="i-5YXubnVq3C1u61kUDXCEoR">
              Per Söderlund (SD)
            </item>
            <item xml:id="i-15dGxcuSHnrS2t6M1QodSA">
              Patrick Reslow (SD)
            </item>
          </list>
        </div>
      </div>
    </body>
  </text>
</TEI>
