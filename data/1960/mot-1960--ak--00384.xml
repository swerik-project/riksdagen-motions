<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__384/mot_1960__ak__384-001.pdf"/>
      <fw xml:id="i-LJzMy3aBUu53fXXnczZJtT">
        6 Motioner i Andra kammaren, nr 384 år 1960
      </fw>
      <div type="motHeader" xml:id="i-Wr5pD6UAmfowfhX4vCqYh4">
        <div type="motTitle" xml:id="i-WaQZq7gvKfaw7krv9QMLFs"/>
        <div type="motSubmissionInfo" xml:id="i-E14UGFDoZ35YXzczaNpmaj"/>
      </div>
      <div type="motBody" xml:id="i-Syy7Dfnvak9xBHfUfJmtbs">
        <div xml:id="i-Ru3nAxLi1QuGf3Hr2uWjeM">
          <p xml:id="i-2cZXEqcZmJhXagT8fhJ3hE">
            Nr 384
          </p>
          <p xml:id="i-RqGAbpkasvGfgFrYHkEpfw">
            Av fru Sjövall, om viss ändring i lagen om avbrytande av havande-
            skap.
          </p>
          <p xml:id="i-7bAWVtw9afRKBAeydBGWrU">
            Enligt 8 2 mom. 3 i den svenska abortlagen »må havandeskap ej
            avbrytas på grund av arvsanlag hos kvinnan, varom i 1 8 mom. 4
            förmäles (sinnes- sjukdom, sinnesslöhet eller ock svårartad sjukdom
            eller svårt lyte av an- nat slag), med mindre jämväl sterilisering
            å henne företages, utan så är att sådan åtgärd av särskilda skäl
            finnes olämplig». Motiveringen har varit, »att det legat i samhällets
            intresse att hindra till- komsten av undermåliga individer» (SOU
            1935: 15) men att detta icke bort gälla enbart den aktuella graviditeten
            utan att kvinnan borde förhindras att även för framtiden föda
            barn. Den kategoriska utformning paragrafen fått saknar motsvarighet
            i andra länders lagstiftning, i de fåtal länder där abort tillåtes
            på eugenisk indika- tion. Den finska lagen har en mjukare formulering
            av motsvarande para- graf — »sterilisering bör jämväl företagas,
            där ej vägande skäl däremot äro». Den danska lagen medger sterilisering
            på motsvarande grunder, med förbehållet att kvinnan skall gå med
            på ingreppet, medan vilande lagförslag i Norge avvisar de möjligheter
            att påtvinga kvinnan en sterilisering i sam- band med en abortoperation
            den svenska lagen ger. Norska straffelovrådet understryker att
            indikationer för avbrytande av havandeskap bör avgöras obe- roende
            av om sterilisering sker eller icke samt att om sterilisering
            bedöms vara indicerad förutsättningarna härför bör prövas i enlighet
            med gällande steriliseringslag. Den svenska abortlagens kategoriska
            formulering har lett till att många kvinnor avstått från den beviljade
            aborten och fött sina barn, när villkor ställts om samtidig sterilisering.
            Kvinnan, ev. hennes familj samt samhället har alltså belastats
            med det barn man ansåg det vara bl. a. ett samhällsin- tresse
            att det icke föddes. Frånsett de tragiska följder, icke minst
            för detta presumtivt svårt sjuka eller belastade barn, som lagtextens
            formulering indirekt är upphov till, skapar lagtexten även svårigheter
            för de berörda kvinnorna. Möjligheten att undvika en sterilisering
            då »särskilda skäl» talar mot densamma används icke i den utsträckning
            som vore önskvärd, då dessa särskilda skäl oftast fått betyda
            kontraindikationer bottnande i kroppsliga sjukdomar, mindre ofta
            bottnande i de psykiska sjukdomar som föranlett steriliseringsvillko-
            rets uppställande och än mera sällan på grund av de mer svårbedömda
            psy- kologiska skador steriliseringsoperationen kan åsamka kvinnan.
          </p>
          <pb facs="riksdagen-motions-pdf/data/1960/mot_1960__ak__384/mot_1960__ak__384-002.pdf"/>
          <fw xml:id="i-QNdFj3Xgo4Aua5ZiyYWD8s">
            Motioner i Andra kammaren, nr 384 år 1960 7
          </fw>
          <p xml:id="i-QJUo2XXCUf4MuuURU4gLdK">
            Det är ytterligt svårt att klargöra för en ung förstföderska
            att den av henne begärda aborten bör förenas med sterilisering.
            Även för en något äldre gift eller ogift tvåföderska föreligger
            stora svårigheter att klargöra värdet av en sterilisering som
            ett skydd för hennes framtida hälsa. Genom en sterilisering dömes
            unga kvinnor till barnlöshet. Redan detta är ett mycket allvarligt
            ingrepp för en ung varelse, och många av dem, även de djupt sinnesslöa,
            värjer sig instinktivt mot att drabbas av ett sådant öde. Det
            är likaledes omöjligt att förklara för dem att de bör förbli barnlösa
            utan att samtidigt diskutera med dem det sjukdomstillstånd de
            själva lider av, resp. försöka klargöra att inom deras släkt föreligger
            en allvarlig ärftlig belastning. Hur försiktigt man än går till
            väga i dessa situationer är det omöjligt att undvika skador, vars
            omfattning är okänd. Det betraktas i regel som inhumant och grymt
            att avslöja för en människa att hon lider av en obotlig sjukdom.
            I dessa fall måste man för en kvinna, som oftast uppfattar sig
            själv som frisk eller som icke har något klart begrepp om sin
            egen ärft- lighet, diskutera i framtiden dolda insjukningsrisker.
            För den kvinna som redan fött flera barn innebär en diskussion
            om ärft- lighetsrisker ofta ett än allvarligare problem. Har hon
            själv haft ett par sjukdomsskov, skapar frågan om sterilisering
            en ökad rädsla hos henne för förnyat insjuknande — jag vill erinra
            om att abortlagen, till skillnad från steriliseringslagen, i de
            flesta fall icke förutsätter att kvinnan själv vill genomgå en
            steriliseringsoperation utan problemet måste tas upp med henne,
            även om hon är klart negativ till en sådan operation. Förslaget
            om sterilisering innebär för många kvinnor, att läkarna alltså
            betraktar hennes egen sjukdom, resp. hennes ärftlighet, allvarligare
            än hon tidigare trott den vara. Men både för den tidigare sjuka
            kvinna och för den kvinna som, själv frisk, är anlagsbärare betyder
            problemet att hon med oro och rädsla skall invänta den dag då
            något av hennes barn insjuknar i den befarade sjuk- domen. Även
            om det i dessa senare fall, då kvinnan fött många barn, ofta är
            möjligt att behandla steriliseringsoperationen som en definitiv
            födelsekon- troll, avsedd att skona henne från de kommande påfrestningar
            barnafödande innebär, går ej alltid denna uppläggning av problemet
            att genomföra. Svå- rast har detta visat sig vara för de sjuka
            kvinnorna, därför att en sterilise- ring skärper deras egen personliga
            problematik. I tidigare citerad motivering till lagtexten har
            också framhållits, att »det skulle vara stötande om kvinnan återkomme
            flera gånger för att få abort framkallad på eugenisk indikation».
            Under de år abortlagen varit i funktion har många kvinnor återkommit,
            gravida på nytt, och begärt ny abort. Det kan inte vara mer stötande
            att en sinnessjuk eller sinnesslö kvinna omigen blir gravid än
            att en normal- eller välbegåvad kvinna med pressad social situation,
            som lett till utsläpning, eller med kroppslig sjukdom, återkommer
            gravid.
          </p>
          <pb facs="riksdagen-motions-pdf/data/1960/mot_1960__ak__384/mot_1960__ak__384-003.pdf"/>
          <fw xml:id="i-9xtJaFHWgBCmEuTc4Ki1Lh">
            8 Motioner i Andra kammaren, nr 384 år 1960
          </fw>
          <p xml:id="i-BpG19SRt411niwTytAcE97">
            Då abortlagens utformning på denna punkt lett till, dels att
            ett varken av kvinnan eller av samhället önskat sjukligt belastat
            barn blivit fött, dels att man kan riskera ett psykiskt traumatiserande
            av kvinnorna, bör densamma omarbetas. Det utan tvekan mest humana
            vore att föreskriften om sterilise- ring som villkor för erhållande
            av abort helt slopades och att en ev. samti- digt indicerad sterilisering
            finge behandlas på likartat sätt som sker vid övriga abortärenden
            och antingen kombineras med en abortoperation eller företagas
            separat senare, resp. tagas upp till förnyat ställningstagande
            vid en kommande ny graviditet. Om icke detta anses möjligt, bör
            det klarare utsägas i kommentarer till lagtexten, att särskilda
            skäl att underlåta steri- lisering även bör omfatta ökat hänsynstagande
            till psykiatriska och till mer svårbedömda psykologiska kontraindikationer
            än vad som nu är praxis. Under hänvisning till vad som ovan anförts
            hemställes, att riksdagen måtte i skrivelse till Kungl. Maj:t
            begära utredning om möjligheten till ändring av abortlagen i en-
            lighet med de riktlinjer som anförts i motionen, alternativt att
            riksdagen måtte besluta sådan ändring av abortlagen att tredje
            momentet i andra paragrafen utgår.
          </p>
          <p xml:id="i-9zS1vCAkkWuUzcgvcovR6z" type="date">
            Stockholm den 27 januari 1960
          </p>
          <p xml:id="i-7AzQUN3kZsXT3SoWwUGis8">
            Elisabet Sjövall
          </p>
        </div>
      </div>
    </body>
  </text>
</TEI>
