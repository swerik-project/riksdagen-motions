<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--01019">
  <teiHeader>
    <fileDesc>
      <titleStmt>
        <title>Utarrenderingen av jaktmark</title>
        <author>John Andersson m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utarrenderingen av jaktmark</title>
          <idno type="rdwebb">G7021019</idno>
          <rs type="number">1019</rs>
          <ref type="dokument_url_text">http://data.riksdagen.se/dokument/G7021019/text</ref>
          <ref type="dokument_url_html">http://data.riksdagen.se/dokument/G7021019</ref>
          <ref type="dokumentstatus_url_xml">http://data.riksdagen.se/dokumentstatus/G7021019</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>JOHN ANDERSSON</name>
            <state type="partyAffiliation">
              <desc>vpk</desc>
            </state>
          </person>
          <person gender="man">
            <idno>i-Xrj5P46hsif4EVQjEQc8eH</idno>
            <name>GEORG ANDERSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-FTkwAMo13hmDoeXLXEV1N</idno>
            <name>SVEN HENRICSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-Xncfe1szgnEB2oHPgxWhmW</idno>
            <name>PAUL LESTANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person>
            <idno>r-0</idno>
            <name>BJÖRN SAMUELSON</name>
            <state type="partyAffiliation">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WQ3B8VCEsNp7aKyRHxQjKP" type="signed"/>
        <correspContext corresp="i-WQ3B8VCEsNp7aKyRHxQjKP">
          <note type="signatory" corresp="r-0"/>
          <note type="signatory" corresp="i-Xrj5P46hsif4EVQjEQc8eH"/>
          <note type="signatory" corresp="i-FTkwAMo13hmDoeXLXEV1N"/>
          <note type="signatory" corresp="i-Xncfe1szgnEB2oHPgxWhmW"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__1019/mot_198384__1019-001.pdf"/>
      <div type="motHeader" xml:id="i-GnN1fJFxujgzwTxduiMQv9">
        <div type="motTitle" xml:id="i-52SAXBufZQC4PUMittEiqQ"/>
        <div type="motSubmissionInfo" xml:id="i-8vB3CuemqRsCyzaxuM3nMj"/>
      </div>
      <div type="motBody" xml:id="i-KvcrB7xYF1CpLVioTKiSHj">
        <div xml:id="i-Ah9JyzmBYxSKHNZCw76Krg">
          <p xml:id="i-TFFU8WHSzPaSgvFa7TpdDU">
            Motion 1983/84:1019
          </p>
          <p xml:id="i-NfubHXnzbD3xxwtedtuNUj">
            John Andersson m. fl. Utarrenderingen av jaktmark
          </p>
          <p xml:id="i-WaheKfHVYwgsR66H6NK4G9">
            Tlagen om rätt till jakt föreskrivs att jakträttsinnehavarna
            skall sörja för ett artrikt och livskraftigt villebrådsbestånd
            genom en ändamålsenlig och efter tillgången på vilt lämpad jakt
            och genom åtgärder för villebrådets skydd och förkovran. Jakten
            skall alltså inte främst inriktas på ett ekonomiskt utbyte. Den
            skall anpassas till bl. a. viltstammens storlek, ålders- och könsfördel-
            ning, viltets tillgång på föda och övriga förhållanden. Det finns
            markägare som lever upp till detta, och på dem skall ingen skugga
            falla. Det finns markägare, bl. a. skogsbolag, som insett värdet
            av att den lokala befolkningen samt anställda fått möjlighet till
            jakt till rimliga villkor. Men tyvärr är verkligheten på många
            håll en annan än vad lagen anger. De ekonomiska intressena gör
            sig alltmer gällande i den svenska jakten, till nackdel för både
            viltet och jägarna. Det finns markägare som vill, eller som förleds
            till att vilja, utnyttja den fina viltkonjunkturen i Sverige mer
            för sin egen vinning än för jaktens huvudsyfte. Prisutvecklingen
            på jaktens område och de ekonomiska intressen som där gör sig
            alltmer gällande är oroande. Skall spekulationsintressen få tränga
            undan seriösa jägare från jaktmarker som de innehaft i många årtionden
            och som de med stor möda och stora uppoffringar sökt vårda på
            bästa sätt? Ja, detta kommer att bli följden på många håll om
            den nuvarande utvecklingen får fortsätta. Allt fler jägare kommer
            att ställas inför valet att tvingas avstå från utövandet av jakt
            eller att avstå från annat till förmån för jakten. Det finns goda
            förutsättningar att pressa ut allt högre avgifter av jägarna,
            eftersom jakten är en del av deras sätt att leva. Varje ansvarsfull
            jägare och även människor utanför jägarkretsen, bör inse att en
            sådan utveckling av flera orsaker kommer att verka förödande på
            viltvården. Det finns en stark opinion för att den här frågan
            skall få en godtagbar lösning, bl.a. betraktar jägarorganisationerna
            frågan om arrendepriserna som den största frågan under 1980-talet.
            Den här frågan har också under de senaste åren aktualiserats genom
            motioner till riksdagen, bl.a. i motion 1982/83:991, men både
            utskott och riksdag har ställt sig avvisande till att vidta några
            åtgärder. Vid jordbruksutskottets behandling av denna motion hänvisades
            det till jakt- och viltvårdsberedningens betänkande, där det bl.a.
            sägs att ”Beredningen avvisar tanken på någon form av allmän priskontroll
            i fråga om jakträttsupplåtelser”. Beredningens slutsats är att
            andra vägar bör väljas. En åtgärd, som enligt beredningen bör
            prövas, är att via jägarorganisationer-
          </p>
          <p xml:id="i-GK4wUEtvYytS4smcLjJ1sx">
            1 Riksdagen 1983/84. 3 saml. Nr 1019-1023
          </p>
          <p xml:id="i-RWqQGhw1HUrX1eytzftNwz">
            Mot. 1983/84 1019-1023
          </p>
          <pb facs="riksdagen-motions-pdf/data/198384/mot_198384__1019/mot_198384__1019-002.pdf"/>
          <p xml:id="i-2xKHgBSccB98ZQmnYUpeb8">
            Mot. 1983/84:1019 2
          </p>
          <p xml:id="i-Jk8M5tYU692biaBfs5N2eQ">
            na söka få till stånd en allmän tillämpning av ett standardiserat
            prissättningssystem. Beredningen drar också den märkliga slutsatsen
            att ett sådant prissättningssystem bör i huvudsak utformas efter
            modell av det system som används av bl. a. domänverket. Det är
            ju domänverkets system som har utsatts för en mycket hård kritik
            från jägarna och deras organisationer. Domänverket tillämpar ett
            system där man först tar ut en förskottsavgift per tilldelat djur,
            därpå en fällningsavgift och ovanpå detta en väl tilltagen troféavgift.
            Sedan tillkommer också att domänverket har varit prisledande när
            det gäller prisnivån på arrenden. Att jägarna och deras organisationer
            försöker göra vad som göras kan betvivlas inte, men vilket stöd
            för deras strävanden finns när jakträtten tillhör markägaren och
            markägaren har full frihet att själv bestämma priset på sina upplåtelser.
            Under de år det har motionerats i den här frågan har aktuella
            exempel anförts om den oroande utveckling som sker, och så kan
            vi också göra i denna motion. Vi vill hämta exemplet från Svenska
            jägarförbundets tidskrift Svensk Jakt nr 1 1984. Det är en artikel
            under rubriken Jakten i vår Herres hage. Vi vill citera följande
            ur denna artikel:
          </p>
          <p xml:id="i-EzTVHNr9FhMA2ZBR8e1pmU">
            Långsjöhöjdens jaktvårdsområde omfattar drygt 3 000 hektar skogsmark
            på ömse sidor om Rottnan i nordvästra Värmland. Lejonparten av
            marken ägs av Fryksände församling. Torsby kommun äger 98 hektar,
            resten av marken ägs av tio små markägare. En av dem är Arvid
            Olsson. Han har jagat älg på marken sedan 1953. Det har varit
            en billig jakt. På senare år har också älgtillgången varit god.
            Men till höstens älgjakt blev Arvid och hans jaktkamrater av med
            större delen av sin jaktmark. Fryksände församling krävde att
            få dela jaktvårdsområdet i två sektioner — en östlig och en västlig.
            I en annons i Nya Wermlandstidningen bjöds jakten på den östliga
            sektionen ut på anbud. Det högsta anbudet kom från Tomas Ödman,
            gästgivare i Vägsjöfors. 53000 kronor inklusive moms var han beredd
            att betala. Och därmed fick han jakträtten på 1 800 hektar mark
            och rätten att skuta 16 älgar.
          </p>
          <p xml:id="i-Nrn7kLSeJb9DAENzmLzqzF">
            På det här området har under hösten bedrivits jakt med dagkort
            av
          </p>
          <p xml:id="i-8cfusuEktZ7DBQE3MkkNXq">
            gästgiveriets gäster, och det har tagits ut en troféavgift som
            slår alla hittillsvarande rekord. Om denna kan följande citeras:
          </p>
          <p xml:id="i-JNXFkaUf1x3pb5dp391gQ4">
            De jägare som får korn på större tjurar bör dock ta en titt i
            plånboken innan de släpper iväg skottet. För varje tagg över åtta
            tar nämligen markägaren ut en troféavgift motsvarande 1000 kronor
            per tagg. Den som skjuter en 24-taggare blir i samma ögonblick
            skyldig Fryksände kyrka 16 000 kr.
          </p>
          <p xml:id="i-3syEqjfAzaxrhXCAMnNTQR">
            Det nu nämnda är ett slående exempel i det olämpliga i att genom
            ett anbudsförfarande sälja jaktmöjligheter. Detta tillvägagångssätt
            leder till att ekonomiskt starka jägare ges företräde vid utbud
            av jaktmöjligheter. Det är också till följd av detta förfarande
            som utländska jägare får möjlighet att tränga undan jägare som
            innehar eller innehaft marker som de av ekonomiska skäl inte längre
            kan behålla. Likaså inbjuder anbudsförfarande till att icke nogräknade
            personer utnyttjar de marklösa jägarnas situation för att göra
            snabba pengar. Av detta kan rimligen den enda slutsatsen dras
            att anbudsförfarandet bör förbjudas.
          </p>
          <pb facs="riksdagen-motions-pdf/data/198384/mot_198384__1019/mot_198384__1019-003.pdf"/>
          <p xml:id="i-3ScRbs9cC9EcA4XePuWb4P">
            Mot. 1983/84:1019 $
          </p>
          <p xml:id="i-Hv51Sat3uEGsBW4ReXULJc">
            Utbudet av jaktmöjligheter sker också i andra former, och dessa
            kan utifrån vad som stadgas om jaktens huvudsyfte graderas i godtagbara
            till klart olämpliga och direkt skadliga. Det senare kan sägas
            om förfaringssättet där en fällningsavgift uttas i förskott. Hur
            detta, att i förskott ta betalt per djur, är förenligt med en
            god viltvård är svårt att förstå. När jägare har betalat i förskott
            för sina älgar, måste man förstå att det i många fall smäller
            vid första bästa tillfälle. Vi vet med säkerhet att på många områden
            varierar älgstammen från år till år, av flera orsaker. T. ex.
            vid torra somrar så söker sig älgarna till områden med rikliga
            inslag av vattendrag och vid nederbördsrika somrar till höjdlägena.
            Det finns också andra faktorer som inverkar på djurstammens storlek
            och även dess sammansättning. Ett system med förskottsbetalning
            kan då innebära att den urskiljning av beskatningen som är önskvärd
            inte kommer till stånd. För att få en så riktig beskattning av
            älgstammen som möjligt används i dag flyginventering till hjälp,
            och det är utifrån denna inventering man fastställer den årliga
            tilldelningen. Som förut nämnts varierar älgstammen från år till
            år, och även då under jakttiden. Ett system med förskottsbetalning
            saboterar försöken att göra en riktig beskattning. Å ena sidan
            är jaktlagen rädda för en hög tilldelning, man kan då få betala
            för älgar som kanske inte finns, å andra sidan kanske man lyckas
            fälla alla tilldelade djur med följd att älgstammen raseras. Det
            här systemet kan också få till resultat att beskattningen blir
            otillräcklig, och får som följd en för stor älgstam och skoggsskador.
            Höstens flyginventering i bl.a. Västerbotten tyder på att alla
            dessa tre förhållanden har uppstått. Att genom ett förbud åtgärda
            ett sådant system som här omtalas kan bli svårt, eftersom ett
            pris per djur kan omräknas till ett fast arrendepris. Det måste
            därför beaktas vid en prisreglering, där man utarbetar riktlinjer
            för ett skäligt högsta pris per djur. Men självfallet måste systemet
            som sådant, att betala i förskott, anses förkastligt. Även vid
            former av arrenden i 5- och 10-årsperioder är utvecklingen ogynnsam.
            Allt fler jägare, t. ex. den lokala befolkningen, får det allt
            svårare att erlägga arrendeavgifterna. Det handlar inte bara om
            att betala till markägarna för jaktmöjligheterna. Det skall betalas
            moms på priserna, ett statligt jaktkort skall lösas och det skall
            övningsskjutas och avläggas prov för att man skall få gå ut i
            skogen med bössan. Resp. länsstyrelse tar också ut fällningsavgifter,
            och genom särskilda fällningsavgifter skall jägarna bekosta inventering
            av älgstammen. Det är alltså en mängd olika kostnader som skall
            läggas till dessa avgifter till markägaren. Detta måste tas i
            beaktande vid en värdering av skäliga jaktarrenden. Helt klart
            är att prisutvecklingen på jaktens område och de ekonomiska intressen
            som där gör sig alltmer gällande inte står i överensstämmelse
            med en riktig viltvård och jaktens huvudsyfte. Därför är det angeläget
            att åtgärder vidtas, om möjlighet skall ges att leva upp till
            de målsättningar som anges i jaktlagen.
          </p>
          <pb facs="riksdagen-motions-pdf/data/198384/mot_198384__1019/mot_198384__1019-004.pdf"/>
          <p xml:id="i-Do4rzUbWZjgnDLpjCrTTMJ">
            Mot. 1983/84:1019 4
          </p>
          <p xml:id="i-ScW18qsMpm5RzotXwpaRH5">
            Med hänvisning till det anförda föreslås 1. att riksdagen hos
            regeringen hemställer om skyndsamt förslag till prisreglering
            för arrendepriser för älgjakt i enlighet med vad som anförts i
            motionen, 2. att riksdagen hos regeringen begär förslag till lag
            om förbud mot anbudsförfarande vid utarrendering av jaktmark,
            3. att riksdagen beslutar att som sin mening ge regeringen till
            känna vad som i övrigt anförs i motionen om utarrenderingen av
            jaktmark.
          </p>
          <p xml:id="i-VYRxichzF5eGcQrQiYfFbt">
            Stockholm den 23 januari 1984
          </p>
          <p xml:id="i-A4kStT9x7ACtEJ9cNzVMGy">
            JOHN ANDERSSON (vpk) GEORG ANDERSSON (s) PAUL LESTANDER (vpk)
            SVEN HENRICSSON (vpk) BJÖRN SAMUELSON (vpk)
          </p>
        </div>
      </div>
    </body>
  </text>
</TEI>
