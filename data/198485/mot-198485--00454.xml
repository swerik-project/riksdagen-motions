<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00454">
  <teiHeader>
    <fileDesc>
      <titleStmt>
        <title>Ökad rättstrygghet</title>
        <author>Ulf Adelsohn m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ökad rättstrygghet</title>
          <idno type="rdwebb">G802454</idno>
          <rs type="number">454</rs>
          <ref type="dokument_url_text">http://data.riksdagen.se/dokument/G802454/text</ref>
          <ref type="dokument_url_html">http://data.riksdagen.se/dokument/G802454</ref>
          <ref type="dokumentstatus_url_xml">http://data.riksdagen.se/dokumentstatus/G802454</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Pe1ftVDt68xexZMLUFEKsL</idno>
            <name>ULF ADELSOHN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-BkQoi6KA1EKK9EEJhT16Cz</idno>
            <name>INGEGERD TROEDSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-QKH1DSWytvVGtUZkzdboRg</idno>
            <name>LARS TOBISSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-CQwK55qAkVUZt7PtiHxAxd</idno>
            <name>PER-OLOF STRINDBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FpwNz9bjmeyh23RqtLzYMg</idno>
            <name>PER PETERSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-GvBe798bQfFYpnaboy7YCF</idno>
            <name>ANDERS BJÖRCK</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <name>CARL BILDT</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-RxkptNoJYi3BWpTneSNTUn</idno>
            <name>NILS CARLSHAMRE</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-9DETYuf2xa4o1AQ7HpbNMT</idno>
            <name>STAFFAN BURENSTAM LINDER</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FhdnsbdSgKWks7yKVAW7kg</idno>
            <name>ROLF DAHLBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-8hxDNLW9NgYYqBHg8RCZcj</idno>
            <name>ROLF CLARKSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-PjjxQYR5UbxSEEqwa2s5mr</idno>
            <name>L. ARNE ANDERSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-N7WL5aLLwEPfYa71gsUxQx</idno>
            <name>INGRID SUNDBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FboSCDedgiYJBLLD2A9eSw" type="signed"/>
        <correspContext corresp="i-FboSCDedgiYJBLLD2A9eSw">
          <note type="signatory" corresp="i-Pe1ftVDt68xexZMLUFEKsL"/>
          <note type="signatory" corresp="i-BkQoi6KA1EKK9EEJhT16Cz"/>
          <note type="signatory" corresp="i-QKH1DSWytvVGtUZkzdboRg"/>
          <note type="signatory" corresp="i-CQwK55qAkVUZt7PtiHxAxd"/>
          <note type="signatory" corresp="i-FpwNz9bjmeyh23RqtLzYMg"/>
          <note type="signatory" corresp="i-GvBe798bQfFYpnaboy7YCF"/>
          <note type="signatory" corresp="i-AZnaWEAg22YQ3HzVMfNSHR"/>
          <note type="signatory" corresp="i-RxkptNoJYi3BWpTneSNTUn"/>
          <note type="signatory" corresp="i-9DETYuf2xa4o1AQ7HpbNMT"/>
          <note type="signatory" corresp="i-FhdnsbdSgKWks7yKVAW7kg"/>
          <note type="signatory" corresp="i-8hxDNLW9NgYYqBHg8RCZcj"/>
          <note type="signatory" corresp="i-PjjxQYR5UbxSEEqwa2s5mr"/>
          <note type="signatory" corresp="i-N7WL5aLLwEPfYa71gsUxQx"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__454/mot_198485__454-001.pdf"/>
      <div type="motHeader" xml:id="i-VhptHuHEhtofhWddfYsRkK">
        <div type="motTitle" xml:id="i-9iC8bFaaSuCo9r4iLGDAX4"/>
        <div type="motSubmissionInfo" xml:id="i-XMZPsKNEiYNxUjmqYe6aaz"/>
      </div>
      <div type="motBody" xml:id="i-5p3TMGyoxQ2NdKibDgrcSg">
        <div xml:id="i-da23RUiuN5s7hfvQwxp7B">
          <p xml:id="i-5qDDS8PDMpCn4YJepAbJm3">
            Motion 1984/85:454
          </p>
          <p xml:id="i-9MYpUTPNv8rdonJUmHbh4S">
            Ulf Adelsohn m. fl. Ökad rättstrygghet
          </p>
          <p xml:id="i-C2in28hzK6wJje5vbGAYrN">
            1. Rättssamhället
          </p>
          <p xml:id="i-T8SgrJHZraSufbHLFZpgns">
            I ett rättssamhälle skall den enskilde vara tillförsäkrad grundläggande
            fri- och rättigheter. Den offentliga maktutövningen måste vara
            lagbunden och får aldrig utsträckas så långt att det fria samhället
            och individernas oberoende äventyras. Rättssamhället kan existera
            endast om lagar och rättstillämpning är förankrade i medborgarnas
            rättsuppfattning. Lagarnas främsta uppgift är att reglera fria
            individers samverkan samt deras rättigheter och skyldigheter gentemot
            stat och kommun. Respekt för lagarna förutsätter att den rättsliga
            regleringen av människors tillvaro och det ekonomiska livet överensstämmer
            med det allmänna rättsmedvetandet. Socialistisk politik innebär
            att den enskildes rättsliga ställning gentemot myndigheter försvagas.
            Den enskildes rätt till integritet och grundläggande fri- och
            rättigheter får vika för statens och kommunens intressen. Särskilt
            tydlig är denna utveckling i skattelagstiftningen. Den offentliga
            sektorns behov av skatteinkomster leder till lagar som hotar medborgarnas
            rättssäkerhet. Den socialistiska regeringen i Sverige har följt
            detta mönster. Den utvidgade generalklausulen mot skatteflykt
            innebär att skattekonsekvensen av en i och för sig laglig rättshandling
            inte kan förutses. Detta leder till stor rättsosäkerhet. Lagen
            måste avskaffas. Bevissäkringslagen ger myndigheter mycket vida
            möjligheter att genomfö- ra husrannsakan och beslagta egendom
            i människors hem eller på deras arbetsplatser utan att misstanke
            om brott föreligger. Lagen gynnar ensidigt skattemyndigheternas
            intressen. Bevissäkringslagen måste ändras så att den enskildes
            ställning stärks. Dens. k. angiverilagen innebär att privatpersoner
            åläggs en rapporterings- skyldighet till skattemyndigheter om
            andra personers inkomstförhållanden. Angiverilagen måste avskaffas.
            Andra avarter inom ramen för den skatte- rättsliga lagstiftningen
            och våra förslag för att komma till rätta med dessa beskrivs närmare
            i vår partimotion 1984/85:2754 om skattepolitiken. Kommissionen
            mot ekonomisk brottslighet presenterade ett stort antal förslag
            om utökad kontroll av medborgarna. Den socialdemokratiska regeringen
            har nu börjat förelägga riksdagen lagförslag med motsvarande innehåll.
            Företagsrevisorer är nu ålagda att agera som skattespioner åt
            det
          </p>
          <p xml:id="i-9KAWwrCUWwCFnrAT2vA2X3">
            1 Riksdagen 1984/85.3 saml. Nr 454-456
          </p>
          <p xml:id="i-GqabDWQtL826pU7kex8CVU">
            Mot. 1984/85 454-456
          </p>
          <pb facs="riksdagen-motions-pdf/data/198485/mot_198485__454/mot_198485__454-002.pdf"/>
          <p xml:id="i-3SDcdQXWRzUECnEXSdaLiY">
            Mot. 1984/85:454 2
          </p>
          <p xml:id="i-MbRaFAQsfyjJaithi7Rzh">
            allmänna. Detta kommer att leda till att det ömsesidiga förtroende
            mellan revisorer och företag som är en förutsättning för en effektiv
            företagsrevision undergrävs. Särskilda regler skall gälla för
            preskription av skattebrott. Följden blir att det ofta kommer
            att vara omöjligt att i förhand ange när ett brott preskriberas.
            Detta är en konstruktion som är främmande för den svenska straffrätten
            och innebär en stor fara från rättssäkerhetssynpunkt. Samtidigt
            som socialdemokraterna arbetar för vidgad övervakning och starkare
            styrning av den enskilde visar de en påtaglig likgiltighet för
            att individen i ökad omfattning drabbas av brott. I budgetpropositionen
            framhåller visserligen justitieministern att enskilda måste skyddas
            mot brott. Partiets faktiska politik visar dock att det mest är
            fråga om tomma deklarationer. Sedan den 1 juli 1983 avtjänar de
            allra flesta personer som dömts till fängelse endast halva strafftiden.
            Denna s.k. obligatoriska villkorliga frigivning, som drevs fram
            av socialdemokraterna, har med stor säkerhet lett till ökad brottslighet.
            Socialdemokraterna har vidare föreslagit kraftigt ökade möjligheter
            till åtalsunderlåtelse. Detta innebär att ännu fler brott inte
            ens kommer att utredas av polisen och att många brottslingar kommer
            att slippa påföljd. Resultatet kan bara bli att fler brott begås.
            En stor del av brottsligheten i Sverige har sin grund i det utbredda
            narkotikamissbruket. Likväl är själva konsumtionen av narkotika
            inte straffbelagd. Socialdemokraterna vägrar att medverka till
            att konsumtion av illegal narkotika kriminaliseras. Därmed visar
            de en upprörande passivitet inför såväl narkotikamissbrukarnas
            som deras brottsoffers lidanden. Personalförstärkningar inom polis-
            och åklagarväsendet avser till helt övervägande del ekonomisk
            brottslighet, trots att traditionella brott ständigt ökar i antal.
            Socialdemokraternas agerande kan endast förklaras med att de anser
            brott mot det offentliga som allvarligare än brott mot enskilda
            medborgare. Detta är en attityd som saknar stöd hos svenska folket.
            Medborgarna förväntar sig — med all rätt — att maximala ansträngningar
            skall göras från det allmännas sida för att skydda dem mot brott.
            Genom att fjärma sig från detta synsätt har socialdemokraterna
            övergivit de enskilda människorna och minskat deras rättstrygghet.
            Vi anser att en utgångspunkt i lagstiftningsarbetet bör vara att
            det allmännas företrädare inte alltid är bättre skickade än enskilda
            individer att styra och ställa på olika områden. Ett motsatt synsätt
            leder lätt till ett förmyndar- och regleringssamhälle där medborgarna
            kvävs av lagar och bestämmelser. Detta vidgar klyftan mellan individ
            och samhälle. Nya lagar och bestämmelser måste noga prövas mot
            konsekvenserna för den enskildes rättssäkerhet och integritet.
            Lagarna skall vara begripliga för medborgarna och antalet nya
            lagar måste minska.
          </p>
          <pb facs="riksdagen-motions-pdf/data/198485/mot_198485__454/mot_198485__454-003.pdf"/>
          <p xml:id="i-RStP8JxekSvjmdQckP2Z4B">
            Mot. 1984/85:454 3
          </p>
          <p xml:id="i-LTTfCv7dp2ieri8HMPFGPM">
            Makten att stifta lag är enligt regeringsformen förbehållen riksdagen.
            I verkligheten har emellertid lagarna givits en allt allmännare
            utformning, vilket lett till att deras innehåll till stor del
            bestäms av domstolar och myndigheter. Den reella normgivningsmakten
            måste i högre grad återföras till den lagstiftande församlingen.
            Ramlagstiftning, som myndigheterna ger rättsligt innehåll, måste
            begränsas. Förhållandet mellan den enskilde och det offentliga
            får inte regleras med allmänt hållna lagar och generalklausuler.
            Retroaktiv lagstiftning till den enskildes nackdel får inte förekomma.
            Lagstiftning skall i största möjliga utsträckning ske i samarbete
            med övriga nordiska länder. På grund av de nära kulturella och
            ekonomiska förbindel- serna mellan dessa stater har gemensam lagstiftning
            ett särskilt värde. Det är vidare nödvändigt att lagstiftning
            och rättstillämpning följer Europarådets konvention om de mänskliga
            rättigheterna liksom Europa- domstolens avgöranden.
          </p>
          <p xml:id="i-7XwVXiYW6LGHkahizAiMnr">
            2. Brottsutvecklingen
          </p>
          <p xml:id="i-SussWjMx9D12Spires6oU6">
            Brottsligheten har ökat kraftigt under efterkrigstiden. Sedan
            1950 har antalet brott stigit från ca 195 000 till ca 960 000.
            Ökningstakten har varit särskilt kraftig när det gäller skadegörelse,
            bedrägeri och stöld. Av begångna brottsbalksbrott klaras endast
            30 26 upp. För vissa vanliga brott är uppklaringsprocenten dock
            betydligt lägre, exempelvis 3 90 för cykelstöld och 13 90 för
            bostadsinbrott. Ytterligare ett oroande faktum är att det totala
            antalet brott med säkerhet är betydligt större än antalet anmälda
            brott. S. k. offerundersökningar visar att skillnaden mellan antalet
            begångna brott och antalet anmälda brott är mycket stor. Det kraftigt
            ökade antalet brott har resulterat i en ny otrygghet i samhället.
            Människor tvekar att utnyttja allmänna kommunikationsmedel på
            kvällar och nätter, man lämnar ogärna sin bostad utan tillsyn
            och bilar utrustas med larm och urtagbara radioapparater. De människor
            som blivit utsatta för olika typer av övergrepp får många gånger
            allvarliga skador. Det är därför viktigt att tryggheten ökas på
            gator och torg. Skälen till brottsutvecklingen är många och komplexa.
            Det moderna samhällets anonymitet, bristande normbildning i hem
            och skola, ökade möjligheter att undgå lagföring och ett ökat
            drogmissbruk är några orsaker. Den viktigaste uppgiften är inte
            att angripa de enskilda utslagen av ökad brottsmentalitet i samhället
            utan att försöka komma åt orsakerna till den. Snarare än genom
            fler förbud och restriktioner gäller det att inrikta insatserna
            på att försöka påverka de allmänna attityderna till brott, speciellt
            hos unga människor. Huvudansvaret för ett barns utveckling till
            en laglydig och ansvarsfull medborgare ligger alltid på föräldrarna.
            När familjegemenskap saknas eller
          </p>
          <pb facs="riksdagen-motions-pdf/data/198485/mot_198485__454/mot_198485__454-004.pdf"/>
          <p xml:id="i-8NvrRVpvJBcYfnY3wqh1F1">
            Mot. 1984/85:454 4
          </p>
          <p xml:id="i-QobYrzVkPJfUk3249ush5y">
            försvagas blir följden ofta en otrygg uppväxtmiljö. Detta kan
            vara en grundläggande orsak till att ungdomar begår brott. Familjernas
            möjligheter att ta hand om sina barn och ungdomar måste förbättras.
            De vuxna är skyldiga att upplysa barn om vilka normer som skall
            gälla för människornas uppträdande i samhället. Att ge barnen
            handlingsmönster och lära dem att i växande utsträckning ta ansvar
            för sig själva och sina medmänniskor är bästa vägen att förebygga
            brottslighet. Samhället och dess representanter måste reagera
            på ungdomars lagstridiga handlingar för att tydligt markera gränserna
            för det otillåtna och ogillande av att dessa gränser överträds.
            Reaktionen behöver inte vara sträng, men bör komma snabbt och
            vara klart relaterad till vad som har hänt. Utebliven reaktion
            kan leda till ökad kriminalitet hos ungdomarna.
          </p>
          <p xml:id="i-K1cmmJK6LDtPtFMxMHrdQB">
            3. Våldsbrott och tillgreppsbrott
          </p>
          <p xml:id="i-2fZ2EECGasnJmk7GD9r6h1">
            Det är för en rättsstat en självklar plikt att skydda medborgarna.
            Utvecklingen av våldsbrottsligheten är emellertid starkt oroande.
            I en intervjuundersökning från SCB, Offer för vålds- och egendomsbrott,
            görs uppskattningen att den vuxna befolkningen varje år drabbas
            av omkring 690 000 våldshändelser. Av dessa kan 47 90, dvs. 325
            000, hänföras till någon form av gatuvåld. Enligt SCB:s rapport
            skulle kvinnor utsättas för omkring 40 000 våldshän- delser under
            ett år. Det är dock svårt att beräkna kvinnomisshandelns storlek.
            Många brott anmäls aldrig, bl. a. beroende på att gärningsmannen
            tillhör familjen. I en bilaga till sexualbrottskommitténs betänkande
            uppskat- tas den mindre grova brottsligheten riktad mot kvinnor
            till några hundra tusen fall per år. Det är därför nödvändigt
            att det offentliga stöder sådana frivilliga organisationer som
            bistår kvinnor som misshandlats. Sedan 1950 har antalet inbrott
            mer än femdubblats. Vad särskilt gäller bostadsinbrotten ökade
            dessa med 13 20 från 1982 till 1983. I sitt hem skall varje människa
            kunna känna trygghet. Därför är det mycket angeläget att enskildas
            hem skyddas från obehörigt intrång. Denna uppfatt- ning är otvivelaktigt
            väl förankrad i det allmänna rättsmedvetandet. För att markera
            synen på den kränkning av hemfriden som ett inbrott innebär bör
            stöld medelst inbrott i bostad anses som grov stöld (8 kap. 4$
            brottsbalken).
          </p>
          <p xml:id="i-SbhKvB27dJjiVuWvyXqwkb">
            4. Narkotikabrott
          </p>
          <p xml:id="i-6iXMB3mABPka7gQ7bKqvGF">
            Narkotikamissbruket är orsak till många brott och stort mänskligt
            lidande både för missbrukare, deras anhöriga och dem som utsätts
            för brotten. Sverige måste bli ett narkotikafritt samhälle. Kampen
            mot narkotikahante- ringen skall i första hand inriktas på den
            organiserade brottsligheten och på gatuhandeln. Vi finner det
            oundgängligen nödvändigt att kriminalisera all befattning
          </p>
          <pb facs="riksdagen-motions-pdf/data/198485/mot_198485__454/mot_198485__454-005.pdf"/>
          <p xml:id="i-UvyTKm3zJnjEp2aveVw44D">
            Mot. 1984/85:454 5
          </p>
          <p xml:id="i-J3qd8AnhembwYKmb4tTgj9">
            med narkotika, som inte är medicinskt betingad och kontrollerad.
            Denna inställning har utan tvivel starkt stöd hos svenska folket.
            Enligt en SIFO- undersökning hösten 1984 önskade omkring 95 920
            av medborgarna en kriminalisering. En namninsamling — på initiativ
            av Riksförbundet Narkoti- kafritt samhälle och Föräldraföreningen
            mot narkotika — gällande samma fråga samlade drygt 430 000 underskrifter.
            Statsmakterna bör sätta upp normer för vad som är ett önskvärt
            resp. ett oönskat beteende i samhället. I detta fall bör normen
            vara att all icke- medicinskt betingad användning av narkotika
            är förkastlig och helt främman- de för vår kultur. En sådan norm
            skulle utgöra ett starkt stöd för de människor och ideella organisationer
            som försöker motarbeta narkotika- missbruk bland ungdomar. En
            lagändring av detta innehåll skulle ha stor symbolisk betydelse.
            Den skulle även visa konsekvens från lagstiftarens sida. Det är
            ju orimligt att den handling som all narkotikabrottslighet ytterst
            vilar på, nämligen konsumtionen, är tillåten. Samhällets absoluta
            avståndstagande från all befattning med illegal narkotika är särskilt
            viktigt när det gäller ungdomar som inte är missbrukare, men som
            i kamratkretsen uppmanas att pröva narkotika. Nu tvingas poliser
            överse med att narkotika konsumeras på allmän plats, därför att
            förehavandena inte är brottsliga. Detta visar de orimliga effekter
            nuvarande lagstiftning ger upphov till. Föräldrarna måste i större
            utsträckning än i nuläget kunna känna samhällets stöd i rollen
            som fostrare. Det är i familjen barnen erhåller den trygghet och
            de normer som ger dem kraft att stå emot den dag de erbjuds att
            pröva narkotika. Skulle ett narkotikaberoende likväl uppstå skall
            familjen vara barnets främsta stöd. Det krävs kraftfulla insatser
            vad gäller bekämpning av det narkotikamiss- bruk som förekommer
            inom kriminalvården. Kriminalvårdsanstalterna skall vara narkotikafria.
            Annars är kampen mot narkotikan inte trovärdig. Det måste vara
            en skyldighet för statsmakterna att garantera de intagna en narkotikafri
            miljö. Interner får aldrig, frivilligt eller genom tvång från
            andra interners sida, bli missbrukare under fängelsetiden. För
            många missbrukare skulle narkotikafria anstalter innebära en vändpunkt
            i livet. Skapandet av sådana resurser inom kriminalvården skulle
            vara en väsentlig kriminalpoli- tisk reform. Att som i dag endast
            ha narkotikafria avdelningar på vissa anstalter är inte tillräckligt.
            Det krävs en klar differentiering av de olika kategorierna interner
            på olika avdelningar och olika anstalter i kombination med inrättande
            av mindre avdelningar. Missbruk och hantering av narkotika på
            anstalt skall medföra förlängt fängelsestraff. Misskötsel i detta
            avseende skall också leda till begränsad rörelsefrihet och minskade
            besökskontakter. Personer som avtjänar straff för narkotikalangning
            måste vidare kontrolle- ras noggrant för att förhindra att de
            fortsätter sin verksamhet. Lagen om vård av missbrukare i vissa
            fall (LVM) och lagen med särskilda
          </p>
          <pb facs="riksdagen-motions-pdf/data/198485/mot_198485__454/mot_198485__454-006.pdf"/>
          <p xml:id="i-X9Kc9799PWqqcyoJLVgXHZ">
            Mot. 1984/85:454 6
          </p>
          <p xml:id="i-NaFX99SqoV9Gaj7CLp4nn3">
            bestämmelser om vård av unga (LVU) är behäftade med sådana brister
            att lagarna bör ändras på väsentliga punkter. Nuvarande utformning
            medger t. ex. inte att missbrukare, för vilka vård- och rehabilitering
            oberoende av samtycke är enda återstående insatsmöjlighet, kan
            få effektiv hjälp. Gene- rellt kan hävdas att lagarna inte ger
            de nödvändiga möjligheterna att göra insatser i tid och inte heller
            under tillräckligt lång tid. Så borde t.ex. rättsskyddet i LVM
            vidgas till att gälla även andra än närstående personer. Det borde
            inte heller krävas att andra människor riskerar att allvarligt
            skadas för att ingripande skall kunna ske. För LVU gäller dessutom
            att möjligheter- na är för begränsade att variera insatserna med
            avseende på graden av tvång i hjälpåtgärderna. De internationella
            aspekterna på narkotikafrågan är av mycket stor betydelse. Det
            på bilateral bas och på informella personkontakter uppbygg- da
            informationsnätet mellan staterna är så tunt och resurserna hos
            tull, polis, kust- och gränsbevakning så små att alltjämt mindre
            än 10 96 av det totala flödet av illegal narkotika beslagtas.
            Det är angeläget med vidgade insatser på det internationella planet
            för att förbättra kontrollen av narkotikahandeln.
          </p>
          <p xml:id="i-Ts1HZfwQg8WSdwHA1aCj2W">
            5. Ekonomisk brottslighet
          </p>
          <p xml:id="i-THuyNXraezmAQGbbfdVT3h">
            Ekonomisk brottslighet har sannolikt stor omfattning i Sverige.
            Den allvarligaste följden av ekonomisk brottslighet är att den
            skadar solidariteten mellan individ och samhälle. Av särskild
            betydelse är också att sådan brottslighet i näringsverksamhet
            leder till att en snedvriden konkur- renssituation uppkommer.
            Mot skattesystemet lojala företag råkar i en sämre situation än
            de som underlåter att fullgöra sina skatte- och avgiftsbetal-
            ningar till stat och kommun. Tilltron till möjligheterna att med
            hjälp av omfattande lagstiftning och byråkratisk kontroll komma
            till rätta med olika typer av brottsliga gärningar i samband med
            näringsverksamhet är mycket fast hos socialdemokraterna. Påstådd,
            men icke belagd brottslighet inom vissa näringsgrenar tas till
            utgångspunkt för förslag om ingripande åtgärder som drabbar hela
            branscher och utgör betydande inskränkningar i näringsfriheten.
            I många fall har socialdemokratiska förslag inte föregåtts av
            någon analys av deras civilrättsli- ga verkningar inom kontrakts-
            och avtalsområdena. Förslag om s.k. omkastad bevisbörda dvs. att
            den som anklagas för ett brott själv måste bevisa att han är oskyldig
            är ett så fundamentalt avsteg från västerländska rättsprinciper
            inom straffrätten att det självfallet inte kan godtas. Socialdemokraterna
            har även föreslagit att arbetstagarorganisationer med stöd av
            lagändringar skall ges rätt att utföra diverse kontroller av företag.
            Att staten i viktiga hänseenden skall lämna ifrån sig uppgifter
            att kontrollera efterlevnaden av författningar till fackliga organisationer
            eller privata sammanslutningar kan inte accepteras.
          </p>
          <pb facs="riksdagen-motions-pdf/data/198485/mot_198485__454/mot_198485__454-007.pdf"/>
          <p xml:id="i-Twr317yEdAJguF7kenRbLq">
            Mot. 1984/85:454 7
          </p>
          <p xml:id="i-ABms1F4a7tYuqosLepFLCg">
            Ett annat socialdemokratiskt förslag är att i stort sett ”varje
            konstaterad eller misstänkt överträdelse” skall rapporteras av
            myndigheter till polis. Detta kommer att leda till att den enskilde
            blir ständigt övervakad. Säkerligen blir även ett resultat att
            många människor inte vågar vända sig till myndigheter, även om
            de har behov av det. Förslaget är ett skrämmande exempel på socialdemokratisk
            samhällssyn. Socialdemokraterna presenterar endast traditionella
            socialistiska förslag till lösning av det krissymptom den ekonomiska
            brottsligheten utgör. Det är fråga om hårdare lagstiftning, fler
            övervakande tjänstemän och utökade kontroller av enskilda och
            företag. Samtidigt fortsätter socialdemokraterna att höja skattetrycket,
            vilket i sin tur omgående leder till mer ekonomisk brottslighet
            och ytterligare kontrollbehov. Socialdemokraterna verkar oför-
            mögna att anpassa sig till den nya verklighet den ekonomiska brottsligheten
            är ett tecken på. De åtgärder som föreslås utgörs av socialistiska
            metoder präglade av ett förstelnat tänkande. Socialdemokratisk
            politik permanentar ekonomisk brottslighet i vårt samhälle. De
            förslag socialdemokraterna framfört beträffande den ekonomiska
            brottsligheten är mycket långtgående och skulle drabba hela näringsgrenar
            hårt. Genomförs förslagen blir resultatet kraftigt ökad offentlig
            styrning och kontroll av privat näringsverksamhet. Den bästa metoden
            att bekämpa ekonomisk brottslighet är enligt vår mening att återställa
            förtroendet och lojaliteten mellan statsmakterna och medborgarna.
            Detta kan ske genom att skattetrycket förs till en nivå där medborgarna
            uppfattar det som rimligt och genom att övervakningstrycket från
            stat och kommun minskar. Skattetrycket skall sänkas, främst genom
            lägre skatter på arbete och produktion. Skattesystemet skall förenklas
            så att det hjälper medborgarna att fullgöra sina skyldigheter.
            Den blint slående avdragsbegränsningen skall avskaffas och utredningen
            om åtgärder mot otillbörliga underskottsavdrag återupptas. Vidare
            bör en effektiv lagstiftning om s.k. konkurskarantän genomföras.
            Viss fortsatt utbyggnad kan också ske av polisens eko-rotlar.
            Vad som även bör prövas är att de olika branscher som är utsatta
            för oseriösa näringsidkare själva tar på sig ett större ansvar
            för att upprätthålla god sed och etik inom näringen. Åtgärder
            mot ekonomisk brottslighet får emellertid aldrig resultera i minskad
            rättssäkerhet och integritet för medborgarna.
          </p>
          <p xml:id="i-AyvJmkVhARgXYZtCghkyD7">
            6. Nya brott
          </p>
          <p xml:id="i-HJimcQRhF7Mao2sPZXVYSC">
            I det moderna industrisamhället får teknisk forskning och tekniska
            innovationer allt större betydelse. Av särskilt intresse är utvecklingen
            inom datateknik och elektronik. För företagen är det ytterst väsentligt
            att unika produktionsmetoder inte kommer utomstående till del.
          </p>
          <pb facs="riksdagen-motions-pdf/data/198485/mot_198485__454/mot_198485__454-008.pdf"/>
          <p xml:id="i-AnLBfMyfhyhdyxwM3QouwR">
            Mot. 1984/85:454 8
          </p>
          <p xml:id="i-TmtLgk2hFMjMnKpZUSLsvE">
            Sverige är en av världens främsta industrinationer. Många svenska
            företag framställer högteknologiska produkter och bedriver avancerad
            forskning. Av särskild betydelse är — utöver datateknik och elektronik
            — bl.a. energiteknik, materialteknik, kemiteknik och transportteknik.
            Under senare tid har det blivit uppenbart att främmande stater
            är mycket aktiva i Sverige för att på olagligt sätt tillgodogöra
            sig forskningsresultat och ny teknik. Det har även visat sig att
            vårt land fungerar som mellanstation vid smuggling av avancerad
            datautrustning. Dessa förhållanden kan leda till att vår industri
            får försämrad konkur- renskraft, vilket i sin tur leder till bl.
            a. minskad sysselsättning. Vi finner det angeläget att en undersökning
            genomförs för att klarlägga vilken omfattning främmande staters
            industrispionage har i Sverige och att samtidigt förslag till
            motåtgärder presenteras.
          </p>
          <p xml:id="i-JRMyRHuThTMuxLEndjwQ2S">
            7. Polis- och rättsväsende
          </p>
          <p xml:id="i-FQpvQ9WWP1xDeoaDgCQon4">
            Polisväsendets uppgift är att förebygga brottslig verksamhet
            och att ingripa mot den som begått brott. Det har också viktiga
            sociala och hjälpande funktioner. Polisen svarar för en samhällsnyttig
            verksamhet och måste känna att den har såväl statsmakternas som
            allmänhetens stöd. Risken för upptäckt avhåller många från brott.
            Det är därför viktigt att en hög andel av brotten klaras upp.
            Polisen bör även i ett kärvt ekonomiskt läge få tillräckliga resurser
            för sin brottsbekämpande verksamhet. Kvarterspoli- ser och fotpatrullerande
            poliser kan göra viktiga förebyggande insatser. Upptäcktsriskens
            betydelse för att förebygga brott skall vara utgångspunkten för
            inriktningen av polisens verksamhet. Både allmänheten och politikerna
            bör på allt sätt underlätta polisens svåra arbete. Genom ökad
            och förbättrad kontakt mellan olika samhällsorgan kan polisarbetet
            underlättas. Detta gäller inte minst kontakten mellan polisen
            och de sociala myndigheterna. Ett ökat samspel och ansvarstagande
            är nödvändigt bl. a. vad gäller bekämpandet av ungdoms- och narkotikabrotts-
            ligheten. Den organiserade brottsligheten har i stor utsträckning
            internationella förbindelser. Detta är särskilt tydligt vad gäller
            hantering av narkotika. En effektiv kamp mot dessa brottslingar
            förutsätter goda förbindelser mellan olika länders polisväsenden.
            Tullväsendets verksamhet är också av stor betydelse vad gäller
            åtgärder mot olaglig införsel i landet av bl. a. narkotika. Ett
            visst samarbete existerar mellan tull och polis. Detta kommer
            att utvecklas vidare då tullen i samband med misstänkt narkotikabrott
            får tillgång till polisens dataregister. Det är dock dess värre
            så att dubbelarbete ej så sällan sker, eftersom tillräcklig samordning
            inte föreligger. Åtskilliga faktorer — möjlighet till samordning
            av ledningsfunktioner, effektivare utnyttjande av existerande
            resurser, besparingar genom minskat behov av dubbel uppsättning
            av viss utrustning m. m. — talar för att en bättre
          </p>
          <pb facs="riksdagen-motions-pdf/data/198485/mot_198485__454/mot_198485__454-009.pdf"/>
          <p xml:id="i-LEitAZjj9VwrcGLK88ypqd">
            Mot. 1984/85:454 9
          </p>
          <p xml:id="i-T4oK5TNqxnMWQ8Fy6DomSA">
            samordning av polisens och tullväsendets verksamhet i dessa hänseenden
            skulle leda till en mer framgångsrik brottsbekämpning. Vi ser
            det som angeläget att denna fråga utreds. Tiden mellan brott och
            påföljd måste förkortas. Detta har stor betydelse av såväl allmän-
            som individualpreventiva skäl. En alltför lång tid mellan brott
            och straff kan innebära risk för återfall och försvårad rehabilitering.
            Det kan få negativa sociala konsekvenser, vilket i sin tur drar
            med sig samhällsekono- miska kostnader. Möjligheten att införa
            jourdomstolar på försök för sådana mål där en kortare handläggningstid
            kan förenas med kraven på rättssäker- het bör övervägas. Fr. o.
            m. den 1 juli 1983 är antalet nämndemän som skall ingå i tingsrätt
            och länsrätt sänkt från fem till tre (bortsett från visst undantagsfall).
            Nämndeman har från samma tidpunkt fullständig individuell rösträtt.
            Nämndens uppgift är att spegla det allmänna rättsmedvetandet på
            ett allsidigt och representativt sätt. Nämnden måste för att väl
            fylla sin uppgift vara så sammansatt att den kan representera
            olika värderingar och åsikter i samhället och tillhandahålla kunskaper
            om och insikter i olika slags samhällsangelägenheter. Kontinuitet
            och likformighet i lagtillämpningen förutsätter att nämnde- männen
            får tjänstgöra förhållandevis ofta, helst två gånger i månaden,
            och att de utses vid olika tidpunkter. Det har mot denna bakgrund
            visat sig att den 1983 införda ordningen med tre nämndemän är
            mindre lämplig. En nämnd med nuvarande utformning kan inte uppfylla
            de krav som måste ställas på den. Risken för försämrad rättssäkerhet
            är stor. Systemet med fem nämndemän, liksom den ordning som tidigare
            gällde för omröstning inom domstolen, bör därför återinföras.
          </p>
          <p xml:id="i-VDAmW7yQ9FHcRy7VbdyeUX">
            8. Påföljdssystemet
          </p>
          <p xml:id="i-162SFWVTV5gfZjYBjcrTpc">
            Det är ett oavvisligt krav i ett rättssamhälle att skydda medborgarna.
            Strafflagstiftningen skall bygga på den enskildes ansvar för sina
            handlingar och på rättvisa och konsekvens i påföljderna. Brottspåföljden
            skall bl. a. syfta till att avskräcka från brott. Fängelse skall
            normalt utdömas som påföljd för allvarlig brottslighet. Kriminalvården
            skall syfta till att återanpassa den omhändertagne till ett laglydigt
            och ordnat liv. Fängelsevården skall förbättras genom ökad differentiering
            mellan olika kategorier av interner. För interner med svår brottslig
            belastning måste strama villkor gälla för permissioner och kontakter
            med personer utanför anstalten. Nu avtjänar endast en liten del
            av internerna så mycket som två tredjedelar av det utdömda straffet.
            Den överväldigande majoriteten avtjänar endast hälften av tiden.
            Tas hänsyn till permissionstider blir den reella strafftiden ännu
            kortare. Detta är ett oacceptabelt förhållande, som ger allmänheten
            intryck av att lagstiftare och domstolar inte menar allvar med
            de straff som
          </p>
          <pb facs="riksdagen-motions-pdf/data/198485/mot_198485__454/mot_198485__454-010.pdf"/>
          <p xml:id="i-5fYXoAAVCpv7KWDtv1P1fN">
            Mot. 1984/85:454 10
          </p>
          <p xml:id="i-2yQ4v1cxUNtrW99BFSG2pF">
            anges i lagar och domar. Villkorlig frigivning skall betraktas
            som en belöning för gott uppförande och skall inte ske automatiskt
            innan merparten av det utdömda straffet avtjänats. Nya former
            för frivård, t. ex. intensivövervakning och kontraktsvård, skall
            prövas för att om möjligt förkorta fängelsestraffen och förhindra
            återfall. Människors engagemang som fosterföräldrar, övervakare
            och kontaktper- soner kan återföra många till ett laglydigt liv.
            Deras arbete är ett viktigt inslag i kriminalvården. Lika viktigt
            är det att den som avtjänat sitt straff får erforderligt stöd
            och hjälp att efter strafftiden inrätta sitt liv så att han inte
            på nytt hemfaller åt brottslig verksamhet. Det offentliga måste
            ta ett större ansvar för de dömdas rehabilitering i samhället.
          </p>
          <p xml:id="i-RPFbbwsSuik2sj2LsxH36H">
            9. Brottsoffer
          </p>
          <p xml:id="i-RB2hL34uQiXb8Ui6fbn9iL">
            En viktig uppgift för staten är att skydda den enskilde till
            både liv och egendom. Det stora antalet våldsbrott och tillgreppsbrott
            mot ”vanliga” medborgare och den omfattande skadegörelse deras
            hem ofta utsätts för är därför särskilt oroande. Hos socialdemokrater
            finns ofta uppfattningen att brott mot stat och kommun på något
            sätt skulle vara allvarligare än brott mot enskilda människor.
            Den kollektiva gemenskapen skulle vara viktigare än de individer
            som ingår i denna gemenskap. Denna syn är enligt vår uppfattning
            felaktig. Den enskilda människans förtroende och lojalitet gentemot
            det allmänna kan allvarligt försvagas om hon inte erfar att brott
            gentemot henne som individ beivras på ett sådant sätt att hon
            kan känna sig säker och trygg. Den känsla av rättsotrygghet som
            många människor redan i dag känner får ytterligare näring av ett
            resonemang som bygger på att brott mot kollektivet anses allvarligare
            än brott mot enskilda. Våra förslag medför ändringar i olika lagar
            och det bör ankomma på utskottet att utforma erforderlig lagtext.
          </p>
          <p xml:id="i-VQDyCzcybLEkM2ojoDH6Um">
            10. Hemställan
          </p>
          <p xml:id="i-9P7yxyyDcbbvFQRWGJmTFy">
            Med hänvisning till vad som ovan anförts hemställs 1. att riksdagen
            som sin mening ger regeringen till känna vad som i motionen anförts
            om vikten av att den enskildes rättssäkerhet beaktas vid stiftandet
            av ny lag, 2. att riksdagen beslutar att ändra 8 kap. 4 $ brottsbalken
            på sätt som anges i motionen, 3. att riksdagen beslutar ändra
            narkotikastrafflagen (1968:64) i enlighet med vad i motionen anförts,
            4.att riksdagen hos regeringen hemställer om utredning för att
            analysera främmande makters industrispionage samt komma med förslag
            för att motverka denna brottslighet,
          </p>
          <pb facs="riksdagen-motions-pdf/data/198485/mot_198485__454/mot_198485__454-011.pdf"/>
          <p xml:id="i-7DTwGKW3HJ7h5DbZMN9bCH">
            Mot. 1984/85:454 11
          </p>
          <p xml:id="i-8Vs6ZqevDAWxDBUXFkcPiy">
            5. att riksdagen hos regeringen anhåller om utredning i avsikt
            att bättra samordna polisens och tullväsendets verksamhet på sätt
            som i motionen angivits, 6. att riksdagen beslutar att återinföra
            de regler som gällde före den 1 juli 1983 såväl beträffande antal
            nämndemän i tingsrätt och länsrätt
          </p>
          <p xml:id="i-LmNqyYGne3FMQpn9UQzXme">
            som beträffande bestämmelser om omröstning i ifrågavarande domstolar,
            7. att riksdagen beslutar ändra brottsbalken och lagen om kriminal-
            vård i anstalt (1974:203) så att den obligatoriska villkorliga
            frigivningen upphävs.
          </p>
          <p xml:id="i-P162xHPaDVrbgRY9SDwtV5">
            Stockholm den 15 januari 1985
          </p>
          <p xml:id="i-Bz9xr7Nn7ynu5JvHzxNwoA">
            ULF ADELSOHN (m) INGEGERD TROEDSSON (m) LARS TOBISSON (m) PER-OLOF
            STRINDBERG (m) PER PETERSSON (m)
          </p>
          <p xml:id="i-XDaCSguJaCzvaN6BhGwvhB">
            ANDERS BJÖRCK (m) CARL BILDT (m) NILS CARLSHAMRE (m) STAFFAN
            BURENSTAM LINDER (m) ROLF DAHLBERG (m) ROLF CLARKSON (m)
          </p>
          <p xml:id="i-JRbgSNZS129BxtHsoJeqeX">
            L. ARNE ANDERSSON (m) INGRID SUNDBERG (m) i Ljung
          </p>
        </div>
      </div>
    </body>
  </text>
</TEI>
