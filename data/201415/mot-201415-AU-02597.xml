<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-AU-02597">
  <teiHeader>
    <fileDesc>
      <titleStmt>
        <title>Utvidgad samhällsorientering</title>
        <author corresp="i-G2FvChcLfdNRUQkYLtG8Ld i-TrXGyxsScvTSQxnJXvtZZW">av Paula Bieler och Sven-Olof Sällström (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2597 av Paula Bieler och Sven-Olof Sällström (SD)</title>
          <idno type="rdwebb">H2022597</idno>
          <rs type="number">2597</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H2022597/text</ref>
          <ref type="dokument_url_html">http://data.riksdagen.se/dokument/H2022597</ref>
          <ref type="dokumentstatus_url_xml">http://data.riksdagen.se/dokumentstatus/H2022597</ref>
          <ref type="docx">http://data.riksdagen.se/fil/D6FF7FE3-2FF6-4FBA-BF84-042FBA0249EF</ref>
          <ref type="pdf">http://data.riksdagen.se/fil/E86D4D81-ECA5-4990-821A-EED3D16A6144</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-G2FvChcLfdNRUQkYLtG8Ld</idno>
            <name>Paula Bieler</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TrXGyxsScvTSQxnJXvtZZW</idno>
            <name>Sven-Olof Sällström</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Fe4woYNG236kn15vPBoDXQ" type="signed"/>
        <correspContext corresp="i-Fe4woYNG236kn15vPBoDXQ">
          <note type="signatory" corresp="i-G2FvChcLfdNRUQkYLtG8Ld"/>
          <note type="signatory" corresp="i-TrXGyxsScvTSQxnJXvtZZW"/>
        </correspContext>
        <correspAction type="submitted" xml:id="i-C5UNCAf2LdkgXKzRWucK3w">
          <date when="2014-11-10"/>
          <time when="16:32:57"/>
        </correspAction>
        <correspAction type="referred" xml:id="i-TiWhPc9Azav856wJSvGG28">
          <date when="2014-11-12"/>
        </correspAction>
        <correspAction type="assigned" xml:id="i-B43d5oLRchvgzCS4NJNtaG">
          <date when="2016-05-04"/>
          <time when="14:11:44"/>
        </correspAction>
        <correspContext corresp="i-B43d5oLRchvgzCS4NJNtaG">
          <ref type="assignedTo">Arbetsmarknadsutskottet</ref>
        </correspContext>
        <correspAction type="behandlas_i" xml:id="i-Jf2eX9LZjqFewvNBCNMEx"/>
        <correspContext corresp="i-Jf2eX9LZjqFewvNBCNMEx">
          <ref type="uppgift">2014/15:AU9</ref>
          <ref type="ref_dok_id">H201AU9</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">AU9</ref>
          <ref type="ref_dok_titel">Integration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2014/15:2597 av Paula Bieler och Sven-Olof Sällström (SD) Utvidgad samhällsorientering</div>
      </div>
      <div type="motBody">
        <div type="motProposal" subtype="förslag">
          <head xml:id="i-PvywqKzBLLS9wNcWxav7uS">
            Förslag till riksdagsbeslut
          </head>
          <list style="ol">
            <item xml:id="i-EKwHVP9rAgMRxpSKpiapZb">
              Riksdagen tillkännager för regeringen som sin mening vad som
              anförs i motionen om målgruppens omfattning.
            </item>
            <item xml:id="i-JWJAUaVToqjoQT4Y42BM46">
              Riksdagen tillkännager för regeringen som sin mening vad som
              anförs i motionen om att samhällsorientering bör vara obligatorisk
              för samtliga nyanlända invandrare som ingår i målgruppen.
            </item>
            <item xml:id="i-4pzou83yVVHVqb1SgkNHDz">
              Riksdagen tillkännager för regeringen som sin mening vad som
              anförs i motionen om att en enda lag bör reglera samhällsorienteringen
              för samtliga målgrupper.
            </item>
            <item xml:id="i-GQLfHkqLFQzAS1J6V7TEnd">
              Riksdagen tillkännager för regeringen som sin mening vad som
              anförs i motionen om behovet av ett ökat innehållsmässigt fokus
              på de mänskliga rättigheterna och grundläggande demokratiska värderingar
              i samhällsorienteringen.
            </item>
            <item xml:id="i-WfxnQczoUzG3VbRULeoCZ4">
              Riksdagen tillkännager för regeringen som sin mening vad som
              anförs i motionen om ett nytt kunskapsmål om svensk kultur och
              tradition.
            </item>
          </list>
        </div>
        <div type="motContent">
          <head type="h1" xml:id="i-HUqFqzWbhFFiWpAp3D8Jup">
            Motivering
          </head>
          <p xml:id="i-SPGG1ZqrjYahNUWeNhK7bo">
            Regeringen har tidigare konstaterat att det finns ett behov av
            att utvidga målgruppen för samhällsorientering då det endast är
            en liten del av det totala antalet personer som årligen invandrar
            till Sverige som omfattas av etableringslagen och därmed erbjuds
            samhällsorientering. Sverigedemokraterna ser positivt på samhällsorientering
            som en del i etableringsprocessen för nyanlända invandrare. Av
            den anledningen vill vi se en utvidgning av målgruppen för vilka
            som bör erbjudas detta. Sverigedemokraterna vill se att samtliga
            personer som invandrar till Sverige i syfte att under längre tid
            vara bosatta och verksamma i landet får och förväntas ta del av
            kunskaper om vårt samhälle. I ett tidigare remissuppdrag har synpunkter
            förts fram av Migrationsverket, Länsstyrelserna i Kronobergs län,
            Skåne län, Stockholms län, Västra Götalands län, Västerbottens
            län och Alvesta kommun, Botkyrka kommun, Göteborgs kommun, Sollentuna
            kommun, Vännäs kommun, Örnsköldsviks kommun, SKL och Sveriges
            akademikers centralorganisation (Saco) att även personer över
            65 år bör ingå i målgruppen, delvis då allt fler personer över
            65 år väntas vara verksamma på arbetsmarknaden men framför allt
            för att även icke yrkesverksamma bör ha grundläggande kännedom
            om det svenska samhället samt sina rättigheter och sina skyldigheter
            gentemot detsamma. Vi instämmer i dessa synpunkter och det har
            även förts fram rekommendationer från Migrationsverket, Länsstyrelserna
            i Kronobergs län, Stockholms län samt Västra Götalands län och
            Alvesta kommun, Botkyrka kommun, Sollentuna kommun, Vännäs kommun,
            Örnsköldsviks kommun samt SKL, om att även arbetskraftsinvandrare
            bör ingå i målgruppen. I sammanhanget vill vi också poängtera
            att de nya reglerna för arbetskraftsinvandring har öppnat upp
            för ett missbruk av regelverket och har medfört handel med såväl
            arbetstillstånd som anställningsavtal med villkor som inte överensstämmer
            med kollektivavtal. En arbetskraftsinvandrare kan således inte
            per automatik förväntas ha etablerat sig på den svenska arbetsmarknaden
            eller vara medveten om de rättigheter och skyldigheter som varje
            invånare har i Sverige.
          </p>
          <p xml:id="i-6TXHiaEy6eCADWtkezUawA">
            Sverigedemokraterna anser vidare liksom Botkyrka kommuns tidigare
            yttrande att även nyanlända invandrare över 16 år som inte läser
            på gymnasiet bör ingå i målgruppen för samhällsorientering. För
            yngre invandrare, samt för dem som läser på gymnasiet, får skolväsendet
            förväntas ge motsvarande samhällsorientering.
          </p>
          <p xml:id="i-PUj9ZkJo5eXmdcm6WGoy6V">
            Slutligen anser vi liksom Länsstyrelserna i Kronobergs län och
            Stockholms län, Örnsköldsviks kommun och Sacoförbundet Naturvetarna
            tidigare har uppgett att även medborgare i ett EES-land eller
            Schweiz ska ingå i målgruppen. Oavsett nationalitet är det viktigt
            att få kunskap om de villkor som gäller för ett liv just i Sverige.
            Sverigedemokraterna instämmer dock i de nuvarande bestämmelserna
            att gäststuderande, gästforskare samt anhöriga till dessa inte
            har samma behov av samhällsorientering då deras vistelse i Sverige
            generellt är kortvarig och ingen avsikt att permanent etablera
            sig i landet finns.
          </p>
          <p xml:id="i-3zaECPjfyHhSNHcCqGTVcr">
            Sammanfattningsvis instämmer Sverigedemokraterna i stort i den
            kritik som förts fram av Stockholms universitet, Landsorganisationen
            i Sverige (LO) och Länsstyrelserna i Kronobergs län och Stockholms
            län gällande regeringens alltför snäva syn på samhällsorientering
            där etableringen på arbetsmarknaden definieras som ett överordnat
            mål och ett verktyg för att komma till rätta med sysselsättningsproblem.
            Då vi ser samhällsorientering som en viktig del i processen att
            lära känna och bli en del av det svenska samhället anser vi att
            samtliga nyanlända invandrare med avsikt att på obestämd tid etablera
            sig i Sverige bör ingå i målgruppen. Vad som ovan anförts gällande
            utvidgning av målgruppen för samhällsorientering bör ges regeringen
            till känna.
          </p>
          <head type="h1" xml:id="i-GQSWP4rM5MFhW5nBd9QwXT">
            Obligatorisk samhällsorientering
          </head>
          <p xml:id="i-BugTT5AhZQ3hm4WnUxZnqR">
            Sverigedemokraterna anser, som fastställs ovan, att samhällsorientering
            fyller en viktig roll i processen att etableras i det svenska
            samhället. Som en följd av vår vision om ett sammanhållet Sverige
            där samtliga invånare känner sig och är delaktiga i det svenska
            samhället anser vi därför att samhällsorienteringen bör vara obligatorisk
            för de nyanlända invandrare som ingår i målgruppen. Grundläggande
            kunskaper om det svenska samhället samt rättigheter och skyldigheter
            gentemot detsamma är helt centrala för den som avser bosätta sig
            på obestämd tid i Sverige och bli en del av vårt samhälle.
          </p>
          <p xml:id="i-4joJnR5VzmzDdbxsoC1jpR">
            Sverigedemokraterna anser det vidare vara en självklarhet att
            rättigheter och skyldigheter går hand i hand och menar således
            att undlåtelse att delta i den obligatoriska samhällsorienteringen
            bör kunna medföra ekonomiska konsekvenser i form av t.ex. minskade
            ersättningar eller bidrag. Vad som ovan anförts gällande obligatorisk
            samhällsorientering bör ges regeringen till känna.
          </p>
          <head type="h1" xml:id="i-U4BRrq8garAYtXwcmDweuY">
            En samlad lagstiftning
          </head>
          <p xml:id="i-HH7VinAyiPZa6ZZWwJRVAp">
            I likhet med Sveriges Kommuner och Landsting (SKL) och Botkyrka
            kommun förordar Sverigedemokraterna att samtliga målgrupper samlas
            i den nya lagen om samhällsorientering. Vi anser att samhällsorienteringen
            har ett högt värde för möjligheten att öka nyanlända invandrares
            delaktighet i det svenska samhället och anser, som tidigare anförts,
            att dess målgrupp bör utvidgas rejält samt att den bör beläggas
            med obligatoriskt deltagande. Därför menar vi också att den bör
            regleras och lagstadgas separat från specifikt riktade insatser
            som erbjuds i övrigt. Även om de ändringar vi föreslår gällande
            målgrupp och obligatorium inte sker vill vi poängtera värdet i
            att samla lagstiftning gällande en och samma insats i en och samma
            lag. Att den enskilda insatsen kan ingå i helhetspaket är inte
            skäl nog, enligt oss, att den ska regleras dubbelt i lag. Dessutom
            är det av vikt att, som SKL anför, sända tydliga signaler till
            deltagare och samverkande aktörer om att samhällsorienteringen
            avser samma insats och ska ges med samma prioritet oavsett målgrupp.
            Vad som ovan anförts gällande fördelarna med en samlad lagstiftning
            om samhällsorienteringen bör regeringen ges till känna.
          </p>
          <head type="h1" xml:id="i-DH2Hzoi74BWGG3DHpmRiSi">
            Mänskliga rättigheter och demokratiska värderingar
          </head>
          <p xml:id="i-UPF9V5F5fRBfbCQSDVGtM1">
            Samhällsorienteringens utformning regleras i förordning (2010:1138)
            om samhällsorientering för vissa nyanlända invandrare. I förordningen
            fastslås följande fyra kunskapsmål, nämligen
          </p>
          <list style="ol">
            <item xml:id="i-4ayNcQsTPZ2X1a1dKorCed">
              de mänskliga rättigheterna och de grundläggande demokratiska
              värderingarna,
            </item>
            <item xml:id="i-CS81VyeyBSYiKrC3keHDeC">
              den enskildes rättigheter och skyldigheter i övrigt,
            </item>
            <item xml:id="i-611ms53zZzauYkZb4tSdXM">
              hur samhället är organiserat, och
            </item>
            <item xml:id="i-4ohy8S8iBWofTGt7JVXtYg">
              praktiskt vardagsliv.
            </item>
          </list>
          <p xml:id="i-Eio88hUzwD42vHtFEdNpVK">
            I förordningen stadgas vidare att ”tyngdpunkten ska ligga på
            den praktiska aspekten av att leva i Sverige”, vilket också görs
            tydligt då samhällsorienteringens innehåll definieras till följande
            åtta områden:
          </p>
          <list style="ol">
            <item xml:id="i-7P8SAwKXkk9tJ19KbngM1J">
              Att komma till Sverige.
            </item>
            <item xml:id="i-P4Q79R1XSBi4skeoaj4Fqx">
              Att bo i Sverige.
            </item>
            <item xml:id="i-7RvCrt1PqG7DbBDtqp5pXo">
              Att försörja sig och utvecklas i Sverige.
            </item>
            <item xml:id="i-QgpWUkMXWqfC47P4jAc4nE">
              Individens rättigheter och skyldigheter.
            </item>
            <item xml:id="i-EA81SnRdkhtW7v4jsG2qvh">
              Att bilda familj och leva med barn i Sverige.
            </item>
            <item xml:id="i-TyEYpm8JzzdhHXn3PxTmwE">
              Att påverka i Sverige.
            </item>
            <item xml:id="i-Q3zpGDEYY4ruL3pgJXPUB2">
              Att vårda sin hälsa i Sverige.
            </item>
            <item xml:id="i-XVHEKyb1j1T352EBN3qGFG">
              Att åldras i Sverige.
            </item>
          </list>
          <p xml:id="i-StYbFDZYNNMsLYSFQR3mhL">
            Sverigedemokraterna konstaterar att det första av de fyra kunskapsmålen
            på grund av samhällsorienteringens utformning och dess tydliga
            fokus på praktiska aspekter riskerar att hamna i skymundan. Detta
            ser vi som djupt oroande då kännedom om och förankring av mänskliga
            rättigheter samt grundläggande demokratiska värderingar enligt
            oss är grundläggande för ett värdigt och respektfullt liv i Sverige
            för den enskilde såväl som för samhället i stort. Det är vår åsikt
            att större utrymme i samhällsorienteringen bör ges till information
            om och arbete med det första kunskapsmålet. Vad som ovan anförs
            gällande samhällsorienteringens fokus på mänskliga rättigheter
            och de grundläggande demokratiska värderingarna bör ges regeringen
            till känna.
          </p>
          <head type="h1" xml:id="i-MFTmGjiehrT6eizJV6JCzv">
            Den svenska värdegrunden och svensk tradition
          </head>
          <p xml:id="i-BQeyA6aZGSjxC3UfY8aKZ3">
            Det är Sverigedemokraternas mening att var och en som lever i
            Sverige bör känna till, anpassa sig efter och bejaka den västerländska,
            humanistiska grund på vilken vårt land vilar och i vilken ingår
            bl.a. värden som jämställdhet mellan kvinnor och män, individens
            människovärde och likhet inför lagen samt respekt för rättsstaten.
            Dessa värden betecknas ofta som universella men dessvärre är de
            inte självklara för alla kulturer och individer världen över.
            Att vi de senaste decennierna lärt känna begreppen hederskultur
            och hedersvåld är ett tydligt tecken på bristande förankring av
            den svenska värdegrunden hos personer med bakgrund i vissa av
            dessa andra kulturer. Likaså är den bristande tilltro till svensk
            lagstiftning och rättsväsen som tar sig uttryck i såväl upplopp
            som etablerandet av egna rättssystem.
          </p>
          <p xml:id="i-Md1TgZtbRtxyfphGPWQqjw">
            Vi är medvetna om att viss information om svensk kultur redan
            idag är inkluderad i samhällsorienteringen, men anser att vikten
            av detta bör understrykas genom införandet av ett kunskapsmål
            på temat svensk värdegrund, svensk kultur och svensk tradition.
            Vikten av denna gemensamma värdegrund för vårt samhälle kan inte
            nog belysas och därmed är det för oss en självklarhet att förmedling
            av kunskap om och förankring av densamma också bör ingå som ett
            uttalat mål.
          </p>
        </div>
        <div type="motSignatures">
          <list>
            <item xml:id="i-9SszBvwzc9P5NGpQSJUSup">
              Paula Bieler (SD)
            </item>
            <item xml:id="i-EwrPCKTeSr6NVAPYJ5cZUC">
              Sven-Olof Sällström (SD)
            </item>
          </list>
        </div>
      </div>
    </body>
  </text>
</TEI>
