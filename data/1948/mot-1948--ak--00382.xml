<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__382/mot_1948__ak__382-001.pdf"/>
      <fw xml:id="i-Kmj2rk22EzaVmZVKUwiM6W">
        Motioner i Andra kammaren, nr 382.
      </fw>
      <div type="motHeader" xml:id="i-JbgZe56w1UhuSuriR1ybHm">
        <div type="motTitle" xml:id="i-5wKF4kfjJVdw3X7GMWVnXT"/>
        <div type="motSubmissionInfo" xml:id="i-K7nfdigVfpnskqhy3CowRq"/>
      </div>
      <div type="motBody" xml:id="i-67ASSiCUmNMkgmc7uKjBPq">
        <div xml:id="i-L9dcLfbdha2bXd4z1H1YdT">
          <p xml:id="i-QW1e84MwteEP4VW34QsxUY">
            DD
          </p>
          <p xml:id="i-3Hx658tWJuyfw8QRHxPPXT">
            Nr 382.
          </p>
          <p xml:id="i-DPh3x3SHJeWURFrFmxCUnS">
            Av herr Dickson, i anledning av Kungl. Maj:ts proposition, nr
            34, med förslag till skogsvårdslag m. m.
          </p>
          <p xml:id="i-DsLXooAPstKzxDQxnR7X6w">
            Kungl. Maj:t framlägger i proposition nr 34 förslag till ny skogsvårdslag.
            Det är otvivelaktigt ett såväl enskilt som samhälleligt, för att
            nu inte säga universellt, intresse att vårt lands skogsmark beredes
            möjlighet till bästa möjliga avkastning. I den mån en lagstiftning
            kan anses nödvändig för att nå detta mål må det ha varit riktigt
            att en sådan tillgripits: i Sverige gäller också en skogsvårdslag
            av 1923, i 7 kapitel, 31 paragrafer och 22 moment, med anmärkningar,
            tillägg, övergångsbestämmelser m. m., och ägnad att fylla, skulle
            man tro, även senare tiders så högt ställda an- språk på krånglighet
            och detaljrikedom. Förd ut i det praktiska livet har emellertid
            denna lag, på ett förnuftigt sätt tillämpad av skogsvårdsstyrelserna,
            icke hindrat en mycket lycklig utveckling på det enskilda skogsbrukets
            område. Intresset för och in- sikten i de skogliga problemen ha
            vidgats alltmer, och därest inga störande moment tillkomma, har
            man anledning att med optimism se framtiden an i fråga om förvaltandet
            av det svenska skogskapitalet. I denna situation har det nu alltså
            ansetts nödvändigt att presentera en helt ny lag innehållande
            ändrade och delvis väsentligt skärpta bestäm- melser. Från vilket
            håll det nya lagförslaget inspirerats är mig ej bekant, men uppenbart
            är att skogsstyrelsen i och med detsammas genomförande skulle
            komma att lägga under sig ett flertal nya uppgifter. Då jag anser
            att skogsstyrelsen i stället bör successivt avvecklas (motion
            II:15 1948), är det mig redan genom detta ställningstagande icke
            möjligt att godtaga den nya lagen. Men av än mer avgörande betydelse
            är för mig min tro att införandet av den nya lagen med dess skärpta
            påbud och förordningar hos den skogs- brukande befolkningen skulle
            komma att framkalla olust, irritation och i många fall rent fientliga
            eller upproriska känslor. Den lyckosamma och hoppgivande utvecklingstendens
            som nyss beskrivits löper därigenom risk att brytas, och den nu
            rådande goda atmosfären i umgänget mellan skogsägarna och skogsvårdsstyrelsernas
            funktionärer kan befaras bli för- sämrad. Det är beklagligt att
            förslagsställaren icke synes klart inse hur mycket längre man
            kan komma med svenska lantmän med rådgivning och upplysning, lämpor
            och frivilliga överenskommelser än med en aldrig så finurlig lagstiftning
            eller med försök till tvång och hot om straff.
          </p>
          <pb facs="riksdagen-motions-pdf/data/1948/mot_1948__ak__382/mot_1948__ak__382-002.pdf"/>
          <fw xml:id="i-CWqqgY3X73W6NiaHNcDYnQ">
            Motioner i Andra kammaren, nr 382. 3 Det nya lagförslaget synes
            mig ha tillkommit i oträngt mål, och genom sin utformning kan
            det befaras skola motverka sitt goda syfte. Med hänvisning till
            det anförda får jag hemställa, att riksdagen måtte avslå Kungl.
            Maj:ts proposition nr 34.
          </fw>
          <p xml:id="i-GUfieTCmZRY1WoXcMzzkh7">
            Stockholm den 10 februari 1948.
          </p>
          <p xml:id="i-Y7VT3iLwUbFN7rDdENa1yM">
            James I. A. Dickson.
          </p>
        </div>
      </div>
    </body>
  </text>
</TEI>
