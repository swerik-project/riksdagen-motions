<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199495-AU-00278">
  <teiHeader>
    <fileDesc>
      <titleStmt>
        <title>Arbetsmarknaden</title>
        <author corresp="i-EP6GLnbcXJQENTaGnpm52Z i-XgRZtFgzPDL7KcwsDvGVej i-EP6GLnbcXJQENTaGnpm52Z i-XgRZtFgzPDL7KcwsDvGVej">av Annika Jonsell och Fredrik Reinfeldt (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arbetsmarknaden</title>
          <idno type="rdwebb">GI02A278</idno>
          <rs type="number">A278</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GI02A278/text</ref>
          <ref type="dokument_url_html">http://data.riksdagen.se/dokument/GI02A278</ref>
          <ref type="dokumentstatus_url_xml">http://data.riksdagen.se/dokumentstatus/GI02A278</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EP6GLnbcXJQENTaGnpm52Z</idno>
            <name>Annika Jonsell</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-XgRZtFgzPDL7KcwsDvGVej</idno>
            <name>Fredrik Reinfeldt</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-EP6GLnbcXJQENTaGnpm52Z</idno>
            <name>Annika Jonsell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-XgRZtFgzPDL7KcwsDvGVej</idno>
            <name>Fredrik Reinfeldt</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LjJ3eEbvTVjH5WvNYcCCeN" type="signed"/>
        <correspContext corresp="i-LjJ3eEbvTVjH5WvNYcCCeN">
          <note type="signatory" corresp="i-EP6GLnbcXJQENTaGnpm52Z"/>
          <note type="signatory" corresp="i-XgRZtFgzPDL7KcwsDvGVej"/>
          <note type="signatory" corresp="i-EP6GLnbcXJQENTaGnpm52Z"/>
          <note type="signatory" corresp="i-XgRZtFgzPDL7KcwsDvGVej"/>
        </correspContext>
        <correspAction xml:id="i-3CEdYnomiJQimAquPhuC8c" type="referral">
          <date when="1995-02-08"/>
        </correspAction>
        <correspAction xml:id="i-84ZXLkEZmuTnHCYqQYXQST" type="dismissal">
          <date when="1995-02-07"/>
        </correspAction>
        <correspAction xml:id="i-XnZp96u6uJETfVocNU37i1" type="submission">
          <date when="1995-01-25"/>
        </correspAction>
        <correspAction xml:id="i-VcR9HBn1JkNHGuatvnrHWT" type="referral">
          <date when="1995-02-08"/>
        </correspAction>
        <correspAction xml:id="i-CPV7n37Gyqktj8YQHSfNtn" type="dismissal">
          <date when="1995-02-07"/>
        </correspAction>
        <correspAction xml:id="i-2CEzNCPTuTwUfMEBdKAka5" type="submission">
          <date when="1995-01-25"/>
        </correspAction>
        <correspAction xml:id="i-Hr7Yssen6zk1qR3dUPhuu" type="assigned"/>
        <correspContext corresp="i-Hr7Yssen6zk1qR3dUPhuu">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199495/mot_199495_AU_278/mot_199495_AU_278-001-001.pdf"/>
      <div xml:id="i-PwB8GmXuvBaPuXPZZ292kH" type="motHeader">
        <div xml:id="i-XkY5XRKWA1HWvkVV7sRHoe" type="motTitle"/>
        <div xml:id="i-7yQKCWWTC55WHAyi69F4fQ" type="motSubmissionInfo"/>
      </div>
      <div xml:id="i-2evKoUK37cd7G7uwUKCMDx" type="motBody">
        <div xml:id="i-JtmUhGvPWGaCibEE5cv8ib">
          <p xml:id="i-6numzhdAFsW9TwiMmQgkfZ">
            CC
          </p>
          <pb facs="riksdagen-motions-pdf/data/199495/mot_199495_AU_278/mot_199495_AU_278-001.pdf"/>
          <p xml:id="i-5zC2EYKMDBk3dqtpVHQMhv">
            Motion till riksdagen 1994/95:A278 ||
          </p>
          <p xml:id="i-X1BLYskynF8dj7GKh8B6e8">
            av Annika Jonsell och Fredrik Reinfeldt (m) Mot. Arbetsmarknaden
            1994/95 A278—280 Inledning
          </p>
          <p xml:id="i-W11vfvKfe3VVtyB4BgDQ4m">
            I den här motionen föreslås förändringar som skulle behövas för
            att undvika att de som är unga i dag blir en ”förlorad generation”
            på arbetsmarknaden. Det är ett mycket högt spel man spelar om
            man motsätter sig de förändringar som behövs för att ge fler jobb
            totalt och därmed få unga människor i arbete. Vi har valt att
            ta upp konkreta problem som i dag hindrar den nya generatio- nen
            från att få in en fast fot på arbetsmarknaden. Motionen behandlar
            dock inte det som givetvis är grundläggande för att få fram de
            nya jobben i Sverige, nämligen betydelsen av en ansvarsfull ekonomisk
            politik samt en politik som verkligen går till grunden med de
            strukturella problem som bland annat våra höga skatter, stora
            offentliga sektor och statsskuld utgör.
          </p>
          <p xml:id="i-DEcUnLuP27wBUqa5MBQwFm">
            Utgångspunkter
          </p>
          <p xml:id="i-9foKb8tNPE5eW7k12rPz3R">
            Den generation som nu håller på att göra sitt intåg på arbetsmarknaden
            har naturligt nog också sin egen generations syn på arbete och
            utbildning. Inne- börden av detta är absolut inte att alla dessa
            unga människor vill leva sina liv likadant i den betydelsen att
            de alla bär på samma slags drömmar, utan kanske snarare tvärtom.
            Vad de har gemensamt är ett i princip gränslöst tänkande kring
            alla möjligheter att kombinera ihop olika jobb, utbildningar,
            fritidsin- tressen, livsstilar, bostadsformer och annat som hör
            livet till. För många som är unga i dag är snarare det ständiga
            samlandet av upplevel- ser och erfarenheter det viktiga, viktigare
            än några speciella mål i sig. Den ironiskt uttalade devisen ”den
            som dör rikast vinner” är typisk för sjuttiotalis- ternas mest
            kritiska beskrivning av sina föräldrars liv — det liv som inte
            lockar sjuttiotalisterna. I stället kan de tänka sig att göra
            ”tusen saker” — det vill säga pröva på olika arbeten och livsstilar
            utan att dessa ingår i någon långsiktig karriärplan. För den nya
            generationen känns det främmande att någon gång i 20- till 25-
            årsåldern bestämma att man har utbildat sig färdigt och välja
            yrke för resten av livet. Tvärtom är det naturligt att vilja varva
            eller kombinera arbete och utbildning kontinuerligt livet igenom
            och att byta yrkesinriktning emellanåt. Det behöver heller inte
            vara naturligt eller önskvärt att endast ha en arbets- givare
            i taget, att alltid jobba mellan 9 och 17 fem dagar i veckan året
            om, att
          </p>
          <p xml:id="i-BfLMeUzemKH9SDt7vdcBRV">
            1 Riksdagen 1994/95. 3 saml. A278—280
          </p>
          <pb facs="riksdagen-motions-pdf/data/199495/mot_199495_AU_278/mot_199495_AU_278-002.pdf"/>
          <p xml:id="i-QCF2CdRDkDPqhFXaSjDgVy">
            alltid jobba i samma land eller ens att ha ett eget kontor. I
            framtiden kommer vår personliga identitet knappast att som förut
            bestämmas av vilket arbete man har. Fritid, vänner och familj
            blir minst lika viktiga identifikationsgrun- der som yrkesrollen.
            Det finns mycket som är spännande med den nya generationens visioner
            som inte minst präglas av ett stort mått av gränslöshet och förkastande
            av den gamla tidens förutfattade meningar. Vår tids utveckling
            understöder den nya generationens drömmar. Internationaliseringen,
            IT-utvecklingen och de fria marknaderna är nog de tydligaste exemplen
            på detta. Det är i dag mest fanta- sin som sätter gränser för
            hur datorer och informationsteknologin kan använ- das på den framtida
            arbetsmarknaden. Utan att det är menat som kritik kan man mena
            att de som var unga förr inom samma generation hyste mer homogena
            framtidsdrömmar. En yrkesut- bildning som ledde till ett fast
            jobb, familj och en bra bostad var nog vad de flesta strävade
            efter. Det är absolut inget fel på den drömmen, många vill sä-
            kert leva efter den även i dag, men det kanske inte fanns så mycket
            svängrum för den som drömde om någonting mer eller ville göra
            saker i en annan ord- ning. Och det var på något sätt samma strikta
            karriär- och statusstege som alla försökte klättra upp för. Man
            mätte alla med samma mått, med konsekvensen att ingen, oavsett
            om man hade lust att tävla eller inte, kunde undgå att bli rangordnad
            i förhållande till andra människor. Man kanske kan dra en parallell
            till vår tids mode som kan ses som en spegling av detta. Om man
            förr hade en stil i taget som alla försökte ta efter, innehåller
            dagens mode samtidigt en rad trender som man kan välja mellan
            eller till och med kombinera. Det är inte så att allt går lika
            bra jämt, men olika trender ryms samtidigt och väldigt lite känns
            omöjligt. Det finns många spännande och positiva effekter som
            dessa direkta värde- ringsförändringar håller på att föra med
            sig. Till exempel kommer knappast framtida generationer att i
            samma grad rangordna yrken i ”finhetsgrader” för att sedan sträva
            efter det som de upplever som finast, oavsett eget intresse. Vi
            lär tack och lov vara på väg bort från fenomenet att den som inte
            vill något hellre än att bli till exempel lärare eller polis får
            frågan: ” Varför blir du inte läkare, du som har så bra betyg?”
            På samma sätt kommer förhoppningsvis en ung man att kunna bli
            förskollärare eller sjuksköterska och en ung kvinna brandman eller
            stridspilot utan att behöva försvara dessa val.
          </p>
          <p xml:id="i-BKksCmKYWHAkuSX7s9teiL">
            Hoten
          </p>
          <p xml:id="i-7XhVmQMYoSF9xV1oSKrLkx">
            Det kanske kan tyckas glättigt med dessa positiva ord om den
            nya generatio- nens visioner i en tid, när fler än på 60 år går
            omkring och mår dåligt i en ganska hopplös arbetslöshet. Det finns
            onekligen ett antal hot som skymmer de kreativa funderingar som
            många unga människor har. Risken finns att det, i den generation
            som är ung i dag, även i ett längre perspektiv blir lika normalt
            att gå utan jobb och leva på olika former av under- stöd som att
            arbeta för sin försörjning. Många politiska partier och fackför-
            bund verkar totalt oförmögna att se den nya tidens visioner och
            hämmar med sin politik den dynamiska utvecklingen och därmed tillkomsten
            av nya jobb
          </p>
          <p xml:id="i-3EtGGv5CkgAhru8zL3ERDw">
            Mot. 1994/95 A278
          </p>
          <pb facs="riksdagen-motions-pdf/data/199495/mot_199495_AU_278/mot_199495_AU_278-003.pdf"/>
          <p xml:id="i-GrL7dnQ1FYp6HjeACp79nz">
            som enskilda och samhället i dag behöver. Att inte reagera är
            att inte ta de hot som finns på allvar. Politikens uppgift är
            enligt vår mening en helt annan än att i detalj reglera varenda
            tänkbar företeelse på arbetsmarknaden. Risken är uppenbar att
            vi ge- nom denna och annan politisk klåfingrighet håller på att
            slå sönder de oerhört positiva förändringar som övergången från
            industrisamhället till informa- tions- och kunskapssamhället för
            med sig. Det handlar både om ökad rörlighet och nya impulser,
            men också om förändrade värderingar som innebär ökad tolerans
            och förståelse för människors olika livsval. Politiken får helt
            enkelt inte förstöra allt detta positiva. För den nya generationens
            möjligheter att vinna inträde på arbetsmarknaden är det dessutom
            förödande om så sker. Hur fackförbunden tror att de ska kunna
            rekrytera framtidens medlemmar ur den grupp ung arbetskraft som
            idag så påtagligt märker att facket inte har något som helst intresse
            av att de överhuvudtaget ska kunna inträda i arbetsli- vet är
            mycket svårt att förstå. Från att ha varit organisationer som
            fyllt ett behov på arbetsmarknaden, tycks fackförbunden tyvärr
            alltmer ha övergått till att vara rigida och stelbenta systembevarare
            som hindrar den utveckling som alla parter skulle vinna på.
          </p>
          <p xml:id="i-RPZ9XZvQwXbWUDF7AiCja7">
            Förslag till förändringar Den socialdemokratiska regeringens
            förslag
          </p>
          <p xml:id="i-7Cx5k33EFqJsJ4MmzH5Hjv">
            Regeringens två paradförslag som framställs som åtgärder för
            att minska ung- domsarbetslösheten framstår tyvärr som ytterst
            kortsiktiga och ogenom- tänkta. Det handlar dels om utbildningsinsatserna,
            att låta ett antal personer vidareutbilda sig i naturvetenskap
            och teknik och samtidigt få lön för detta. Det är svårt att se
            detta som annat än stor orättvisa gentemot de studenter som läser
            samma utbildning och bekostar detta genom att ta hundratusentals
            kro- nor i studielån. Varför ska en 22-åring låna 250 000 kronor
            för sin naturvetar- utbildning när ett några år äldre syskon får
            lön för samma utbildning? Sats- ningen är inte bara orättvis,
            utan dessutom mycket dyr i förhållande till vad man annars skulle
            kunna få ut av pengarna. Regeringens andra stora förslag är att
            skattesubventionera anställning av personer som har varit registrerat
            arbetslösa en viss tid. Detta förslag skapar även det orättvisa
            och felaktiga incitament, men knappast några nya jobb. Det är
            knappast så att en engångsrabatt på arbetsgivaravgiften uppväger
            det långsiktiga ansvar och kostnadsåtagande som en anställning
            innebär. Följakt- ligen får vi inga nya jobb på grund av detta,
            däremot ett bidrag som kostar pengar för staten, allt medan vissa
            arbetsgivare tackar och tar emot. Vad bidra- get däremot kan påverka
            är vilken person arbetsgivaren anställer, och detta på ett mycket
            orättvist sätt. Man kan tänka sig tre personer med liknande kvalifikationer
            som efter ex- amen som högskoleekonomer finner att de inte får
            jobb. Den ene av dem an- mäler sig som arbetslös och går på understöd
            i väntan på jobb. Den andre tänker att han lika gärna kan komplettera
            sin utbildning i väntan på jobb och läser därför juridik och franska
            på universitetet. Den tredje väljer att jobba i en kiosk under
            tiden han söker ett jobb som är mer adekvat med tanke på hans
          </p>
          <p xml:id="i-MHP59t4C3vvneAkDgTaErz">
            Mot. 1994/95 A278
          </p>
          <pb facs="riksdagen-motions-pdf/data/199495/mot_199495_AU_278/mot_199495_AU_278-004.pdf"/>
          <p xml:id="i-NBeNt4XotZ9wcwn6yPfZFv">
            utbildning. När dessa tre söker samma jobb kommer den av dem
            som har ”stämplat” att ligga bättre till än de som har utnyttjat
            tiden för ytterligare utbildning respektive försörjt sig på ett
            lågkvalificerat jobb. Den förres första tid som anställd är nämligen
            statligt subventionerad. Hur orättvist behandlade känner sig inte
            de som ansträngde sig i stället för att göra ingenting och vilka
            signaler ger inte detta system om vilka beteenden som lönar sig
            respektive inte lönar sig?
          </p>
          <p xml:id="i-N2cp4jCQdnh4Z8MRqWu9wS">
            Begränsa och förändra de arbetsmarknadspolitiska stödåtgärderna
          </p>
          <p xml:id="i-PGXMt7uzGN1WpoQtsEU7Md">
            Även om det kan vara svårt att bevisa är det ett känt faktum
            att de olika aktiva arbetsmarknadsåtgärderna för ungdomar i många
            fall missbrukas och därmed faktiskt förhindrar framväxten av,
            eller till och med tar bort, riktiga jobb. I somras möttes många
            av de ungdomar som år efter år varit välkomna på samma sommarjobb
            av det faktum att de och en stor del av den övriga arbetsstyrkan
            ersattes av andra skattesubventionerade ungdomar. Utbildade målare
            och andra hantverkare kan berätta hur det känns när okvalificerad
            men mer eller mindre gratis arbetskraft anlitas för de jobb som
            hantverkarna ”vet” att de annars skulle ha fått. 25-åringar i
            dag är ofta de som upplever läget som allra mest hopplöst. De
            har nämligen precis hamnat utanför den grupp som kan få ungdomspraktik,
            18- till 24-åringarna. Ålders- och kompetensskillnaden mellan
            25-åringen och 24-åringen är då så liten att det inte finns någon
            anledning att anställa den förre om man kan få den senare med
            kraftigt subventionerad lön. System med aktiva arbetsmarknadspolitiska
            åtgärder får alltid oönskade konsekvenser. Vi måste inse att arbetsmarknadsåtgärder
            inte kan skapa flera jobb. Deras syfte är i stället att motverka
            passivisering av den som är arbetslös. Vad man måste försöka se
            till är att de arbetsmarknadspolitiska åtgärderna används sparsamt,
            att de i så liten utsträckning som möjligt motverkar riktiga jobb
            samt att de är meningsfulla och ger rätt incitament för den arbetslöse
            att fortsätta sträva efter ett riktigt arbete.
          </p>
          <p xml:id="i-2KZ9tvbWBQbUKDP5BSBccj">
            Sänk arbetsgivaravgifterna
          </p>
          <p xml:id="i-LYan8Hbx92Xhzk6b5L9nPt">
            Ett spännande tankeexperiment är att fundera på hur många arbeten
            som skulle komma till om man sänkte arbetsgivaravgifterna motsvarande
            vad de olika arbetsmarknadsåtgärderna kostar. Nu är det av naturliga
            skäl inte möjligt att göra en sådan plötslig och genomgripande
            rockad, men det visar på det strukturella fel som det innebär
            att vi straffbeskattar arbete hårt på samma gång som alla säger
            sig vilja få fram nya jobb. Det är minst sagt en ond cirkel som
            Sverige har hamnat i. På grund av de höga skatterna på bland annat
            arbete och andra strukturella fenomen har vi en hög arbetslöshet.
            Av denna höga arbetslöshet följer att vi betalar stora sum- mor
            i arbetslöshetsunderstöd och dyra arbetsmarknadsåtgärder. Och
            så länge vi gör det är det svårt att sänka de skatter som motverkar
            att vi får fler riktiga jobb. Någon gång måste vi bryta cirkeln,
            och höjningen av arbetsgivaravgiften med 1,5 procent visar bara
            att socialdemokraterna inget har förstått. Vi vill i
          </p>
          <p xml:id="i-X4pjR5VNChVJgmGMFAQ6KN">
            Mot. 1994/95 A278
          </p>
          <pb facs="riksdagen-motions-pdf/data/199495/mot_199495_AU_278/mot_199495_AU_278-005.pdf"/>
          <p xml:id="i-BpaV716U6Wo7QckC2hHD3D">
            stället sänka arbetsgivaravgifterna. Det är dock inte riktigt
            att ställa grupper på arbetsmarknaden mot varandra genom att till
            exempel ha lägre arbetsgivar- avgifter för vissa kategorier.
          </p>
          <p xml:id="i-Kv8iGMmPFDz3DGnmUiMQEr">
            Flexiblare lönesättning
          </p>
          <p xml:id="i-HD4aLvAGdshEcdUsZK2GEk">
            Det kan inte finnas någon annan anledning till att facket pressar
            upp ingångs- lönerna till så höga nivåer än att man medvetet vill
            skydda sina medlemmar från den konkurrens som ny, oorganiserad
            arbetskraft utgör. Talet om att det är för de lågavlönades skull
            som man driver dessa krav klingar falskt när kon- sekvensen blir
            att många av dem blir helt utan jobb. Vad kan det finnas för skäl
            till att säga nej till att låta arbetsgivare anställa unga människor
            till en lön i nivå med den de får som ungdomspraktikanter? De
            skulle på det viset få riktiga jobb med goda möjligheter att stanna
            och kvalificera sig för bättre lön och uppgifter inom företaget,
            företagen skulle kunna behålla en person en längre tid till en
            acceptabel kostnad och vi alla skulle vinna på att lönen betalades
            av företaget i stället för med skattemedel. Det finns dessutom
            forskning som tyder på att de nya jobb för unga människor som
            på det här sättet skulle komma till inte behöver konkurrera med
            de mer kvalificerade jobben utan i stället kan komplettera dessa.
            Speciella ungdomslöner är däremot inte tilltalande utan lösningen
            är sna- rare en generellt flexiblare lönesättning. En ung människa
            som är lika kompe- tent som en äldre ska givetvis inte ha lägre
            lön på grund av sin ungdom. Dock är det ju rimligt att anta att
            det framförallt är unga människor som kan behöva få visa vad de
            går för under en period med lägre lön. Vem som helst kan hitta
            på jobb som skulle kunna göras till den rätta lönen och med lägre
            arbetsgivaravgifter. Att det skulle råda brist på arbeten är en
            myt, men lönebildningen har dock en avgörande betydelse för om
            jobb ska finnas tillgängliga. Sverige har inte råd att avstå från
            att göra de lågt avlönade jobben i den privata tjänstesektorn
            möjliga. Regeringens plan för arbetsmarknaden leder till en arbetslöshet
            på 9,5 procent om fyra år om allt utvecklar sig exakt som man
            vill. Och vid den tidpunkten lär det vara dags att gå in i nästa
            lågkonjunk- tur. Den del av arbetsmarknaden som har störst potential
            att skapa nya arbets- tillfällen är tjänstesektorn. Vardagssysslor
            i hemmet, hjälp med inköp, barn- passning på hel- eller deltid
            och sällskap åt ensamma människor, främst äldre, är några exempel
            på uppgifter som tidigare främst har skötts av dubbelarbe- tande
            i den här delen oavlönade kvinnor, men som mycket väl kan skötas
            av andra på professionell basis. Socialdemokraterna brukar under
            skallrop som ”pigsamhälle” vända sig mot dessa tankar. Detta visar
            i grunden på en ovilja att lämna gamla fördomar för att i stället
            försöka se var det finns möjliga arbetstillfällen. Tjänstesektorn
            innehåller fler arbetstillfällen än enbart dem som inriktas på
            hushållstjänster. En stor del av konsultmarknaden och datatjänstsektorn
            är också framtidsbranscher som är goda exempel på flexibla små
            enheter som säljer kunskap. Denna sektor skulle helt klart växa
            med minskad beskattning och möjlighet att sätta lägre löner.
          </p>
          <p xml:id="i-CzTUwaxFoJ4ZNjZ8nUQ68">
            Mot. 1994/95 A278
          </p>
          <pb facs="riksdagen-motions-pdf/data/199495/mot_199495_AU_278/mot_199495_AU_278-006.pdf"/>
          <p xml:id="i-F7BduqJszjTndBpoDQ5duU">
            Dessutom är det viktigt för rörligheten på arbetsmarknaden att
            man går över till en mer individuell lönesättning. Det är otidsenligt
            att betrakta arbets- tagare som ingående i stora kollektiv där
            varje individ är lätt utbytbar som en kugge i ett hjul och som
            därmed ska ha solidariska löner och exakt likadana avtal med sin
            arbetsgivare. Detta stämmer knappast med den kommande ge- nerationens
            sätt att se på sin egen roll i arbetslivet. Sverige har nu en
            unik möjlighet att ta tillvara andra länders erfarenheter genom
            att kombinera den flexibla lönesättningen för att ge många jobb
            med vår utbildningstradition. Det vill säga att vi kan dra fördel
            av den flexibilitet och förmåga att balansera konjunkturer som
            låglönejobben kan ge på samma gång som vi genom utbildningssystemet
            kan undvika att någon fastnar i denna typ av anställningar. Förmodligen
            resonerar de flesta svenskar som så att det är fullt rimligt och
            till och med en nyttig erfarenhet för en ung person att under
            en period ha den här typen av lågkvalificerade arbeten. Det är
            för många unga människor fullt naturligt att jobba som till exempel
            städerska för att dryga ut kassan medan man läser sin medicinarutbildning.
            Däremot vill man inte se att någon mer eller mindre tvingas kvar
            i den typen av arbets- och lönesituation, utan ser det som rimligt
            och humant att det alltid finns utvecklingsmöjligheter och vägar
            att ta sig vidare genom till exempel olika former av utbildning.
          </p>
          <p xml:id="i-KGdp17ebfCkK7xFN1HokEV">
            Sänk ersättningarna i arbetslöshetsförsäkringarna och skärp kraven
            på motprestationer i samband med kontantbidrag
          </p>
          <p xml:id="i-EwpGLQr4itRbXtUrMe9K9P">
            Ett offentligt ekonomiskt stöd som i vissa lägen är så högt att
            man lika gärna kan leva på detta som att ta de lägst betalda jobben,
            får oundvikligen konse- kvensen att många människor tappar motivationen
            att vilja arbeta. Särskilt i en sådan grupp som dagens unga utgör,
            som kanske aldrig har haft något jobb, kan det här grunda en inställning
            som inte gör någon skillnad på om man låter andras arbete försörja
            en eller om man gör det själv. Även de som gärna vill arbeta kan
            lockas att ta svartjobb då de upptäcker att eget arbete inte uppmuntras
            med att levnadsstandarden ökar. Av samma anledning är det viktigt
            att ställa krav på motprestationer i samband med kon- tantbidrag.
            Inga människor ska kunna sätta i system att leva på bidrag och
            våra bidragssystem måste alltid ge incitament att fortsätta söka
            arbete.
          </p>
          <p xml:id="i-MqVc9GSxj3VvSw5J8xhnS9">
            Ta bort turordningsreglerna i lagen om anställningsskydd (LAS)
          </p>
          <p xml:id="i-T2pyhyvjgyX6UwC9W9PWgQ">
            LAS premierar dem som har arbete men hindrar dem som inte har
            kommit in på arbetsmarknaden. De regler som har kommit till för
            att skydda anställda från godtyckliga uppsägningar har i själva
            verket gett upphov till garanterad otrygghet för en viss del av
            arbetskraften och blivit ett stort hinder för den nödvändiga utveckling
            och förnyelse som många företag behöver för att över- huvudtaget
            överleva. Eftersom unga människor nästan alltid hör till de sist
            anställda på en arbets- plats, medför ”sist in-först ut” -reglerna
            i LAS att de alltid sitter löst, oavsett kompetens. Den garanterade
            tryggheten för den äldre arbetskraften ges alltså på bekostnad
            av den yngres. Att ett företag genom detta lätt går miste om
          </p>
          <p xml:id="i-VDHupJXDmHwt8cYxP6nh11">
            Mot. 1994/95 A278
          </p>
          <pb facs="riksdagen-motions-pdf/data/199495/mot_199495_AU_278/mot_199495_AU_278-007.pdf"/>
          <p xml:id="i-5i7CB9oSQrXXsFx9hdNJuc">
            den unga arbetskraften med ny, uppdaterad utbildning och färska
            idéer kan dessutom vara det som gör att en nedgång inte går att
            häva utan att det slutar med att all arbetskraft måste gå på grund
            av att företaget inte klarar sig. Dess- utom är det ett hot mot
            utvecklingen och effektiviteten på hela arbetsmarkna- den när
            människor inte vågar byta till ett mer stimulerande jobb därför
            att de då ”hamnar sist i kön” igen. Genom att den naturliga rörligheten
            på arbets- marknaden på detta sätt motverkas får företagen allt
            svårare att få tag i rätt arbetskraft vilket är nödvändigt inte
            minst om man ska kunna hävda sig i den internationella konkurrensen.
            Den syn på arbetsmarknaden som turordningsreglerna grundar sig
            på, det vill säga att människor skulle vara kuggar i ett hjul
            och lätt utbytbara mot varandra, hör tack och lov gårdagen, kollektivismen
            och industrisamhället till. Det bästa vore om även turordningsreglerna
            kunde förpassas till gårdagen och ersättas av lagar som bättre
            passar dagens samhälle.
          </p>
          <p xml:id="i-Wg6rvaDAPELMDmSiY62twY">
            Förläng möjligheten till visstidsanställning
          </p>
          <p xml:id="i-F4wXZhiBeV8HH8NWYSekf2">
            Egentligen borde det inte vara det minsta konstigt att en arbetsgivare
            kan be- höva anställa en person under ett år eller kortare period
            för att till exempel genomföra ett projekt eller täcka personalbehovet
            under en stor beställning eller motsvarande. Det är knappast onaturligt
            att ett företag behöver anlita fler medarbetare under perioder
            med mycket jobb och färre under andra. Inhyrning av arbetare för
            att komplettera det arbete som utförs av fast an- ställda kan
            förstås vara ett bra sätt att lösa dessa toppar och dalar. Den
            arbets- kraft som hyrs in kan ju ha sin fasta anställning i ett
            företag som sysslar just med arbetskraftsuthyrning. Det finns
            knappast något som talar för att det skulle vara mindre tryggt
            att vara fast anställd i exempelvis en firma som har specialiserat
            sig på uthyrning av sekreterartjänster än att vara fast anställd
            sek- reterare i ett visst företag. Många övertidstimmar i företagen
            visar att man i dag täcker dessa behov med befintligt anställda
            i stället för att låta jobben gå till de arbetslösa som så väl
            behöver dem. En från början tidsbegränsad anställning kan mycket
            väl leda till att man får den erfarenhet som behövs för att söka
            sig vidare till andra jobb och med den nya generationens betraktelsesätt
            behöver inte det faktum att ett jobb är tidsbegränsat innebära
            någon större nackdel. På sikt kan man anta att hela den företeelse
            som det innebär att vara anställd kommer att försvinna. Kravet
            på flexibilitet för att parera de allt snabbare om- världsförändringar
            som följer av den hårdare konkurrensen i kunskapssam- hället leder
            till att idén bakom att vara fast anställd måste omprövas. Vi
            kommer att få inkomster från olika håll i kortare, mer avgränsade
            projektanställningar. Det kommer efter hand att bli naturligt
            för allt fler att bli delägare eller bryta sig loss och på konsultbasis
            sälja sina tjänster till större företag. Inga företag kommer att
            klara av att hålla sig med grupper anställda som statiskt förutsätts
            göra samma saker år ut och år in. Redan i dag är det ganska vanligt
            att en person ”frilansar” som journalist, men av någon anled-
            ning inte om hon är dataexpert eller bartender.
          </p>
          <p xml:id="i-BpmShWcfpVf7yDDWH3SMPv">
            Mot. 1994/95 A278
          </p>
          <pb facs="riksdagen-motions-pdf/data/199495/mot_199495_AU_278/mot_199495_AU_278-008.pdf"/>
          <p xml:id="i-12dWvsTKqpDboMCkiB1F1n">
            Förläng möjligheten till provanställning
          </p>
          <p xml:id="i-RJQoNygpL2VzPiZ3GC3z6h">
            Det är heller inte underligt att en arbetsplats kan behöva en
            tid för att se om den de anställer passar på arbetsplatsen och
            för arbetsuppgifterna. På samma sätt som en anställd givetvis
            tar ett jobb med inställningen att hon får pröva på om det är
            en miljö och uppgifter som hon trivs med, och i annat fall söka
            sig vidare, är det naturligt att man, inte minst på en mindre
            arbetsplats, är angelägen om att se till att allting stämmer innan
            man gör ett sådant omfat- tande åtagande som en fast anställning
            innebär. Inte minst unga människor riskerar att väljas bort på
            grund av den begrän- sade möjligheten att provanställa en något
            längre period. Detta eftersom det är naturligt att en arbetsgivare
            då tar det säkra före det osäkra och anställer en person med erfarenhet
            och betyg från tidigare tjänstgöringar. Följden blir att den unge
            har mycket svårt att ta sig in på arbetsmarknaden. Det faktum
            att man har svårt att få anställning på grund av att man inte
            tidigare har haft någon anställning blir en ond cirkel som är
            svår att ta sig ur om ingen vågar ge den unge en chans, vilket
            oftare hade varit möjligt med goda möjligheter till provanställning.
          </p>
          <p xml:id="i-CnmrPp5E7pS31w6SV9hQzK">
            Semester-, arbetstids- och ledighetsregleringar måste utformas
            för största möjlighet till individuell anpassning
          </p>
          <p xml:id="i-37cybQWYg9maBU1YdokpMR">
            Tänk så många olika sätt det finns att vilja disponera över sin
            tid och fördela arbete och fritid! Varför ska man inte kunna ha
            dubbla heltidsjobb ett halvår om det gör det möjligt att resa
            under det andra halvåret? För en person som pendlar långt är det
            kanske vettigt att jobba fyra långa dagar varje vecka för att
            möjliggöra längre helger i hemmet. Samma lösning kan vara idealisk
            för den som vill studera och föredrar att disponera en hel dag
            i veckan till detta i stället för att sitta över böckerna då hon
            är trött efter en arbetsdag. Den som har småbarn kan vilja slå
            ut sin arbetsvecka på sex lite kortare dagar för att barnen inte
            ska behöva så lång barntillsyn på dagarna, eller kan- ske jobba
            färre timmar totalt under en period då det kan vara värt den löne-
            minskning detta innebär att få vara mer med barnen när de är små.
            Man kanske till och med kan tänka sig att två personer vill dela
            på en tjänst och sinsemel- lan fördela arbetstiden efter vad som
            för tillfället passar dem bra. Överhuvud- taget lär utvecklingen
            gå mot att man löser upp de skarpa gränserna mellan arbete, fritid
            och utbildning. Vad det handlar om är givetvis inte att tvinga
            arbetsgivaren eller arbetstaga- ren att gå med på alla möjliga
            och omöjliga lösningar, utan att ge parterna rätten att på egen
            hand skriva de avtal som gynnar dem båda. Det kan väl knappast
            finnas någon anledning att hindra att arbetstagare och arbetsgivare
            skriver individuella avtal som de ömsesidigt gagnas av. Detta
            är också en bra väg att gradvis reformera arbetsrätten — att låta
            parterna välja mellan att teckna individuella avtal eller att
            följa de lagar och kollektivavtal som finns. Det är långt ifrån
            självklart att en person ska ha rätt till långa ledigheter för
            att exempelvis studera. Man måste komma ihåg att dessa lagar,
            som har tillkommit för att ge trygghet åt de personer som har
            fasta tjänster, i andra änden förhindrar att andra människor som
            kanske åravis vikarierar för dessa kommer till en stabil tjänst.
          </p>
          <p xml:id="i-GzLUnVWw8jDHatY2sy96pp">
            Mot. 1994/95 A278
          </p>
          <pb facs="riksdagen-motions-pdf/data/199495/mot_199495_AU_278/mot_199495_AU_278-009.pdf"/>
          <p xml:id="i-P1HZ5UfwDyjpo3GTHMrfFT">
            Slutord
          </p>
          <p xml:id="i-KHVKwxzojLkLzYd81cEqvn">
            För oss hade de ovan skisserade förändringarna varit önskvärda
            även om Sve- rige inte hade haft det höga arbetslöshetsläge som
            vi har i dag. Detta eftersom vi är övertygade om att förändringarna
            ligger i samklang med hur framtidens arbetsmarknad kommer att
            se ut och med de kommande generationernas sätt att förhålla sig
            till lönearbete. Den stela arbetsmarknaden hör helt klart också
            till de strukturella problem som Sverige i dag lider av och som
            vi måste komma till rätta med för att vara ett land att räkna
            med även i framtiden. Om man betänker att det, förutom de goda
            effekter som förändringarna skulle ge, i princip inte kostar någonting
            att genomföra dem är det nära nog ofattbart att arbetet i regeringen
            snarare går i rakt motsatt riktning. Det som är svårt att förstå
            är dock att partier som är motståndare till en reformering av
            arbetsmarknaden kan fortsätta att argumentera mot dessa som om
            vi i Sverige inte hade några som helst problem med arbetslöshet.
            Man argumenterar mot lågavlönade jobb i den privata tjänstesektorn
            genom att framhålla att det är bättre med högre avlönade jobb
            och man protesterar mot längre prov- samt tidsbegränsade anställningar
            genom att säga att det är bättre med fasta jobb. Det väsentliga
            i sammanhanget är ju dock att alternativen under överskåd- lig
            framtid inte är högre avlönade och fasta jobb. Alternativen i
            dag är tyvärr för det mesta arbetslöshet! Genom detta envisa sätt
            att hålla fast vid de gamla positionerna har man tyvärr låtit
            det bästa bli det godas fiende och därvid låtit bland andra en
            stor del av landets unga människor ta konsekvenserna.
          </p>
          <p xml:id="i-9bKGr9kTzer8p5QwCH9QYZ">
            Hemställan
          </p>
          <p xml:id="i-5jN8RobTVm1gcKyPjB7WDi">
            Med hänvisning till det anförda hemställs att riksdagen som sin
            mening ger regeringen till känna vad i motio- nen anförts om behovet
            av en förändrad syn på arbetsmarknaden för att få fram nya riktiga
            arbeten.
          </p>
          <p xml:id="i-3y9NKL5A9GWkBe9k82gUzV" type="date">
            Stockholm den 25 januari 1995
          </p>
          <p xml:id="i-KGfVXVRiLSJQGV67CUCUSN">
            1
          </p>
          <p xml:id="i-S2CNYq8qrimQQ68gAbcjNE">
            Annika Jonsell (m) Fredrik Reinfeldt (m)
          </p>
          <p xml:id="i-2647VJp6PHkmDyKN9jGdfP">
            Mot. 1994/95 A278
          </p>
        </div>
      </div>
    </body>
  </text>
</TEI>
