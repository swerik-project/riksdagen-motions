<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UbU-00534">
  <teiHeader>
    <fileDesc>
      <titleStmt>
        <title>Peer review i skolan</title>
        <author corresp="i-Ev6Dx3pWj2WT32VGQpabaz i-R9MuNkxgtjYredKHhh6ujV">av Finn Bengtsson och Per Bill (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Peer review i skolan</title>
          <idno type="rdwebb">H102Ub534</idno>
          <rs type="number">Ub534</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H102Ub534/text</ref>
          <ref type="dokument_url_html">http://data.riksdagen.se/dokument/H102Ub534</ref>
          <ref type="dokumentstatus_url_xml">http://data.riksdagen.se/dokumentstatus/H102Ub534</ref>
          <ref type="doc">http://data.riksdagen.se/fil/E2EF5311-978F-46F1-8F06-19D659A67334</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-R9MuNkxgtjYredKHhh6ujV</idno>
            <name>Per Bill</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8cgug7HkRkiVbxwD6negnj" type="signed"/>
        <correspContext corresp="i-8cgug7HkRkiVbxwD6negnj">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-R9MuNkxgtjYredKHhh6ujV"/>
        </correspContext>
        <correspAction xml:id="i-AH3b9nySKaBTguxj98VvTd" type="numbering">
          <date when="2013-10-08"/>
        </correspAction>
        <correspAction xml:id="i-AXNMS6SdG7vQJJKUkfv9aA" type="submission">
          <date when="2013-10-04"/>
        </correspAction>
        <correspAction xml:id="i-WPFoijLCBBVZG6Yrsq9CDd" type="transfer">
          <date when="2013-10-03"/>
        </correspAction>
        <correspAction xml:id="i-6UF6BwDpTkq8bekPfdXvYg" type="assigned"/>
        <correspContext corresp="i-6UF6BwDpTkq8bekPfdXvYg">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HwswDFLiUk5M15S1fcDzZm" type="motHeader"/>
      <div xml:id="i-8KhBE3izwWSWzWGdHbUpvb" type="motBody">
        <div xml:id="i-2SkVVv5f4JT11WxTiqesXw" type="motProposal" subtype="förslag">
          <head xml:id="i-NGFkA39fiAX6b7mJErdGw9">
            Förslag till riksdagsbeslut
          </head>
          <p xml:id="i-SHkSeEFacRUQfLAvZDKYGL">
            Riksdagen tillkännager för regeringen som sin mening vad som
            anförs i motionen om peer review-system för att bedöma utbildningsresultat.
          </p>
        </div>
        <div xml:id="i-TFtbR9dkMCV3v8NdZyRatT" type="motContent">
          <head xml:id="i-QhRYzQRShnF4ny9uXVYDJb" type="h1">
            Motivering
          </head>
          <p xml:id="i-5y4fA9uFPvkNRN5Ahegwud">
            Vid all seriös forskning och vid avläggande av högsta akademiska
            examina är en så kallad peer review-process för att bedöma resultaten
            legio, det vill säga att oberoende experter bedömer andra forskande
            och avhandlingsframläggande personers resultat och deras egna
            analyser av desamma. Detta har visat sig vara den mest robusta
            modellen för att säkra kvaliteten i viktiga personliga akademiska
            avancemang liksom den kunskap detta för till det allmänna medvetandet.
          </p>
          <p xml:id="i-XZHtBDmf6ghZpXbUPMqJU6">
            I motion 2011/12:Ub339 och 2012/13:Ub336 har förslag om införande
            av ett peer review-system i den svenska universitets- och gymnasieutbildningen
            tidigare lagts fram. Motionerna behandlades i utskottsbetänkande
            2011/12:UbU15 samt 2012/13:UbU6 där utskottet första gången yrkade
            avslag med hänvisning till den befintliga uppföljning och kvalitetsgranskning
            av utbildningsresultat som genomförs av Skolinspektionen samt
            av kostnadsskäl, och den andra gången avslag med samma bedömning.
            Vi finner dock fortfarande en större vinst med ett införande av
            peer review-system i den svenska universitets- och gymnasieutbildningen
            och för att få en mer rättvis beredning av förslaget lämnar vi
            därför i denna motion åter fram en likalydande motivering.
          </p>
          <p xml:id="i-Y6NJTfCJwb8cbXQkuEvzoB">
            När det gäller reguljära universitetsstudier eller gymnasieexamen
            används inte peer review-förfarande av utomstående från andra
            lärosäten eller skolor i någon nämnvärd omfattning i Sverige idag.
            Varför? Kanske för att ett sådant system kan misstänkas vara både
            onödigt byråkratiskt och därmed krångligt att genomföra samt kostnadsfördyrande.
            Låt oss emellertid ifrågasätta detta utifrån att kvalitet bör
            få kosta och föreslå att möjligheten ses över att införa ett generellt
            peer review-system för att bedöma utbildningsresultat även på
            lägre utbildningsnivåer såsom vid universitetsstudier och vid
            avläggande av studentexamen.
          </p>
          <p xml:id="i-Bk7aSRAy7qnG7V8uQCeobA">
            Alliansregeringen har gjort och gör många bra saker för att öka
            kvaliteten men också kvantiteten av utbildningar på universitet
            och gymnasium. Till de kvantitativa åtgärderna hör bland annat
            att ekonomiskt premiera planenligt genomförda godkända studier
            både till student och till lärosäte. Utan noggrann tillsyn och
            kontroll kan ett sådant system riskera att utveckla en resultatinflation
            i syfte att snabbt erhålla de ekonomiska stimulanserna på bekostnad
            av att kvaliteten i utbildningen och dess resultat hos enskilda
            bevakas på ett optimalt sätt.
          </p>
          <p xml:id="i-ARL5Zp9Mt3iTLcx2JsJtDu">
            För att bejaka de politiska ambitionerna med en ökad genomströmning
            av studenter vid kurserna på universiteten och till studenten
            i gymnasieskolan, och samtidigt bevaka att ett fokus på utbildningskvaliteten
            inte går förlorat, föreslår vi att ett peer review-system för
            att bedöma utbildningsresultat på dessa nivåer likt forskningsresultat
            övervägs att införas i Sverige. Sådana system finns redan etablerade
            i andra länder, exempelvis i Danmark, och fanns även tidigare
            i Sverige via systemet med så kallade censorer när vi hade den
            tidigare studentexaminationen i vårt land.
          </p>
          <p xml:id="i-U9Boj86KirfFJrfzbkTHvJ">
            En central komponent i ett sådant peer review-system med externa
            censorer/examinatorer är att de just kommer utifrån och inte representerar
            den institution där de aktuella eleverna studerat. Genom att införa
            ett sådant cirkulerande av externa censorer/examinatorer också
            för basal universitetsutbildning och studentexamen tror vi att
            detta som komplement till andra externa (exempelvis nationella
            prov) och fortlöpande interna kontroller (vanliga prov och terminsbetyg)
            kan vara en garant, eller en vakthund, för att inte större kvalitetsskillnader
            i studieresultat opåkallat uppstår mellan olika lärosäten och
            skolor.
          </p>
          <p xml:id="i-LoDzV4aWhqSXYku7i9Bths">
            Vi är inte heller särskilt bekymrade för att möta en oreflekterad
            kostnadsaspekt på vårt förslag. För det första är en kvalitetsförsämring
            som inte uppfattas av studieresultat i studentexamina eller på
            högskolekurser/program på sikt en mycket dyrbar, om ens möjlig,
            problematik att rätta till. Samhällsskadorna för detta är sannolikt
            vida överstigande, och kanske om kvalitetsförsämringen tillåts
            pågå för länge oöverstiglig, i förhållande till de kontrollerbara
            utgifter som ett begränsat externt censor/examinatorsystem kostar.
            Det är istället sannolikt en av de bästa investeringarna vi kan
            göra i utbildningssystemet idag efter redan gjorda reformer för
            att öka utbildningskvaliteten i gymnasie- och högskolor enligt
            vår mening. För det andra anser vi att införandet av ett externt
            censor/examinatorsystem kan ses dels som en värdefull fortbildning
            för de i systemet ingående cirkulerande externa censorerna/examinatorerna,
            dels som att denna cirkulation av externa experter också innebär
            att de i processen själva bidrar till att kvalitetssäkra utbildningen
            på hemmafronten. På så sätt fungerar detta system med roterande
            externa experter som en kvalitetsgarant åt två håll samtidigt,
            externt och internt, för alla deltagande gymnasieskolor och universitet.
          </p>
        </div>
        <div xml:id="i-8wPoKYt5XGPp8Mg5EzHM92" type="motSignatures">
          <list xml:id="i-MGgwPZX1egzqV7KxpscLYQ">
            <item xml:id="i-DsGc45ozf1iWA5oNWVEVZQ">
              Finn Bengtsson (M)
            </item>
            <item xml:id="i-X5VMtpScyTYAzWT8qcEJMp">
              Per Bill (M)
            </item>
          </list>
        </div>
      </div>
    </body>
  </text>
</TEI>
