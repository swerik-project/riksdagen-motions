<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-KrU-03374">
  <teiHeader>
    <fileDesc>
      <titleStmt>
        <title>Kulturpolitisk motion</title>
        <author corresp="i-GYDmDYBwvSBCyuntDBrarj">av Viktor Wärnick m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3374 av Viktor Wärnick m.fl. (M)</title>
          <idno type="rdwebb">H9023374</idno>
          <rs type="number">3374</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H9023374/text</ref>
          <ref type="dokument_url_html">http://data.riksdagen.se/dokument/H9023374</ref>
          <ref type="dokumentstatus_url_xml">http://data.riksdagen.se/dokumentstatus/H9023374</ref>
          <ref type="docx">http://data.riksdagen.se/fil/D759F4DB-A032-49FB-ABC2-D3AE9CC59BBF</ref>
          <ref type="pdf">http://data.riksdagen.se/fil/D77EEC10-F7C4-4D52-B6E0-C458D1C13E43</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GYDmDYBwvSBCyuntDBrarj</idno>
            <name>Viktor Wärnick</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Pu4JFuoHUq5W6JaAtvinyz</idno>
            <name>Annicka Engblom</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-G9cpXThuSAP5KSY32ApDCj</idno>
            <name>Ann-Britt Åsebol</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UwP5i3Nf2rsj5W3x9BMAEh</idno>
            <name>John E Weinerhall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev2bAyMrQ6WFtkDbPD2E9z</idno>
            <name>Magnus Stuart</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HVNurMXeCe8w9FG2WJ148E</idno>
            <name>Ulrika Jörgensen</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4DE1Kj8dMGP1EmEKmj7yrp" type="signed"/>
        <correspContext corresp="i-4DE1Kj8dMGP1EmEKmj7yrp">
          <note type="signatory" corresp="i-GYDmDYBwvSBCyuntDBrarj"/>
          <note type="signatory" corresp="i-Pu4JFuoHUq5W6JaAtvinyz"/>
          <note type="signatory" corresp="i-G9cpXThuSAP5KSY32ApDCj"/>
          <note type="signatory" corresp="i-UwP5i3Nf2rsj5W3x9BMAEh"/>
          <note type="signatory" corresp="i-Ev2bAyMrQ6WFtkDbPD2E9z"/>
          <note type="signatory" corresp="i-HVNurMXeCe8w9FG2WJ148E"/>
          <note type="signatory" corresp="i-Apyf3DsrtN2zmshEtt35Qo"/>
        </correspContext>
        <correspAction xml:id="i-JW2e8apTFSPwF4k34J3GZY" type="submitted">
          <date when="2021-10-04"/>
          <time when="17:52:24"/>
        </correspAction>
        <correspAction xml:id="i-Sm2oCGF3gaBjrRRPLM9e2X" type="reviewed">
          <date when="2021-10-04"/>
          <time when="19:41:55"/>
        </correspAction>
        <correspAction xml:id="i-YKo9KjkDDgMEYZPD5VdQET" type="referred">
          <date when="2021-10-14"/>
        </correspAction>
        <correspAction xml:id="i-FAPL6neEbhPMSjhuYNmfcv" type="assigned">
          <date when="2022-11-03"/>
          <time when="10:38:32"/>
        </correspAction>
        <correspContext corresp="i-FAPL6neEbhPMSjhuYNmfcv">
          <ref type="assignedTo">Kulturutskottet</ref>
        </correspContext>
        <correspAction xml:id="i-GJbZN83UZLhMuCnmKxKKqH" type="behandlas_i"/>
        <correspContext corresp="i-GJbZN83UZLhMuCnmKxKKqH">
          <ref type="uppgift">2021/22:KrU4</ref>
          <ref type="ref_dok_id">H901KrU4</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU4</ref>
          <ref type="ref_dok_titel">Konstarterna och kulturskaparnas villkor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9Fg7LpFDWCw4TbHtT5rMZY" type="behandlas_i"/>
        <correspContext corresp="i-9Fg7LpFDWCw4TbHtT5rMZY">
          <ref type="uppgift">2021/22:SkU13</ref>
          <ref type="ref_dok_id">H901SkU13</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SkU13</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6e6YxuMsGMa5T27ou4nsJK" type="behandlas_i"/>
        <correspContext corresp="i-6e6YxuMsGMa5T27ou4nsJK">
          <ref type="uppgift">2021/22:SkU16</ref>
          <ref type="ref_dok_id">H901SkU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SkU16</ref>
          <ref type="ref_dok_titel">Mervärdesskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-ZejBedQ5cYG7AfXwdymZd" type="behandlas_i"/>
        <correspContext corresp="i-ZejBedQ5cYG7AfXwdymZd">
          <ref type="uppgift">2021/22:KrU7</ref>
          <ref type="ref_dok_id">H901KrU7</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU7</ref>
          <ref type="ref_dok_titel">Kultur för alla</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-ViK1aWjYnSj7dDfLFXBaUQ" type="behandlas_i"/>
        <correspContext corresp="i-ViK1aWjYnSj7dDfLFXBaUQ">
          <ref type="uppgift">2021/22:KrU9</ref>
          <ref type="ref_dok_id">H901KrU9</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU9</ref>
          <ref type="ref_dok_titel">Kultur och fritid för barn och unga</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DazHKV2n4Qb9jcJNmQKosq" type="behandlas_i"/>
        <correspContext corresp="i-DazHKV2n4Qb9jcJNmQKosq">
          <ref type="uppgift">2021/22:KrU6</ref>
          <ref type="ref_dok_id">H901KrU6</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU6</ref>
          <ref type="ref_dok_titel">Kulturarvsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RTRekxG8MPFu8hM8W4wv13" type="behandlas_i"/>
        <correspContext corresp="i-RTRekxG8MPFu8hM8W4wv13">
          <ref type="uppgift">2021/22:UbU20</ref>
          <ref type="ref_dok_id">H901UbU20</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU20</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8UTx7MV1KQF4FaQSDZsmCj" type="motHeader">
        <div xml:id="i-8aSMeNtyupp6jGDPuEVUnr" type="motTitle">
          Motion till riksdagen 2021/22:3374 av Viktor Wärnick m.fl. (M)
          Kulturpolitisk motion
        </div>
      </div>
      <div xml:id="i-CwDLdVHqpnUVCNTy4NEbgY" type="motBody">
        <div xml:id="i-RXkjfy3XiysUybN92vATd3" type="motProposal" subtype="förslag">
          <head xml:id="i-EXCZeqzvu9xVMjYSNR3KCL">
            Förslag till riksdagsbeslut
          </head>
          <list xml:id="i-6cgzWCqtpVZnyEDy5pAmsk" style="ol">
            <item xml:id="i-6ZnE7nCHZya5TERNpPjdan">
              Riksdagen ställer sig bakom det som anförs i motionen om åtgärder
              för att se över regleringsbreven och det statliga uppdraget som
              rör den nationella kulturmålen i syfte att minska den politiska
              styrningen av konsten och kulturens innehåll och tillkännager
              detta för regeringen.
            </item>
            <item xml:id="i-Nzot57kEucxCH5gxTE5dCU">
              Riksdagen ställer sig bakom det som anförs i motionen om att
              minska administration och onödig byråkrati för kulturutövarna
              och tillkännager detta för regeringen.
            </item>
            <item xml:id="i-Conb7j2kUe9Dn861YYZMPC">
              Riksdagen ställer sig bakom det som anförs i motionen om att
              en utredning bör tillsättas för att ta fram en ny tidsanpassad
              kulturpolitik för 2020-talet och tillkännager detta för regeringen.
            </item>
            <item xml:id="i-G8XSaZhK4CEuC5WGkTqby5">
              Riksdagen ställer sig bakom det som anförs i motionen om att
              en översyn av kultursektorns myndighetsstruktur bör genomföras
              och tillkännager detta för regeringen.
            </item>
            <item xml:id="i-3q7MKRy4HkMpAbivzfJkf9">
              Riksdagen ställer sig bakom det som anförs i motionen om att
              utveckla kultursamverkansmodellen och tillkännager detta för regeringen.
            </item>
            <item xml:id="i-VrfnktziS6uwoEZsYFqx44">
              Riksdagen ställer sig bakom det som anförs i motionen om att
              regeringen ska tillsätta en utredning om bredare finansiering
              av kulturen i syfte att värna och möjliggöra en mångfald av finansiärer
              inom kulturområdet och tillkännager detta för regeringen.
            </item>
            <item xml:id="i-3gsj2YNh1JuGS6YaEBnMPX">
              Riksdagen ställer sig bakom det som anförs i motionen om att
              skapa goda förutsättningar för nyskapande och tillkännager detta
              för regeringen.
            </item>
            <item xml:id="i-BokEZ2Gni4p38SX3xyxLEv">
              Riksdagen ställer sig bakom det som anförs i motionen om scenkonstallianserna
              och tillkännager detta för regeringen.
            </item>
            <item xml:id="i-W81Ht1pF7pjwf5DVm5tVxy">
              Riksdagen ställer sig bakom det som anförs i motionen om att
              prioritera barns och ungas rätt till kultur och tillkännager detta
              för regeringen.
            </item>
            <item xml:id="i-BV9TmwmZFmV693NeJdZL1r">
              Riksdagen ställer sig bakom det som anförs i motionen om att
              skapa goda förutsättningar för bevarande och utveckling av kulturarvet
              i dess olika delar och tillkännager detta för regeringen.
            </item>
            <item xml:id="i-Rw5X9QZeT4wsNBNPAhkfow">
              Riksdagen ställer sig bakom det som anförs i motionen om behovet
              av en översyn av hur kostnadsansvaret ska fördelas vid arkeologiska
              utgrävningar och tillkännager detta för regeringen.
            </item>
            <item xml:id="i-CEbknVMrchnoU624nknvu7">
              Riksdagen ställer sig bakom det som anförs i motionen om museernas
              roll som självständiga institutioner och om att kunna donera föremål
              genom gåva till alla museer oavsett huvudman och tillkännager
              detta för regeringen.
            </item>
            <item xml:id="i-J8nHcW3grjwdy5MAVjRKKa">
              Riksdagen ställer sig bakom det som anförs i motionen om konst
              och arkitektur i det offentliga rummet och tillkännager detta
              för regeringen.
            </item>
            <item xml:id="i-SHCH6e9A7Bok4roBhmoyqp">
              Riksdagen ställer sig bakom det som anförs i motionen om en långsiktig
              harmonisering av kulturmomsen och tillkännager detta för regeringen.
            </item>
            <item xml:id="i-4YLHAyHpXpR8DfzQY6sYCd">
              Riksdagen ställer sig bakom det som anförs i motionen om behovet
              av immunitetslagstiftning för att juridiskt skydda utländska konstföremål
              som har lånats ut till svenska museer och tillsättande av en sådan
              utredning och tillkännager detta för regeringen.
            </item>
            <item xml:id="i-BWe33GZVu4xNBriq2E7rT2">
              Riksdagen ställer sig bakom det som anförs i motionen om en översyn
              av lagen om pliktexemplar och tillkännager detta för regeringen.
            </item>
          </list>
        </div>
        <div xml:id="i-8LF35fstfeYx7Xq8gzx3vM" type="motContent">
          <head xml:id="i-7Wfq9FCSdNZJEbdG9LMcdA" type="h1">
            Motivering
          </head>
          <p xml:id="i-Pe8PyEd4Ah17eNT8eNsgXc">
            Vad händer med ett land där kulturen, gudstjänstlivet, idrotten
            och media upphör och tystnar? Det blir tyst, kallt, livlöst och
            tiotusentals jobb försvinner. Kulturens betydelse för samhället
            både i rent mänskligt hänseende och för jobb och tillväxt, blir
            så tydligt i tider av kris – inte minst under coronapandemin har
            detta varit tydligt.
          </p>
          <p xml:id="i-Jk95ckxKh4sARAX4EWw9Th">
            Ett starkt Sverige byggs av flera olika delar. Civilsamhället
            och föreningslivet är avgörande, inte minst i arbetet för att
            bryta utanförskap, förbättra integrationen och för att bidra till
            ett Sverige som håller ihop. Jobben är en av de viktigaste frågorna
            för Sverige. Inom kulturen och besöksnäringen skapas flest nya
            jobb, och här får inte minst många unga människor sitt allra första
            jobb. Kulturen är det kitt som håller samman och bygger broar
            mellan människor, förbättrar integrationen och minskar utanförskapet.
            Genom att skapa goda förutsättningar för konsten och kulturen
            vill vi visa hur kulturpolitiken hänger samman med alla andra
            politikområden. Vi moderater ser kulturen i ett tvärsektoriellt
            sammanhang.
          </p>
          <head xml:id="i-FJv7VSA3H8QQSRW8NrUKnh" type="h1">
            De kulturpolitiska målen
          </head>
          <p xml:id="i-8gj49f9ExbAqV6hTz6wU5Z">
            De kulturpolitiska målen, anger vilken riktning som staten vill
            peka ut för kulturpolitiken. Enligt målen ska kulturen vara en
            dynamisk, utmanande och obunden kraft med yttrandefriheten som
            grund. För Moderaterna är det självklart att en tydlig armlängds
            avstånd ska råda mellan kulturens utövare och politiker. Det är
            grundläggande att konsten skall vara fri. Den skall fredas från
            politisk klåfingrighet, det vill säga att en armlängds avstånd
            måste vara en realitet. Staten ska inte gå in och villkora, det
            vill säga styra, konsten och de fria institutionerna – hur vällovliga
            dessa ambitioner än är.
          </p>
          <p xml:id="i-GnKTka9RKq5AJi1ohZwkHe">
            Den 10 juni i år presenterade Myndigheten för kulturanalys rapporten
            Så fri är konsten. Den är en skrämmande läsning om hur det offentliga
            på olika sätt styr kulturen och konsten på ett vis som bör föranleda
            kraftfulla förändringar i kulturpolitiken. Den fria konsten och
            kulturen är bärande delar i vår demokrati och behöver försvaras
            varje dag. Varje tendens till direkt och indirekt styrning av
            dessa måste stävjas. Med beaktande av den aktuella rapporten kan
            man konstatera att bland annat den statliga bidragsgivningen inkräktar
            på den konstnärliga friheten på flera problematiska sätt. Frågor
            som ställs i ansökningsblanketter har styrt konstnärer att utforma
            sitt arbete till idé och innehåll på visst sätt för att blidka
            exempelvis Kulturrådet och Filminstitutet inför utbetalning av
            statliga medel.
          </p>
          <p xml:id="i-JjjSPa9VYBYx6t2by41X68">
            Rapporten visar också, genom en enkät, att närmare hälften av
            de svarande konstnärerna och kulturskaparna någon gång har anpassat
            sitt konstnärliga innehåll – utan att det enligt dem själva har
            höjt den konstnärliga kvaliteten – i syfte att öka möjligheterna
            att tilldelas bidrag. Denna politiska klåfingrighet och indirekta
            styrning måste få ett slut och vi moderater menar att regeringen
            skyndsamt måste agera för att så blir fallet.
          </p>
          <p xml:id="i-H57Njfw8yoKHrbJXqhTtUr">
            Regeringen bör bland annat se över regleringsbrev och det statliga
            uppdraget i syfte att minska den politiska styrningen av konsten
            och kulturens innehåll. Vi moderater vill också se en mätbar minskning
            av rapportskyldigheter och annan byråkrati som idag skapar mycket
            merarbete för kulturutövarna. Den tiden skulle utövarna istället
            kunna använda för att utveckla sin verksamhet.
          </p>
          <p xml:id="i-YJfc26wGScLHeRni1xCkAU">
            Kulturen och konsten har ett egenvärde. Men den ger oss verktyg
            att utforska vilka vi är som människor men också i vilket sammanhang
            vi befinner oss men är även en utmärkt väg till social inkludering
            och för att bryta utanförskap, förbättra integrationen och för
            att bidra till ett Sverige som håller ihop. Kulturpolitikens huvuduppgift
            är att ge förutsättningar för att mer konst och kultur skapas,
            och att mer konst och kultur kan möta en publik, både fysiskt
            och digitalt.
          </p>
          <p xml:id="i-W62wGeHRTFGgWZZHx6ZQvu">
            Detta har samtidigt viktiga funktioner även för andra delar av
            samhället i form av utbildning och bildning, hälsa, integration
            och tillväxt. Kultur angår alla. Det är en fråga om både bildning
            och demokrati. En prioriterad fråga inom kulturpolitiken bör därför
            vara att skapa ett samhälle där fler känner att de vill verka
            och kan utvecklas som konstnärer – där fler skapar kultur och
            där fler kan komma i kontakt med kulturen.
          </p>
          <p xml:id="i-De9Zivyk7CqZEV1hRpDhjV">
            De fria konsterna är ett av våra viktigaste medel för att värna
            yttrandefriheten. Vi ser med stor oro på all sorts radikalisering
            och extremism med antidemokratiska förtecken, oavsett om den är
            religiös eller politisk. Kulturpolitiken kan i dessa sammanhang
            bidra till ökad dialog och kunskapsspridning och är kittet mellan
            olika politikområden! Sverige behöver en ny, tidsanpassad och
            uppdaterad kulturpolitik – en kulturpolitik för 2020-talet. Propositionen
            ”Tid för kultur” beslutades år 2009, vilket är mer än ett decennium
            sedan .Därför bör en ny kulturutredning tillsättas. Kulturområdet
            är, jämfört med andra politikområden, annorlunda avseende vissa
            förvaltningspolitiska och styrningsmässiga strukturer. Området
            kännetecknas av särskilda förutsättningar i form av många små
            myndigheter och en mångfald av verksamhetsformer. Förutom myndigheter
            finns det ekonomiska föreningar, ideella föreningar, stiftelser
            och statligt ägda bolag. Dessutom är kulturområdet starkt autonomt
            för att på så sätt värna demokratins grundläggande principer,
            som vilar på yttrandefrihetens grund.
          </p>
          <p xml:id="i-SPdRyxo2CAsNzddoQVNQHV">
            Kulturen är en dynamisk kraft med en begränsad statlig budget.
            Området är inget eget ”stuprör” utan är kittet som håller samman
            oss människor i vårt samhälle. Vi moderater vill att det görs
            en översyn av myndighetsstrukturerna inom kultursektorn. Idag
            är det alldeles för många myndigheter involverade i tillsynen
            och stödet till kultursektorn. Målet för en översyn och minskning
            av antalet myndigheter måste vara att en mindre del av budgetmedel
            går till administration och en större del till utövarna. En mer
            begriplig och mindre krets av myndigheter kommer också underlätta
            för den enskilde kulturutövaren och minska hanteringen av rapporter
            och annan byråkrati. Över tid har synen på vad kulturpolitiken
            ska omfatta blivit all mer specifik och snäv och därmed har det
            politiska breddperspektivet försvagats och i stället skapat onödig
            och snårig myndighetsutövning och byråkrati för kulturskaparna.
          </p>
          <p xml:id="i-X2e6vg1uRm8eiGSfNupE3y">
            Svensk kulturpolitik handlar om att genom armlängdsprincipen,
            skapa så goda förutsättningar för konstnärligt skapande som möjligt.
            Konstens innehåll och kvalitet, däremot, ska överlämnas till professionen.
          </p>
          <p xml:id="i-8WU6bmFyLU945DyxnesumP">
            KultursamverkansmodellenKultursamverkansmodellen är en reform
            som alliansregeringen drev i genom för att skapa ökat utrymme
            för – och bejaka – regionala prioriteringar och variationer vad
            gäller kulturlivet. De regioner som ingår i modellen beslutar
            därför hur det statliga bidraget ska fördelas på regional nivå.
            Vi värnar kultursamverkansmodellen som i sin helhet har tjänat
            kulturen väl. Modellen behöver dock, efter mer än tio år, vidareutvecklas
            och reformeras. Den är ett bra verktyg för att möjliggöra mötet
            med professionell konst och kultur i hela landet. De regioner
            som ingår i modellen beslutar därför hur det statliga bidraget
            ska fördelas på regional nivå.
          </p>
          <p xml:id="i-5ZSmhW1BQQAAxqVRVKkU2p">
            I samtal med förtroendevalda och kulturskapare, bland annat i
            Region Kronoberg, framkommer att rollerna inom kultursamverkansmodellen
            är otydliga. Staten måste tydligt visa tillit och vårda flernivåsamverkan
            som är syftet med samverkansmodellen. Parallella strukturer äventyrar
            kulturens infrastruktur där modellen är en väsentlig del för att
            effektivt använda gemensamma resurser. Dessutom behöver vi förbättra
            kontaktytorna för kulturinstitutioner och fristående kulturutövare
            som känner att de saknar dialog med nationella beslutsfattare.
            Ambitionen är att de resurser som staten tillför ska användas
            för att uppfylla de nationella kulturpolitiska målen – men därefter
            ska den regionala nivån avgöra hur dessa mål bäst uppnås. Det
            innebär också att regeringen i möjligaste mån bör undvika att
            kringgå samverkansmodellen och peka ut enskilda verksamheter som
            ska få statligt stöd. Kultursektorn är väsentligt för besöksnäringen
            och tillväxten i regionerna. Därför måste nationella tillväxtstrategier
            innefatta även denna sektor.
          </p>
          <head xml:id="i-QXdPB9Zp5aupGQ3Crda6EK" type="h2">
            Kulturen och kulturskaparens villkor
          </head>
          <p xml:id="i-Rzw1P6Ua7PgUm9B8SHRAG3">
            Kultur finns och finansieras i offentlig, privat och ideell sektor.
            En modern kulturpolitik inkluderar alla dessa och arbetar för
            att de skall kunna utvecklas enskilt och tillsammans. I många
            andra länder finns intressanta avdragsmodeller i skattelagstiftningen.
            Enligt exempelvis dansk skattelagstiftning kan verksamheter göra
            avdrag för monetära gåvor till kulturinstitutioner som föregående
            år mottagit offentligt drifttillskott. Alla skattskyldiga kan
            dessutom dra av värdet av gåvor i form av konstverk och kultur-
            och naturhistoriska föremål, till sådana kulturinstitutioner.
            Gåvor kan också ges till nystartade kulturinstitutioner, om det
            finns en skriftlig ”tilsagn” om drifttillskott från stat eller
            kommun. Verksamheter som kan göra avdrag för monetära gåvor är:
            skattepliktiga personer och dödsbon som bedriver yrkesmässig affärsverksamhet;
            organisationer som är skattepliktiga enligt lagstiftningen. Avdrag
            får göras för den delen av värdet på gåvan som överstiger 500
            DKK. Det finns ingen övre beloppsgräns. För att får göra avdrag
            finns vissa förbehåll. Gåvan får inte vara förbunden med löfte
            om någon motprestation. Det får inte heller finnas regleringar
            som ger givaren bruksrätt till gåvan fram till sin död. Reglerna
            gäller kulturinstitutioner i bred bemärkelse. Bland annat omfattas
            muséer, teatrar, biografer, upplevelsecenter, djurparker, kulturhus
            men däremot inte kyrkor, högskolor, lokalradio och -TV och idrottsorganisationer.
            Institutionerna bedöms, i detta avseende, efter den verksamhet
            som är dominerande. Moderaterna understryker vikten av en mångfald
            av finansiärer samt fria resurser inom kulturpolitiken. Att skapa
            goda förutsättningar för konsten och kulturen handlar också om
            att belysa hur kulturpolitiken hänger samman med alla andra politikområden.
          </p>
          <p xml:id="i-JF5foZYhg4m7wxWiMQi1zT">
            Det är inom besöksnäringen flest nya jobb skapas. Detta berör
            inte minst unga människor som inom denna sektor får sitt första
            viktiga jobb. Kulturen och även idrotten är motorn i hela denna
            växande näring. En modern kulturpolitik handlar därför både om
            att bejaka kulturens egenvärde och dess möjlighet att bidra till
            jobb och tillväxt.
          </p>
          <p xml:id="i-WhgciLZ5RJ2L9S9nGV7x6n">
            Regeringen bör därför snarast tillsätta en utredning för att
            ta fram en modell för skatteavdrag vid gåvor till kultursektorn
            med syfte att värna och möjliggöra för en mångfald av finansiärer
            inom kulturområdet.
          </p>
          <head xml:id="i-6C6Adr2dykikypY2nmgaCF" type="h2">
            Kulturskaparen som entreprenör
          </head>
          <p xml:id="i-AmS9ScB2eEN4hzvxsaC6iQ">
            Många kulturskapare är också egna företagare. Detta lägger grunden
            för kulturell mångfald, skapar jobb och tillväxt över hela landet
            och är en av hörnstenarna i en modern kulturpolitik. Samtidigt
            är det självklart viktigt att kulturarbetare, oavsett anställningsform,
            har bra och trygga villkor. Vägen till egenförsörjning är en av
            våra viktigaste frågor, och då måste också kulturarbetare i större
            utsträckning kunna leva på sitt skapande. En stor andel av kulturskaparna
            i Sverige är högutbildade akademiker men det saknas tillräcklig
            utbildning i entreprenörskap i deras utbildningar. Därför vill
            vi att en översyn görs av de högre utbildningarna för sektorns
            yrken med syfte att inkludera företagande som ämne.
          </p>
          <p xml:id="i-2yasKsXwCet3tR7SbVdae8">
            Vi Moderater ser att regelförenklingar och ett tydligare och
            lättförståeligt regelverk för samtliga företag gör att fler företag
            kan startas och fler jobb skapas i vårt land. Regeländringar och
            förenklingar för samtliga företag kommer också gynna våra kulturutövare
            på ett positivt sätt. Vi tror också på satsningar på riktade utbildningar
            i t.ex företagsekonomi, kompetensutveckling, satsningar på Ung
            Företagsamhet (UF) kommer att gynna kultursektorn.
          </p>
          <p xml:id="i-WVbaMAZqatsiPsr9rbHuKQ">
            En stark upphovsrätt spelar också stor roll för professionella
            kulturskapares villkor, men även för att skydda de kulturella
            och kreativa näringarna som är en viktig och växande bransch.
          </p>
          <head xml:id="i-7WdVetgVcgsBEkuDksMjY4" type="h2">
            Kulturbryggan
          </head>
          <p xml:id="i-AYMX4XYVmAHUfTCUCimJ2F">
            Det som idag betraktas som nyskapande kultur, kan imorgon komma
            att vara en etablerad del av vårt gemensamma kulturarv. Villkoren
            för nyskapande kultur bör därför vara goda. Kulturbryggan skapades
            av alliansregeringen 2007 för att aktivt stötta nyskapande kultur.
            Detta är en investering i framtiden som lägger grunden för framtidens
            svenska konst- och kulturskapande. Erfarenheten visar att riktat
            stöd för nya konstnärer i början av deras yrkesverksamma gärning
            är viktigt. Moderaterna värnar Kulturbryggan, och vår ambition
            är att löpande förbättra och på sikt bygga ut reformen.
          </p>
          <head xml:id="i-65H8PzDAk7h84xeFn5PBWc" type="h2">
            Scenkonstallianserna
          </head>
          <p xml:id="i-DCcXgfoSVGvtxyArpYVaKj">
            Scenkonstallianser är en samlande benämning för tre moderna trygghetsnätverk
            för frilansande inom scenkonstområdet i Sverige: Teateralliansen,
            Dansalliansen och Musikalliansen. Dessa är viktiga för svenskt
            kulturliv. Deras långsiktiga förutsättningar att utöka sin verksamhet
            och anpassas till den moderna tidens krav behöver kontinuerligt
            förbättras. Riksdagens kulturutskott genomförde senast en utvärdering
            av scenkonstallianserna år 2012. Den visade att allianserna förbättrat
            tryggheten för de scenkonstnärer som anställts, men också att
            det finns utrymme för utveckling. Statens kulturråd har påkallat
            behovet av en ny utvärdering i detta syfte, och en sådan bör genomföras.
          </p>
          <head xml:id="i-XQwdzHVbadDQvB58Z4PExw" type="h2">
            Barn och ungas rätt till kultur
          </head>
          <p xml:id="i-KyjZA4TP5kuek38fqQnALc">
            Att tillgängliggöra kultur är för Moderaterna en del av vårt
            partis övergripande arbete och då inte minst i arbetet för att
            bryta utanförskap och förbättra integrationen. Stor del av vårt
            fokus ligger på alla barn och ungdomars rätt till kultur, och
            vi prioriterar särskilt barn och ungdomar från socioekonomiskt
            utsatta miljöer. Vi ser att kulturen har att arbeta med att nå
            barn och unga från grupper som i lägre grad tar del av olika kulturyttringar.
            Ofta är det i unga år som människors intresse för kultur och konstnärligt
            skapande bäst kan tillvaratas och stimuleras. Ett levande kulturliv
            breddar möjligheterna för livslångt lärande och livslånga bildningsresor.
          </p>
          <head xml:id="i-4QjtsNdA28n8rbn2w4csRx" type="h3">
            Kommunala kulturskolor och Skapande skola
          </head>
          <p xml:id="i-UYMZqdtQVFv5oWJmBfPzbV">
            De kommunala kulturskolorna erbjuder barn och ungdomar en verksamhet
            som är bred, tillgänglig och av hög kvalitet. Den är därför viktig
            för tiotusentals barn och ungdomar.
          </p>
          <p xml:id="i-GTfhDQjj2r5ER9NNaopp5o">
            Skolornas verksamheter ser olika ut över landet beroende på kommunernas
            förutsättningar avseende storlek, skattesats och geografiskt läge.
            Staten bör stötta denna mångfald, men samtidigt understryka att
            detta är en verksamhet som kommunerna har det yttersta ansvaret
            för. Att genom statliga bidrag sänka kulturskolornas avgifter
            är ett både kostsamt och ineffektivt sätt att göra skolorna mer
            tillgängliga. Det riskerar också att skapa ett system där stat
            och kommuner i praktiken får ett gemensamt ansvar för kulturskolornas
            verksamheter. I stället bör statens primära uppgift vara stödjande,
            t.ex. genom att erbjuda forskning om hur man breddar och fördjupar
            kulturskolornas verksamheter. Skapande skola når barn och unga
            i den miljö där de befinner sig dagligen. Barn och ungas tillgång
            till olika kulturyttringar som att skapa själv eller se god scenkonst,
            är viktigt, liksom mötet med professionella kulturskapare.
          </p>
          <head xml:id="i-JHhe2dda5zzEgi5vBP1nWi" type="h2">
            Harmoniserad kulturmoms
          </head>
          <p xml:id="i-5rbKbFQcZGzBhSwHbWKkRr">
            Skatter – inklusive moms – ska vara rimligt höga, förutsägbara
            och rättvisa. Detta är idag inte fallet inom kulturområdet. Ett
            tydligt exempel på differentierade momssatser är teater och konsert
            i jämförelse med att spela för dansande publik. I grunden tycker
            vi att all kultur ska omfattas av samma enhetliga kulturmoms.
            Utgångspunkten är att kulturmomsen inte ska göra skillnad mellan
            olika slags konst- eller kulturformer. Dessa frågor behöver initialt
            kartläggas i syfte att långsiktigt reformera och harmonisera kultursektorns
            moms- och skattesatser. Denna harmonisering skall ske över tid
            och med hänsyn till statens finanser. Vi anser att en utredning
            måste tillsättas för att komma med förslag på hur en enhetlig
            kulturmoms kan konstrueras samt också förtydliga vilka kulturområden
            som ska betala den gemensamma kulturmomsen.
          </p>
          <head xml:id="i-LDanE1hueakjFzw5zHemJ2" type="h2">
            Bevara och utveckla kulturarvet
          </head>
          <p xml:id="i-RXkiwye5fpuwRhFfYrUx9t">
            Kulturarvet, de materiella och immateriella uttrycken för mänsklig
            påverkan, är sammanhållande och utbildande men långt ifrån statiskt.
            Det förändras och omformuleras ständigt – vilket ska vara centralt
            i hur vi i en demokrati betraktar vårt kulturarv. I händerna på
            icke-demokratiska företeelser, organisationer och länder kan kulturarvsfrågor
            utgöra ett mycket potent vapen. Det kunde vi se i dåtidens Sovjetunionens
            omformulering av den ryska historien och dess kulturarv. Det kan
            vi se även idag med förstörelsen av historiska byggnader, objekt
            och religiösa platser som Isis systematiskt har ägnat sig åt.
            Det är därför oerhört viktigt att stå upp för öppenhet, vårda
            arvet från tidigare generationer och ta ansvar för dem som lever
            här i dag och för dem som kommer att utgöra vår framtid.
          </p>
          <p xml:id="i-MvYqz4qrxKZ35hCSwbmtSK">
            Moderaterna vill i sammanhanget lyfta fram några kulturarvsfrågor
            i behov av utredning. Det transporthistoriska kulturarvet i form
            av exempelvis museifartyg, veteranbilar, museijärnvägar och flygplansmuseer
            är en viktig del av den svenska kulturen och historien. Ideella
            krafter runt om i landet lägger ned mycket tid på att reparera
            och underhålla äldre fordon och fartyg eller sköta museiverksamhet.
            Verksamheterna har dock små ekonomiska marginaler, samtidigt som
            reparations- och driftskostnaderna ofta är höga och kräver kompetenser
            som behöver föras vidare till kommande generationer. Äldre motorer
            måste köras med jämna mellanrum för att bevaras för framtiden
            varför det är viktigt att försäkra att det även i framtiden finns
            tillgång på lämpliga bränslen för att driva dessa kulturobjekt.
            Om äldre motorer inte kan köras regelbundet kommer de inom en
            ganska snar framtid vara förlorade.
          </p>
          <p xml:id="i-H6CCy6kEEqEFBMfhcBzwxq">
            Det har nu gått tre år sedan riksdagen gav regeringen tillkänna
            om att skyndsamt ta fram en lagstiftning till skydd för det rörliga
            kulturarvet. Riksantikvarieämbetet har under tiden lagt fram en
            rapport, bland annat med förslag om ett förstärkt skydd för det
            motorhistoriska kulturarvet och om en hänsynsregel i kulturmiljölagen
            med målet att myndigheter ska ta hänsyn till bevarande och användande
            av motorhistoriska fordon. Dock återstår fortfarande för regeringen
            att hantera dessa förslag.
          </p>
          <head xml:id="i-UoLYYVxepVdjQ6nizXkHuy" type="h2">
            Muséer för lärande och bildning
          </head>
          <p xml:id="i-XwVVGLyBDuNUWtgqBxyLYJ">
            Sveriges muséer är viktiga för både lärande och bildning, samt
            som förvaltare av kulturarv och historia. Vi lägger största vikt
            vid muséernas roll som självständiga institutioner. Muséernas
            verksamhet ska präglas av kunskapsuppbyggnad och hög kompetens
            inom respektive ämnesområde. Offentligt finansierade kulturinstitutioner,
            såsom muséer, ska inte politiseras och styras av ideologiska pekpinnar.
            De ska självfallet vila på en demokratisk grund, men innehållet
            ska i så hög utsträckning som möjligt vara fritt. Dagsaktuella
            politiska strömningar ska inte styra vilka pjäser eller utställningar
            som genomförs. En alltför omfattande politisk styrning likriktar
            kulturen och gör den i förläningen ointressant.
          </p>
          <p xml:id="i-YYx8yYnJJGt9wvu5L2JDzr">
            Moderaterna vill inkludera alla muséer – statliga, föreningsdrivna,
            stiftelser, länsmuseer, enskilda och privata – i det långsiktiga
            statliga arbetet med Sveriges museer. Vi är bekymrade över att
            den förda museipolitiken har lagt ett ensidigt fokus på de statliga
            muséerna och deras uppgift. Ett utökat samarbete mellan de statliga
            museerna och icke statliga ger många positiva effekter för alla
            parter. Det är allvarligt att Sverige saknar en immunitetslagstiftning
            för konstföremål. Den utlånande staten vill veta att de får igen
            konstföremålen och därför kräver de en lagstiftning som ger immunitet
            åt konstföremålen. Annars kan de bli föremål för beslag om någon
            påstår att vederbörande har rätt till föremålen. Ett antal muséer
            har tvingats ställa in utställningar eftersom Sverige fortfarande
            saknar en immunitetslagstiftning som ger utländska konstverk juridiskt
            skydd. Därför måste en utredning tillsättas skyndsamt. Det behövs
            en inkluderande politik som fokuserar på museiväsendets villkor
            i stort, samt ökad samverkan mellan olika muséer. Statliga muséer
            bör också kunna överlåta föremål som gåva till alla muséer, oavsett
            huvudman. Varje museum själv, inom ramen för sitt uppdrag, kunna
            fatta beslut om hur man bäst breddar publiken och når nya grupper.
            Reformen om fri entré på statliga muséer har i första hand gynnat
            vuxna innerstadsbor och turister. I stället vill vi möjliggöra
            för våra statliga muséer att nå fler grupper över hela landet.
            I detta avseende bör exempelvis samarbetet mellan skolor och muséer
            vara prioriterat. Den digitala tekniken ger också muséerna helt
            nya möjligheter att nå ut, oavsett dag eller tid på dygnet. Inte
            minst nu under pandemin har vi sett hur olika museer har funnit
            olika digitala lösningar för att visa sina samlingar och för att
            nå publiken. Vi har nog bara sett början på nya sätt att visa
            upp sina föremål. Muséerna måste därför ges goda förutsättningar
            att arbeta med digitalisering, till exempel genom att det finns
            möjligheter till kompetensutveckling och erfarenhetsutbyte.
          </p>
          <head xml:id="i-423e2ZDafpKPVVzJ8XP2ew" type="h2">
            Konst och arkitektur i ett växande Sverige
          </head>
          <p xml:id="i-Jag1Nxdc3UMiRfWrZgctFp">
            Kulturen genomsyrar samhället på olika sätt, och den tar sig
            också uttryck genom arkitektur och konst i såväl nya bostäder
            som offentliga rum. Sverige växer snabbt och Boverket uppskattar
            att 600 000 nya bostäder behöver byggas till år 2025. Det innebär
            också att nya offentliga rum skapas. För att värna konst och arkitektur
            i det offentliga rummet bör vi blicka såväl bakåt som framåt.
            Det är därtill en fråga som bör ses i sammanhang av byggandets
            generella villkor. Den överenskommelse som finns som säger att
            kommunerna bör avsätta 1% av projekteringskostnaderna till konstnärlig
            gestaltning är viktig och bör spridas ytterligare. De rivningar
            som skedde under mitten av 1900-talets andra hälft, och därefter
            framväxten av de så kallade miljonprogrammen, innebar viktiga
            standardhöjningar i form av till exempel rinnande vatten och minskad
            trångboddhet för många i vårt land. Samtidigt har erfarenheter
            från denna era visat att trivsel och trygghet handlar om mer än
            så. Rivningsvågen gjorde irreversibla avtryck i många svenska
            städer, och många av ingreppen framstår i efterhand som svårförståeliga.
            Denna samtidshistoria bör vi dra lärdom av.
          </p>
          <p xml:id="i-Xz7h5Kdz7b21UPyV7vQocx">
            Balansgången mellan nytt och gammalt, mellan bevarande och innovation,
            är sällan enkel. Men de behöver heller inte alltid stå i motsats
            till varandra. Hänsyn måste också tas till lokala förutsättningar
            och samhällets olika behov. Staten kan spela en viktig roll i
            att skapa förutsättningar för arkitekter, konstnärer och andra
            skapande grupper att samverka när nya bostadsområden växer fram,
            och att sådan samverkan sker tidigt i processen. Staten kan också
            föregå med gott exempel när offentliga miljöer utformas genom
            att på ett tydligt sätt koppla ihop byggande, arkitektur och konstnärskap.
            I denna strävan är det dock lika viktigt att bejaka den kraft
            med vilken miljöer kan växa och utvecklas organiskt, genom enskilda
            människors samlade krafter.
          </p>
          <p xml:id="i-Ku8GZGCRUGhb1ZRW9yAhTa">
            Vid utformningen av nya bostadsområden och offentliga miljöer
            är det också helt centralt att vårda det kulturarv som finns under
            jord. För detta ansvarar huvudsakligen Riksantikvarieämbetet och
            länsstyrelserna. Därför är det särskilt viktigt att samverkan
            mellan kommunerna å ena sidan, och Riksantikvarieämbetet och länsstyrelserna
            å andra sidan, fungerar effektivt och att lagstiftningen tillämpas
            enhetligt.
          </p>
          <p xml:id="i-5zUfQBL5rQMW4SaVCoHCMH">
            Exploatering av mark vid byggnation eller utökning av verksamhet
            innefattar många gånger även arkeologiska utredningar. Dock är
            ofta kostnaderna för dessa utredningar höga och tiden från ansökan
            till genomförande många gånger orimligt lång. Eftersom exploatören
            står för kostnaden vid arkeologiska utgrävningar kan viss typ
            av byggnadsprojekt bli onödigt dyra, försenas eller i vissa fall
            helt utebli. Därför finns det anledning att se över om dagens
            kostnadsfördelning är den ultimata eller om det finns andra sätt
            att fördela kostnaderna för de arkeologiska utgrävningarna. Riksdagen
            bör därför ge regeringen tillkänna om behovet av en översyn av
            hur kostnadsansvaret fördelas vid arkeologiska utgrävningar.
          </p>
          <head xml:id="i-QDVWN2wfNjZfSu6fQPtVY9" type="h2">
            Moderniserad lag om pliktexemplar
          </head>
          <p xml:id="i-9TxEmjkMmWzvWqwVsx7SA8">
            Enligt lagen om pliktexemplar samlas nästintill allt som trycks
            i Sverige in till Kungliga biblioteket (KB) och de sex andra pliktbiblioteken.
            Utöver det tryckta materialet och elektroniska dokument samlar
            KB även in exempelvis film, musik och spel.
          </p>
          <p xml:id="i-Pvk9BfZyvvjLKpEXCDnhCu">
            Den första pliktlagstiftningen kom till 1661 och var då främst
            menat som ett instrument för att kunna kontrollera och censurera
            tryckt material. Idag används dock för att bevara materialet som
            vårt samhälles kollektiva minne. Den information som insamlas
            och bevaras är ovärderlig ur kultur- och forskningssynpunkt.
          </p>
          <p xml:id="i-FW4hoqhksxKYekNkkxMFtn">
            Dock behöver den nuvarande lagstiftningen ses över. Det kan ifrågasättas
            om pliktbiblioteken behöver vara så många som sex eller om det
            skulle räcka med färre pliktbibliotek. Dessutom bör pliktmaterialet
            kunna insändas och bevaras digitalt. På så sätt skulle materialet
            tillgängliggöras för fler och säkras för en längre tid framöver.
            Det har förekommit att material har försvunnit eller på annat
            sätt otillgängliggjorts. För att undvika att vårt kollektiva minne
            försvinner bör också en förändring av lagen särskilt beakta säkerhetsaspekten.
          </p>
        </div>
        <div xml:id="i-BL39hoNZSJyQxdncFiuqny" type="motSignatures">
          <list xml:id="i-XdVK85oQtcCnDFp5p6YKGk">
            <item xml:id="i-EaApLDne7umdTi1ettcuTf">
              Viktor Wärnick (M)
            </item>
            <item xml:id="i-3eDdfkyk5QMdWLTnXu6qdU">
              Annicka Engblom (M)
            </item>
            <item xml:id="i-7WmwADZT8nnG7Fhz8jP6VN">
              Ann-Britt Åsebol (M)
            </item>
            <item xml:id="i-HAX438w98G9vpfdqLYH2Kn">
              John Weinerhall (M)
            </item>
            <item xml:id="i-J3Fgu1RS6RKgToZbzgsTnZ">
              Magnus Stuart (M)
            </item>
            <item xml:id="i-WG26eg6YLd86XrC8tmtabx">
              Ulrika Jörgensen (M)
            </item>
            <item xml:id="i-KbMF2ek4ufgK7hs8UmSV5f">
              Marie-Louise Hänel Sandström (M)
            </item>
          </list>
        </div>
      </div>
    </body>
  </text>
</TEI>
