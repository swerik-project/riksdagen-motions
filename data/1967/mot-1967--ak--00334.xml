<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--ak--00334">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__334/mot_1967__ak__334-001.pdf"/>
      <fw xml:id="i-3Di4zsDqu7pd73HEJfiN1i">
        Nr 334—343 Motioner i Andra kammaren, nr 334 år 1967 I
      </fw>
      <div xml:id="i-txqkfAG1dVZQDTXzrE6bw" type="motHeader">
        <div xml:id="i-KrnkuYjM8Jce4ZZ8KcvXjA" type="motTitle"/>
        <div xml:id="i-JZw8SA8B5D4Y2T4RXQS9E7" type="motSubmissionInfo"/>
      </div>
      <div xml:id="i-U7PyNFvVn1g893KVeuTg4D" type="motBody">
        <div xml:id="i-YRo9BocZxb3gNEUudaGuok">
          <p xml:id="i-EJXqEbCssLq1NimjHehNhx">
            Nr 334
          </p>
          <p xml:id="i-3LL6pvuD5RSSBfuwzrLtqU">
            Av herrar Rubin och Sjöholm, angående valmetoden vid 1968 års
            val till riksdagens andra kammare.
          </p>
          <p xml:id="i-9yvUqfJErpf2xL5pPSaQfH">
            I länder med parlamentariskt styrelseskick utses folkrepresentationen
            antingen genom majoritetsval eller genom proportionella val. Renodlas
            dessa valformer, genom att ett helt land får fungera som en enda
            valkrets, medför majoritetsval att endast majoriteten blir företrädd
            1 folkrepresentationen och proportionella val att varje i valet
            deltagande parti får samma procentuella andel av antalet platser
            i folkrepresentatio- nen, som de för partiet avgivna giltiga rösterna
            utgör av alla i hela landet avgivna giltiga röster. I denna mening
            renodlade majoritetsval förekommer icke någonstans i världen,
            och ej heller torde något land med parlamentariskt styrelsesätt
            på allvar kunna överväga att anta en sådan valform. Renodlade
            proportio- nella val torde icke heller förekomma i något land
            men har ofta övervägts, bl. a. i vårt land. I vårt land tillämpas
            sedan lång tid tillbaka proportionella val såväl vid själva riksdagsmannavalen
            som vid de kommunala val, då de landstings- män och stadsfullmäktigeledamöter
            utses, som skall välja ledamöter till riksdagens första kammare,
            De former av proportionella val som för när- varande brukas vid
            dessa tillfällen är den s. k. d' Hondtska metoden vid själva förstakammarvalen
            och den s.k. jämkade uddatalsmetoden vid övriga val. Ingen av
            dessa båda metoder leder ens tillnärmelsevis till de resultat
            som skulle erhållits vid ett renodlat proportionellt val. Ibland
            blir de skillnader som framkommer så väsentliga, att valresultatet,
            i stället för att återspegla väljaropinionen, kommer i uppenbar
            strid mot den folkvilja, som mani- festerat sig i valhandlingen.
            Så var t. ex. fallet vid 1958 års val till andra kammaren. Högern,
            centern och folkpartiet samlade vid detta val 50,4 2 av rösterna.
            De hade följaktligen tillsammans majoritet bland väljarna och
            skulle vid en renodlat proportionell valmetod ha fått 50,4 2 av
            mandaten, dvs. 116 av de 231 mandaten. Valresultatet blev i själva
            verket att det blev socialdemokraterna och kommunisterna, som
            med tillsammans 49,6 7 av rösterna fick de 116 mandaten och därmed
            en majoritetsställning i kamma- ren. Det förefaller oss uppenbart,
            ätt en valmetod, som kan leda till sådana mot den genom valet
            uttryckta folkviljan direkt utmanande resultat, är en valmetod
            som snarast bör ersättas av en ny och bättre metod.
          </p>
          <p xml:id="i-WGZodtEJ9rdtVGx2aq5exT">
            Bihang till riksdagens protokoll 1967. 4 saml. Nr 334—343
          </p>
          <pb facs="riksdagen-motions-pdf/data/1967/mot_1967__ak__334/mot_1967__ak__334-002.pdf"/>
          <fw xml:id="i-UzT9ZVDshx76yT5veFN4DY">
            2 Motioner i Andra kammaren, nr 334 år 1967
          </fw>
          <p xml:id="i-7saQpnHNwtAsCNYSQSFbMH">
            Det torde beträffande alla val, som direkt eller indirekt påverkar
            riks- dagens sammansättning, finnas en överväldigande opinion
            bland väljarna för att valresultatet så korrekt som möjligt skall
            återspegla partiernas verk- liga styrka mätt efter den procentuella
            andel, som varje parti erhållit av alla giltiga röster som avgivits
            i hela riket. En ny valmetod måste respek- tera denna inställning
            hos väljarna och bör följaktligen vara renodlat pro- portionell.
          </p>
          <p xml:id="i-MKEZku4iacu2KQXJTQ4FVR">
            Som ytterligare krav på en ny valmetod bör uppställas att valresultatet
            för varje parti så korrekt som möjligt skall återspegla dels den
            regionala fördelningen inom landet av de röster som partiet erhållit,
            dels inom varje region (valkrets) den faktiska fördelningen av
            partiets röster mellan de olika listor som partiet framträtt med
            inom regionen (valkretsen). En ny metod, som vid val till en helt
            folkvald riksdag torde fylla samt- liga dessa anspråk, leder till
            följande ändrade förfaringssätt vid själva röst- sammanräkningen.
            Man börjar med att konstatera hur stor procentuell andel varje
            parti fått av samtliga giltiga röster som avgivits i hela riket.
            Därpå fördelar man alla mandaten i riksdagen — vars antal kan
            fixeras till 230 — mellan par- tierna efter dessa procenttal.
            Den inbördes företrädesrätten till det eller de enstaka mandat,
            på vilket eller vilka flera partier kan göra anspråk genom att
            de erhållit en bråkdel av ett mandat, avgöres med ledning av dessa
            bråkdelars storlek.
          </p>
          <p xml:id="i-Vtt1KMwjh9mH6PTwgEse9P">
            Sedan man på detta sätt fastslagit hur mandaten i riksdagen skall
            för- delas mellan partierna, räknar man ut för varje parti, som
            fått något man- dat, hur stor procentuell andel av partiets hela
            röstetal som belöper på varje valkrets. Därpå fördelas partiets
            mandat mellan valkretsarna efter dessa procenttal.
          </p>
          <p xml:id="i-MGZYCcDHAg7a7YXSWZ2euH">
            Slutligen räknar man ut för varje parti, som erhållit något mandat
            i en valkrets, hur stor procentuell andel av partiets hela röstetal
            i valkretsen som belöper på varje särskild lista. Därpå fördelas
            partiets mandat i val- kretsen mellan de särskilda listorna efter
            dessa procenttal. Enligt vår mening skulle man med denna nya valmetod
            råda bot på de brister, som vidlåder de valmetoder som hittills
            utnyttjats vid val till andra kammaren.
          </p>
          <p xml:id="i-KqxJ2a5gz2k2a8khZ6EhUF">
            Den folkvalda riksdagen skulle bli folkvald i ordets egentliga
            betydelse. Den skulle ge en riktig bild av partiernas verkliga
            styrka. Varje partis mandat skulle fördelas mellan valkretsarna
            efter det antal röster som verk- ligen avgivits för partiet inom
            respektive valkretsar. Inte som nu efter en nyckfull sammansmältningsprocess
            valkrets för valkrets av å ena sidan partiets styrka jämfört med
            andra röstande partiers styrka och å andra sidan röstskolkets
            relativa omfattning. Slutligen skulle ett partis mandat
          </p>
          <pb facs="riksdagen-motions-pdf/data/1967/mot_1967__ak__334/mot_1967__ak__334-003.pdf"/>
          <fw xml:id="i-9msaBDwgT3N8qSLEa9A2m1">
            Motioner i Andra kammaren, nr 334 år 1967 3
          </fw>
          <p xml:id="i-UYD5VCTciq1ocAfCFKp9i1">
            för en viss valkrets bli fördelade mellan partiets olika listor
            i valkretsen efter det antal röster, som verkligen avgivits på
            respektive listor.
          </p>
          <p xml:id="i-7ASrbyy4wFe4ZH7HJ19DVj">
            Att den nya metoden kan sägas gynna uppkomsten av nya partier
            är obestridligt. Den kan emellertid leda till att de redan existerande
            partierna tvingas bli mer lyhörda för väljarnas krav på förnyelse
            och aktivitet inom svensk politik. Tillämpas den nya metoden,
            torde emellertid uppkomsten av ett nytt parti, som bryter sig
            ut ur ett redan existerande parti, icke inne- bära någon försvagning
            av det nya och det gamla partiets samlade front utåt i sådana
            politiska frågor, där de fortfarande hyser samma åsikt. Med den
            nya metoden ger ju nämligen redan mindre än en halv procent av
            det totala antalet röster i hela riket utdelning i form av ett
            mandat, varför ris- ken för s. k. &gt;bortkastade&gt; röster genom
            tillkomsten av utbrytarpartier kan lämnas ur räkningen.
          </p>
          <p xml:id="i-134gKWh1E1AM74uujcXuQg">
            Den nya metoden synes väl avpassad för abt kunna tillämpas vid
            utse- ende av en blivande enkammarriksdag, byggd på direkta val.
            Eftersom ett framtida beslut om införandet av en sådan enkammarriksdag
            synes sanno- likt, bör det vara värdefullt att redan nu under
            nuvarande ordning vinna erfarenhet av hur den nya metoden verkar
            i praktiken. Detta kan ske genom att den nya metoden i modifierad
            form tages i bruk vid 1968 års val till andra kammaren. Härför
            krävs emellertid att i god tid före detta val genom- föres sådana
            ändringar i nuvarande lag om val till riksdagen, att denna lag
            kommer att föreskriva att den ovan angivna nya valmetoden i modifierad
            form skall tillämpas vid 1968 års val till andra kammaren.
          </p>
          <p xml:id="i-A9Ki99eAD5L3EJWRgEtmB8">
            Att den nya valmetoden måste underkastas vissa modifikationer
            för att kunna tillämpas redan vid 1968 års val till andra kammaren
            beror på att bestämmelserna i riksdagsordningen $ 15 lägger hinder
            i vägen för ett full- ständigt genomförande av metoden. Den föreskriver
            nämligen att varje val- krets skall ha ett visst antal mandat.
          </p>
          <p xml:id="i-3M68hRcm1s62Vk7druEM4d">
            En metod av detta slag skulle innebära att full proportionalism
            genom- fördes i Sverige. Att så sker synes vara ett demokratiskt
            likställighetskrav. Varje röst bör ha samma värde, oavsett om
            den lägges på ett stort eller ett litet parti. även andra metoder
            kan tänkas föra till målet. Riksdagen bör emellertid nu taga ställning
            till huvudfrågan och genom Kungl. Maj:t från grundlagsberedningen
            infordra förslag till ändringar av lagen om val till riksdagen,
            som Kungl. Maj:t kan förelägga riksdagen redan 1967. Med åberopande
            av det ovan anförda hemställer vi, att riksdagen måtte i skrivelse
            hos Kungl. Maj:t hem- ställa om framläggande till innevarande
            års riksdag av proposition om sådana ändringar i lagen om val
            till riks- dagen att denna lag kommer att föreskriva att vid 1968
            års
          </p>
          <pb facs="riksdagen-motions-pdf/data/1967/mot_1967__ak__334/mot_1967__ak__334-004.pdf"/>
          <fw xml:id="i-92DNsGTUtMPUcJyENakbkM">
            Motioner i Andra kammaren, nr 334 år 1967
          </fw>
          <p xml:id="i-2eSj7Gb5ZM2smNXiRmvopt">
            val till riksdagens andra kammare skall tillämpas en ge- nomförd
            proportionell valmetod.
          </p>
          <p xml:id="i-9HG4RcbbuyDHQSXQ8F1nyn" type="date">
            Stockholm den 18 januari 1967
          </p>
          <div xml:id="i-HRmjkxEs4UmEuSkyPuo4aZ" type="signatureBlock">
            <list xml:id="i-TyGD4e8kw9fJq5WbZcZuMn">
              <item xml:id="i-GTQhPVnit5esHjm1s4pM9S" who="i-LPMFRJpnxB4ZtuVvGpVueY" type="signature">
                Bertil Rubin (mbs)
              </item>
              <item xml:id="i-8uoFyQGdMF3jWvoB7bnUvf" who="i-MJi2EpNpLStR2Rke7Db78j" type="signature">
                Sten Sjöholm (fp)
              </item>
            </list>
          </div>
        </div>
      </div>
    </body>
  </text>
</TEI>
