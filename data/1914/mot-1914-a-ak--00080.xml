<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1914-a-ak--00080">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1914/mot_1914_a_ak__80/mot_1914_a_ak__80-001.pdf"/>
      <div xml:id="i-NqXu4GHg7TUrn6Ez7yHxiL" type="motHeader">
        <div xml:id="i-6gXWUrwyDV2DjPqfyGaUni" type="motTitle"/>
        <div xml:id="i-RwtW1shXoUDr2mNc5YauCp" type="motSubmissionInfo"/>
      </div>
      <div xml:id="i-U2AuZTWwRzuLS4K6uDzMKk" type="motBody">
        <div xml:id="i-XfVFZfsFjD5No6f4Hi6haY">
          <p xml:id="i-6gnJQ9rj3R9QBqpnRmjo1a">
            Motioner i Andra kammaren, Nr 80. 5
          </p>
          <p xml:id="i-6BY3LovN3Nrfiw37oE1T6K">
            Nr 80.
          </p>
          <p xml:id="i-Soeovrd4QTjW4h3Yg4R1Jx">
            Av herr Hamilton, om skrivelse till Kungl. Maj:t angående utredning
            och förslag i fråga om upphävande av be- fintliga familjefideikommusstiftelser
            m. m.
          </p>
          <p xml:id="i-PbhASoncpS5oo98hzUhpph">
            Familjefideikommissen kunna utan tvivel sägas vara ett ännu kvar-
            levande bevis på vilken makt de feodala grundsatserna och sedvänjorna
            ännu långt efter det de utdömts och övergivits utöva i samhället.
            Med fideikommiss menar ju som bekant rättsvetenskapen det särskilda
            slag av testamente, varigenom testamentsgivaren förordnar, huru
            för all fram- tid eller för längre tid framåt skall förfaras med
            hans egendom eller viss del därav, i det han stadgar att egendomen
            skall innehavas av flera testamentstagare efter varandra i viss,
            bestämd ordning. Familjefideikom- misstiftelserna hava sålunda
            uppkommit, då någon velat i omtanke om — såsom 1686 års testamentsstadga,
            vilken vad Sverige beträffar först innehöll bestämmelser om fideikommiss,
            uttrycker sig — »sin familjs heder och conservation» tillförsäkra
            medlemmar av viss släkt rätten att besitta viss, vanligen fast,
            egendom. Det feodala släktbegreppet är det sålunda, som i sin
            tillämpning kommit fideikommissen att uppstå. På detta begrepp
            grunda de också långt in i en modern tid med diametralt motsatt
            samhällsåskådning sin fortvaro. I utlandet har man emellertid
            sedan lång tid tillbaka vidtagit åt- gärder för att ej blott förbjuda
            inrättandet av nya familjefideikommiss- stiftelser, utan även
            avskaffa redan befintliga sådana. Sålunda meddelas i lagutskottets
            utlåtande nr 20 vid 1906 års riksdag, varur här före- kommande
            historik huvudsakligen är hämtad, att i Frankrike familjefidei-
            kommissen avskaffades år 1792 i samband med den stora revolutionen
            men att de gamla förhållandena återupprättades efter år 1815.
            Genom lagen den 17 januari 1849 stadgades emellertid, att alla
            av privata gods bildade majorat, som redan, från förste innehavaren
            räknat, gått i två successiva led, skulle upphävas, att de gods,
            som bildade dessa majorat, skulle bliva fria gods iinnehavarens
            hand och att för framtiden successionen i dylika majorat, begränsad
            till två led, från förste innehavaren räknat,
          </p>
          <pb facs="riksdagen-motions-pdf/data/1914/mot_1914_a_ak__80/mot_1914_a_ak__80-002.pdf"/>
          <p xml:id="i-6Sn7mnAUVRS4vfwkxMnTbp">
            6 Motioner 1 Andra kammaren, Nr 80.
          </p>
          <p xml:id="i-TwLZip7aeRGSUZYadTZKim">
            endast får äga rum för personer, födde eller avlade innan tiden
            för lagens ' promulgation. I Nederländerna har lagen den 1 oktober
            1833 visserli- gen förbehållit den närmaste fideikommissarien
            hans rätt, men fråntagit de efterföljande, om än redan födda,
            deras utsikt att erhålla fideikommis- set. I Italien har lagen
            den 30 november 1865 upphävt alla då bestå- ende fideikommiss,
            majorat och dylika substitutioner samt tillagt den då- varande
            innehavaren full äganderätt till halva fideikommissförmögenheten
            och den närmaste arvingen full äganderätt till andra hälften,
            dock med förbehåll av nyttjanderätt för dåvarande innehavaren
            under hans livstid. I 1866 års danska grundlag stadgas likasom
            i den äldre grundlagen av 1849, att intet län, stamhus eller fideikommissgods
            kan för framtiden upprättas och att genom lag skall närmare ordnas,
            huru de nu bestå- ende kunna övergå till fri egendom, ehuru sistnämnda
            bestämmelse ännu icke genom statsmakternas samverkan lett till
            någon påföljd. Norska grundlagens $ 108 förbjuder även upprättandet
            av fideikommisser. I England finnas inga andra ständiga fideikommisstiftelser
            än de jordegendomar, vilkas besittning särskilt tillförsäkrats
            hertigarna av Marl- borough och Wellington, men ett i England
            använt förfarande, varigenom jordegendomar bindas vid vissa släkter
            så att säga för några generationer i sänder, har praktiskt samma
            verkan som fideikommissoriska förordnan- den utan tidsbegränsning.
            Emellertid har på grund av en allt starkare stämning mot tillvaron
            av berörda institut genom en parlamentsakt av år 1882 medgivits,
            att fideikommiss får säljas av innehavaren utan nästa fideikommissaries
            samtycke, varvid köpeskillingen träder i stället såsom fideikommiss.
            I flera tyska stater upphävdes visserligen fideikommissen efter
            den stora franska revolutionen eller efter oroligheterna år 1848,
            men de gamla förhållandena hava sedan överallt återställts. Sedermera
            hava emel- lertid familjefideikommisstiftelserna väl icke upphävts
            men enhetligt reg- lerats och så att säga reformerats i ett flertal
            tyska stater. Vad Sverige beträffar hade genom 1 $ i 16 kap. ärvdabalken
            i 1734 års lag helt allmänt stadgats, att den, som ville göra
            testamente, ägde rätt att göra det med eller utan villkor, och
            därigenom möjlighet att inrätta fideikommisstiftelser lämnats
            öppen. Denna rätt upphävdes emellertid genom en på grund av initiativ
            från 1809—1810 års riksdag tillkommen förordning av den 27 april
            1910, vilken i form av ett till- lägg till nyssnämnda kapitel
            i ärvdabalken bestämmer, att den, som bort- giver fast egendom,
            icke äger makt om villkoren för dess förvaltning sträcka förordnandet
            längre än till förste emottagarens och dess makas
          </p>
          <pb facs="riksdagen-motions-pdf/data/1914/mot_1914_a_ak__80/mot_1914_a_ak__80-003.pdf"/>
          <p xml:id="i-VJ1ce7gAvkzzqsuF1ecExd">
            Motioner i Andra kammaren, Nr 80. 7
          </p>
          <p xml:id="i-Khn2QKne2Xa6dbChW6fQXt">
            livstid eller om äganderätten vidare än till utnämnande av testaments-
            eller gåvotagarens nästa efterträdare, uti vilken sistnämndes
            hand fastig- heten ikläder sig egenskap av arvejord, varmed i
            allt efter allmän lag förfares. Ej heller må i andra avhandlingar
            och kontrakter om fast egendom sådana villkor inflyta, varigenom
            förvaltnings- och äganderätten för en framtid vidare inskränkes
            än nu är sagt; dock gäller angående städja och arrende vad därom
            särskilt är stadgat. Efter år 1910 har fideikommissinstitutet
            inom den svenska rätten icke undergått någon förändring, ehuru
            frågan om upphävande av redan befintliga familjefideikommisstiftelser
            gång på gång varit föremål för Riksdagens behandling. Tanken härpå
            var för övrigt ej alldeles främ- mande för 1810 års lagstiftare.
            De uttalanden, som gjordes i Rikets Ständers skrivelse till Konungen
            den 27 mars 1810, innefattade i själva verket ett ogillande av
            hela fideikommissinstitutionen, ehuru man då icke ansåg sig böra
            gå längre än att hindra uppkomsten av nya fideikommiss i fast
            egendom. Vid 1856—1858 års riksdag väcktes inom bondeståndet en
            motion, vari föreslogs, »att steget nu måtte tagas fullt ut medelst
            upphävande av alla slags fideikommisser och deras delande hädanefter
            arvingarna emellan efter lag». Motionen föll efter det lagutskottet
            avstyrkt den- samma. Frågan om fullständigt upphävande av före
            år 1810 tillkomna fideikommisstiftelser i fast egendom har sedermera
            på grund av väckta motioner med yrkanden av växlande omfattning
            förevarit vid riksdagarna 1882, 1883, 1884, 1886, 1889, 1890,
            1893, 1894, 1898, 1901, 1906, 1907 och 1909. Vid samtliga dessa
            riksdagar utom den sista har frågan fallit på Första kammarens
            motstånd, under det Andra kammaren — med undantag endast för 1886
            års riksdag, då ett radikalt förslag i ämnet avslogs även av Andra
            kammaren — städse bifallit förelag i an- givna syfte och därvid
            från och med år 1889 haft att stödja sig på lagutskottets tillstyrkan.
            Inom Första kammaren var majoriteten mot reformen år 1889 icke
            starkare än fyra röster. Motionen i ämnet av- slogs nämligen då
            med 57 röster mot 53. Vid 1909 års riksdag fatta- des för första
            gången av båda kamrarna ett samstämmigt beslut i refor- merande
            syfte. Då beslöts nämligen att i skrivelse till Kungl. Maj:t an-
            hålla, att Kungl. Maj:t täcktes låta utarbeta och för Riksdagen
            framlägga förslag till lagbestämmelser, på vilka villkor lantfastighet,
            som utgör fideikommiss, må kunna av innehavaren helt eller delvis
            säljas mot det att köpeskillingen i stället sättes såsom fideikommiss.
            Det borde kunna vara självklart för var och en, som tar del av
          </p>
          <pb facs="riksdagen-motions-pdf/data/1914/mot_1914_a_ak__80/mot_1914_a_ak__80-004.pdf"/>
          <p xml:id="i-Jbms2EymMR4QXoXtiarq4g">
            8 Motioner 1 Andra kammaren, Nr 80.
          </p>
          <p xml:id="i-9m15FCMJyD6Zs9kXtpLgyG">
            denna frågas föregående behandling inom den svenska Riksdagen,
            att den nu är mogen för sin lösning i större omfattning än 1909
            års riks- dagsskrivelse ifrågasätter. Skälen för fideikommissinstitutionens
            fullstän- diga upphävande synas mig i själva verket vara så överväldigande
            starka, att motstånd däremot icke längre borde på allvar kunna
            resas. Här skall jag icke upprepa de många olika synpunkter och
            skäl av olika art som plägat anföras till stöd för institutionens
            avskaffande. De ekonomiska — framför allt statsekonomiska — synpunkterna
            spela måhända i detta avseende en stor roll. Anmärkningar mot
            fideikommis- sens skötsel, som ofta med fog kunnat framställas,
            må ock ha sin be- tydelse. Den enligt min mening bestämmande och
            avgörande synpunk- ten är emellertid att fideikommissinstitutet
            är till sin natur sårande för rättskänslan, stridande mot den
            rättsuppfattning, som utmärker vår tid. Jag vill i detta sammanhang
            anföra vad Första kammarens nuvarande talman, presidenten I. Afzelius,
            i detta hänseende yttrade vid 1906 års riksdag. Han vände sig
            mot själva successionsprincipen och anförde bland annat: »Denna
            princip är för mig och blir för mig en rättslig anomali. Den upphäver
            denna den naturligaste av all jämlikhet: lik- ställigheten mellan
            barn av samma föräldrar. Må vara, att det kan lyc- kas föräldrars
            klokhet att dämpa eller minska, under gynnsamma för- hållanden
            måhända alldeles häva verkningarna av denna onaturlighet; men
            det är min fullkomliga övertygelse, att ju mer utvecklingen går
            framåt, ju mer släktens betydelse träder i skuggan för individens
            och den egna familjens, desto mer hopplös skall denna uppgift
            bliva. Nu säger man: men detta är ju ingenting orätt; det är ju
            icke föräldrarnas fel, det är en annan som så bestämt! Naturligtvis
            — men blir förhål- landet i minsta mån bättre därför att det är
            en främmande vilja, som på det sättet tränger sig in i familjen?
            Sådant är förhållandet vid den normala successionen, när godset
            går från far till son. Men hur är det, när det går från en gren
            till en annan, när fideikommissinnehavaren t. ex. har endast döttrar
            och de ej äro successionsberättigade? Vilken an- ledning till
            pliktkollision mellan plikten mot den blivande fideikom- missarien
            och omtanken om sina egna, vilken källa till stridigheter, till
            slitningar och till misshälligheter mellan närskylda! Det har
            ej saknats förhatliga exempel på sådant. Fideikommisset säger
            jag därför, skapat till släktens yttre »heder och conservation»,
            kan innebära frö till släktens inre söndring.» I anslutning till
            denna uppfattning är det, som jag nu vill fram- föra yrkandet
            på fideikommissinstitutets fullständiga upphävande. Som
          </p>
          <pb facs="riksdagen-motions-pdf/data/1914/mot_1914_a_ak__80/mot_1914_a_ak__80-005.pdf"/>
          <p xml:id="i-9BxZnRkAFhsypSwgtbqnHX">
            Motioner i Andra kammaren, Nr 80. 9
          </p>
          <p xml:id="i-NY12WZYgR2qJpZR5eEH1K6">
            ovan nämts, gäller 1810 års förbud mot instiftande av nya fideikommiss
            endast fast egendom. Nya fideikommiss i lös egendom kunna sålunda
            ännu instiftas, och denna möjlighet kan, som herr Trygger vid
            1906 års riksdag framhöll, användas även för att stifta fideikommiss
            i fastig- het. Därtill behöves blott, att man sätter en fastighet
            på aktier och gör ett fideikommiss av aktierna, då har man i realiteten
            ett fideikommiss färdigt även i fast egendom. Föregående förslag
            i denna fråga hava därför ej löst densamma. Utgår man från rättssynpunkten,
            kan man ej stanna förrän man kräft hela institutets upphävande,
            sålunda i fråga om såväl fast egendom som lösöre. Att statsmakterna
            genom ett beslut i sådan riktning ej skulle begå någon rättskränkning,
            torde numera allmänt erkännas. Redan vid 1882 års riksdag framhölls
            av den framstående statsrättsläraren professor H. L. Rydin, att
            då fideikommisstiftelsens fortfarande bestånd och giltig- het
            har sin grund i ett lagstiftningsarbete och den till sin natur
            är en singularlag, så måste den även kunna i lagstiftningsväg
            ändras. Det är, framhöll han, orimligt att i en persons vilja
            lägga makt att för evärd- liga tider bestämma om viss succession
            av fast eller lös egendom. Lik- nande uppfattning av sakens juridiska
            sida har framförts av bland andra presidenten Afzelius och professor
            P. Fahlbeck. Då sålunda familjefideikommisstiftelserna enligt
            min mening äro till sin natur kränkande för vår tids rättsmedvetande,
            och då inga av- görande rättsliga betänkligheter kunna anföras
            mot deras avskaffande, får jag hemställa,
          </p>
          <p xml:id="i-6UvzdBU3NK6qR6Tsf36Gs2">
            att Riksdagen ville i skrivelse till Kungl. Maj:t anhålla, det
            Kungl. Maj:t, efter verkställd utredning rörande i riket bestående
            familjefideikommisstiftelser i såväl fast som lös egendom, täcktes
            låta utarbeta och för Riksdagen framlägga förslag till bestämmelser
            dels innefattande förbud mot instiftande av nya fidei- kommiss
            i lös egendom, dels ock innebärande ett upp- hävande av samtliga
            befintliga familjefideikommisstif- telser samt ordnande av rättsförhållandena
            vid siste innehavarens död.
          </p>
          <p xml:id="i-CKq4caXVhZtb6tK8qR3Cr2" type="date">
            Stockholm den 21 januari 1914.
          </p>
          <div xml:id="i-X7KZTKfHvnumSFwb9dYi5a" type="signatureBlock">
            <p xml:id="i-UpEZtPGvqBfrnaGhCUnEX" who="unknown" type="signature">
              R. G. Hamilton
            </p>
          </div>
        </div>
      </div>
    </body>
  </text>
</TEI>
