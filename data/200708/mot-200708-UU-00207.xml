<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00207">
  <teiHeader>
    <fileDesc>
      <titleStmt>
        <title>Dawit Isaak</title>
        <author corresp="i-WpwTRcdcGLWddgdaUtKiwJ">av Staffan Anger (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Dawit Isaak</title>
          <idno type="rdwebb">GV02U207</idno>
          <rs type="number">U207</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U207/text</ref>
          <ref type="dokument_url_html">http://data.riksdagen.se/dokument/GV02U207</ref>
          <ref type="dokumentstatus_url_xml">http://data.riksdagen.se/dokumentstatus/GV02U207</ref>
          <ref type="doc">http://data.riksdagen.se/fil/F9424CE2-64E4-4610-BC84-72476F288C72</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WpwTRcdcGLWddgdaUtKiwJ</idno>
            <name>Staffan Anger</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KZTJzLTbex8mv6zqdJDcxK" type="signed"/>
        <correspContext corresp="i-KZTJzLTbex8mv6zqdJDcxK">
          <note type="signatory" corresp="i-WpwTRcdcGLWddgdaUtKiwJ"/>
        </correspContext>
        <correspAction type="referral" xml:id="i-2MU6H4rs7uMAddmAsW9Ypq">
          <date when="2007-10-16"/>
        </correspAction>
        <correspAction type="dismissal" xml:id="i-SWaBfebu1wivERBJeuffvz">
          <date when="2007-10-16"/>
        </correspAction>
        <correspAction type="numbering" xml:id="i-9rZBLpwB8pEusrsZm36FjB">
          <date when="2007-10-02"/>
        </correspAction>
        <correspAction type="submission" xml:id="i-6553LM7U7vsBGQysZ2Tdxv">
          <date when="2007-10-01"/>
        </correspAction>
        <correspAction type="transfer" xml:id="i-PbhJ7e4CPQFa4FuvaRzXgL">
          <date when="2007-10-01"/>
        </correspAction>
        <correspAction type="assigned" xml:id="i-VH9G7uKf1p8oJKVmmMjkhR"/>
        <correspContext corresp="i-VH9G7uKf1p8oJKVmmMjkhR">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-LdDKJTdRoJaNbh2UMwUZmf">
            Förslag till riksdagsbeslut
          </head>
          <p xml:id="i-CK5qtypztd558XZgp7Uuj5">
            Riksdagen tillkännager för regeringen som sin mening vad som
            anförs i motionen om att regeringen bör uppmärksamma Dawit Isaaks
            situation.
          </p>
        </div>
        <div type="motContent">
          <head type="h1" xml:id="i-8MdvRFUVnPhnWuFfTKKTYQ">
            Motivering
          </head>
          <p xml:id="i-Tt6gs8WF8qCmJmmMaY7EZi">
            Det är nu fem år sedan Dawit Isaak greps i Eritrea. Sedan dess
            sitter han fängslad utan rättegång. I skuggan av elfte september
            2001 passade president Afewerki på att sätta stopp för all kritik
            av det nyligen befriade landets ledning. Den fria pressen stängdes
            och elva journalister fängslades utan rättegång, bland dem den
            eritreanska och svenska medborgaren Dawit Isaak. Dawit Isaak var
            delägare i tidningen Setit där han också jobbade. Arresteringsvågen
            började den 18 september och Dawit Isaak fängslades den 23 september.
          </p>
          <p xml:id="i-Y9PZyBfXvhnfdMZPpvLcoC">
            Brotten mot de mänskliga rättigheterna i Eritrea är grova och
            omfattande. I en rapport från Amnesty International, You Have
            No Right to Ask , i juni 2004 kritiseras de omfattande brotten
            mot mänskliga rättigheter i landet. Rätts­systemet är under all
            kritik och fängelseförhållandena är fruktansvärda. Cellerna är
            fuktiga, överfulla och hälsovådliga. Fångarna har dålig tillgång
            till vatten och svälter. Religionsfriheten är beskuren, bl.a.
            fängslas kristna och Jehovas vittnen.
          </p>
          <p xml:id="i-6CHfzwrRm294QDk14zp6my">
            FN:s kommitté för mänskliga rättigheter i Afrika har i åtskilliga
            fall fällt Eritrea för brott mot mänskliga rättigheter. Våren
            2004 beslutade den afrikan­ska kommissionen för mänskliga rättigheter
            att den eritreanska staten bryter mot flera artiklar i den afrikanska
            stadgan om mänskliga rättigheter. Den kräver därför att de elva
            journalisterna släpps och att de dessutom kompenseras ekonomiskt.
          </p>
          <p xml:id="i-TnYCyERK8hg6Bko2M4haB6">
            Reportrar utan gränsers världsindex över pressfriheten 2005 rankar
            Eritrea som det näst värsta landet i världen för reportrar att
            verka i. Endast Nordkorea är värre. Året dessförinnan låg Eritrea
            på 5:e plats från slutet. Situationen har alltså förvärrats.
          </p>
          <p xml:id="i-K4YZrShFUnSV4VVKPDVxrE">
            Det är troligt att det är i en ryslig fängelsemiljö som Dawit
            lever i dag. Den svenske medborgaren Kifleyesus Ogbacristos avled
            i eritreanskt fängelse i januari 2005 efter tre års väntan på
            rättegång. Regimens lakejer säger att Dawit Isaak mår bra, men
            det kan vi inte lita på eftersom ingen från det svenska Utrikesdepartementet
            har tillåtits besöka honom. Vi är oroliga att anledningen till
            att ingen får ha kontakt med honom är att regimen har mycket att
            dölja. Eritrea bör släppa Dawit Isaak fri omedelbart och låta
            honom återförenas med sin familj i Göteborg.
          </p>
          <p xml:id="i-CNYHjLENDoK4xdQ9BhbKDv">
            Dawit är svensk medborgare och har samma rätt som alla svenska
            medborgare att få bistånd från Utrikesdepartementet då ens mänskliga
            rättig­heter kränks. Den förra svenska regeringen fick berättigad
            kritik för bristande engagemang i Dawits fall. Ansträngningarna
            för att få Dawit Isaak frigiven eller att åtminstone få träffa
            honom ökade under de senaste åren från regeringens sida. Det var
            bättre sent än aldrig.
          </p>
          <p xml:id="i-MHmiG33pva3BCcfz9YrBYJ">
            Än mer kan och måste göras. En svensk medborgare har avlidit
            i eritreansk fångenskap och förre ambassadören Folke Lövgren har
            uppgivit att det är för svårt att verka till skydd för svenska
            medborgares intressen i Eritrea ifrån Stockholm. Nu måste Sverige
            och EU öka sitt tryck på Eritrea så att Dawit Isaak och eventuellt
            andra EU-medborgare som sitter i fångenskap utan rättegång släpps
            fria.
          </p>
          <p xml:id="i-Qzmg8Txx9GHpJJKrqcFnTT">
            Det finns mycket mer som Sverige kan göra för att pressa regimen
            i Eritrea att släppa Dawit Isaak, bl.a. skicka den svenska ambassadören
            dit oftare, betala svenska honorärkonsuln i Asmara för att agera,
            använda EU-ambassa­dörerna som är på plats och agera för att avbryta
            EU:s bistånd. Utrikesministern kan i internationella sammanhang
            ta upp hans fall med Eritrea för att därigenom markera den vikt
            Sverige lägger vid Dawit Isaak. Att flera svenska statsråd engagerade
            sig visade sig bära frukt för Mehmed Ghezali.
          </p>
          <p xml:id="i-4kEruJbQVreRWb3vnhW4cy">
            Den svenska regeringen bör öka ansträngningarna för att få Dawit
            Isaak fri. Han får inte gå samma öde till mötes som Kifleyesus
            Ogbacristos som tragiskt avlidit på grund av de fruktansvärda
            förhållandena i eritreanskt fängelse.
          </p>
          <p xml:id="i-UAoC7LamoUb4orcWmZeNKn">
            För EU:s del är det dags att stoppa biståndet till Eritrea. EU
            har i ett biståndsavtal med Eritrea utlovat 88 miljoner euro i
            stöd under åren 20022007 till olika strukturprojekt. Det är en
            ansenlig summa som bl.a. går till ett vägbygge för 37 miljoner
            euro. Den svenska regeringen bör verka för att EU:s bistånd stoppas.
            I stället drev Sverige på för att utvecklingssamarbetet som frysts
            efter arresteringarna i september 2001 skulle återupptas hösten
            två år senare.
          </p>
          <p xml:id="i-6YnxVikhQzEPSDJ6w3ykVd">
            Det finns oerhört stora behov av bistånd runtom i världen. Det
            finns ingen anledning att EU skall prioritera att stödja ett land
            som håller en EU-med­borgare fängslad utan rättegång och totalt
            saknar ambition att påbörja demokratiska reformer. Det humanitära
            biståndet som är nödvändigt för eritreaners överlevnad måste dock
            få fortsätta.
          </p>
          <p xml:id="i-BnxbFqNcKwgoy1eQaWE6pW">
            Jag stödjer den tvärpolitiska Dawit Isaak-gruppen i riksdagens
            krav på
          </p>
          <list style="ul">
            <item xml:id="i-TFUCkcygFx74sFowdYCJS">
              att Dawit Isaak skall släppas fri
            </item>
            <item xml:id="i-H1he1wEKATyZEQCHGq2ihs">
              att svenska representanter omgående skall få träffa Dawit
            </item>
            <item xml:id="i-DcxqrFs7r5JNScJtCUupWn">
              att utrikesministern själv bör ta upp Dawit Isaaks fall på högsta
              eritreanska nivå
            </item>
            <item xml:id="i-8Yyb1Rg28aec2vnoq6CxPF">
              att EU:s bistånd till Eritrea avbryts
            </item>
            <item xml:id="i-JfHoVvWaJYqQKqKbgCsNRb">
              att demokrati och respekt för mänskliga fri- och rättigheter
              upprättas i Eritrea
            </item>
            <item xml:id="i-AkPpUZZAgT8wgE7zgNrVKb">
              att FN:s högkommissarie för mänskliga rättigheter, Louise Arbour,
              släpps in i Eritrea.
            </item>
          </list>
        </div>
        <div type="motSignatures">
          <list>
            <item xml:id="i-Gz9GaBn2PsFUqzoP6uukSB">
              Staffan Anger (m)
            </item>
          </list>
        </div>
      </div>
    </body>
  </text>
</TEI>
