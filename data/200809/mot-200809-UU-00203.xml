<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UU-00203">
  <teiHeader>
    <fileDesc>
      <titleStmt>
        <title>Kina</title>
        <author corresp="i-K3yJ7rruozYUK99nj91ffc">av Hans Linde m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kina</title>
          <idno type="rdwebb">GW02U203</idno>
          <rs type="number">U203</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GW02U203/text</ref>
          <ref type="dokument_url_html">http://data.riksdagen.se/dokument/GW02U203</ref>
          <ref type="dokumentstatus_url_xml">http://data.riksdagen.se/dokumentstatus/GW02U203</ref>
          <ref type="doc">http://data.riksdagen.se/fil/0062B589-E77C-430F-BEBD-8C7EC9A944D6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-J2qynoCz3wSGVkJCcoun6r" type="signed"/>
        <correspContext corresp="i-J2qynoCz3wSGVkJCcoun6r">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction type="numbering" xml:id="i-UwZkBw3LPYGHxzH7EBfwqk">
          <date when="2008-10-02"/>
        </correspAction>
        <correspAction type="submission" xml:id="i-C5r96sGaBYkTc5Dxc2CkJh">
          <date when="2008-09-25"/>
        </correspAction>
        <correspAction type="transfer" xml:id="i-44hreZQKHFvW29MzuridbS">
          <date when="2008-09-25"/>
        </correspAction>
        <correspAction type="assigned" xml:id="i-9FrXAE4f42xSKoJyFUAdF4"/>
        <correspContext corresp="i-9FrXAE4f42xSKoJyFUAdF4">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-Q8yhAM7aEc1fAoWsxdMhQM">
          <head xml:id="i-XLmb5J5wZrbzjBvpEw9P1w">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Inledning 2
            </item>
            <item>
              4 Demokratiska fri- och rättigheter 4
            </item>
            <item>
              4.1 Yttrandefrihet 4
            </item>
            <item>
              4.2 Tortyr och dödsstraff 5
            </item>
            <item>
              4.3 Minoriteters rättigheter 5
            </item>
            <item>
              5 Fackliga rättigheter och arbetsvillkor 6
            </item>
            <item>
              5.1 Facket och arbetsrätten 6
            </item>
            <item>
              5.2 Svenska företags brott och ansvar 7
            </item>
            <item>
              6 Utrikespolitik 9
            </item>
          </list>
        </div>
        <div type="motProposal" subtype="förslag">
          <head xml:id="i-P3q6WRpQHnx7odFHzirMzu">
            2 Förslag till riksdagsbeslut
          </head>
          <list style="ol">
            <item xml:id="i-NHNiecsB4yAU8AQXwHo26E">
              Riksdagen tillkännager för regeringen som sin mening vad som
              anförs i motionen om att regeringen i dialoger med Kina bör ta
              upp en diskussion om yttrande- och tryckfrihet.
            </item>
            <item xml:id="i-TwZJPsbQmTJSyqwBDwh1r5">
              Riksdagen tillkännager för regeringen som sin mening vad som
              anförs i motionen om att regeringen bör verka för att nationella
              minoriteters kulturella, språkliga och religiösa rättigheter förverkligas.
            </item>
            <item xml:id="i-NskF6xy1hiXJXY8AYUDncq">
              Riksdagen tillkännager för regeringen som sin mening vad som
              anförs i motionen om att den svenska regeringen ska verka för
              att svenska multinationella företag undertecknar globala ramavtal
              för att förbättra situationen för kinesiska arbetare.
            </item>
            <item xml:id="i-435Pip7vKC1muYwEdUTQDi">
              Riksdagen tillkännager för regeringen som sin mening vad som
              anförs i motionen om att den svenska regeringen bör verka för
              att svenska företag tar ett större ansvar för dialogen mellan
              Kina och Sverige i frågan om respekten för mänskliga rättigheter.
            </item>
            <item xml:id="i-2BvtfKbgeRDt5961LEnEFM">
              Riksdagen tillkännager för regeringen som sin mening vad som
              anförs i motionen om att den svenska regeringen bör verka för
              att svenska företag i sina kontakter med kinesiska myndigheter
              och företag uppträder konsekvent och i överensstämmelse med den
              allmänna svenska politiken när det gäller mänskliga rättigheter.
            </item>
            <item xml:id="i-PBVDgpbVhCHMEz5KmjFkPH">
              Riksdagen tillkännager för regeringen som sin mening vad som
              anförs i motionen om att regeringen bör agera för att svenska
              företag i Kina ska uppträda som mönsterarbetsgivare när det gäller
              arbetstider, arbetsmiljö, lönesättning och fackliga rättigheter.
            </item>
            <item xml:id="i-Ma5once9BHQmrg6vKULHtK">
              Riksdagen tillkännager för regeringen som sin mening vad som
              anförs i motionen om att Sverige som enskild stat och som medlem
              av EU ska kritisera brott mot mänskliga rättigheter oavsett var,
              när och med vilka motiv de begås.
            </item>
          </list>
        </div>
        <div type="motContent">
          <head type="h1" xml:id="i-9umRU2Qz38iUGzKQaikQ52">
            3 Inledning
          </head>
          <p xml:id="i-HAvzrTuE67oUyyeYzUkuCJ">
            Världens blickar riktas mot Kina efter de Olympiska spelen, med
            decennier av hög ekonomisk tillväxt och höjda utrikespolitiska
            ambitioner. Utvecklingen i Kina är komplex och mångfasetterad.
            Ett land med över en miljard invånare låter sig inte beskrivas
            på ett par sidor. I denna motion lyfter Vänsterpartiet några av
            de frågor vi anser vara viktigast i relationen mellan Sverige
            och Kina. Sverige behöver vara en tydlig och konsekvent röst för
            de mänskliga rättigheterna i relationen med Kina. Sverige måste
            vara berett att se bortom sina egna ekonomiska intressen och sätta
            frågan om de grova och omfattande brotten mot de mänskliga rättigheterna
            i diktaturen Kina högst upp på dagordningen i alla delar av Sveriges
            relationer med Kina.
          </p>
          <p xml:id="i-ThHDz1fwviRLkfp4PRfUqG">
            Men ansvaret för att de mänskliga rättigheterna efterlevs vilar
            inte bara på stater, utan även på företag. I denna motion vill
            vi därför lyfta fram näringslivets roll och de mänskliga rättigheterna
            inom arbetslivet, en fråga som lyst med sin frånvaro.
          </p>
          <p xml:id="i-4kqiNUtuu3o7HRzKm7qLbF">
            Mellan 1996 och 2001 stod Kina för mer än hälften av minskningen
            av antalet fattiga i världen. Den kinesiska myndigheten har förändrat
            lagstiftningen för att öka de arbetandes rättigheter. Hårdare
            reglering av dödsstraffet ska förhoppningsvis minska antalet utfärdade
            dödsdomar. De senaste 25 åren har mellan 200 och 300 miljoner
            människor lyfts ur fattigdom. Under samma tidsperiod har tillväxten
            legat på 910 % per år.
          </p>
          <p xml:id="i-DZTHbZnQ62FqJuDSF5Khfx">
            Marknaden är mycket stor, lönerna låga och det finns relativt
            utbyggd inf rastruktur, vilket gör att landet är en av de största
            mottagarna av direkt­investe­ringar. För att öka produktionen
            öppnade Kina olika frizoner där utländska företag kunde investera.
            De utländska investeringarna ökade snabbt. Men en del av välståndet
            har också uppstått som ett resultat av tryck från arbetarklassen
            som begärt att tillgångarna ska fördelas jämnare. Samtidigt har
            en avgörande faktor varit Kinas oberoende av västländer. Medan
            många utvecklingsländer varit kontrollerade av väst har Kina varit
            obundet. Detta har gjort att de företag som investerat i landet
            tvingats att i mindre eller större utsträckning utveckla den kinesiska
            ekonomin genom bland annat teknikutveckling och skatteintäkter.
          </p>
          <p xml:id="i-P4PMtr4cv8o5HGx8Qx31b9">
            Det negativa med Kinas oberoende ställning är att landet inte
            behöver ta till sig kritik som riktar sig mot regimens brott mot
            de mänskliga rättigheterna. Statsmakten har ingen demokratisk
            förankring hos befolkningen utan tjänar den styrande elitens intressen.
            I dag är den kinesiska befolkningens yttrande- och åsiktsfrihet
            mycket begränsad. Politisk aktivitet bestraffas ofta med arrest
            och i värsta fall med tortyr och avrättning. Även situationen
            för Kinas nationella minoriteter såsom tibetaner och uigurer är
            mycket svåra.
          </p>
          <p xml:id="i-YUZ5jcMJ4AkGMuteKbxziV">
            Vad gäller den ekonomiska situationen är den också långt ifrån
            ensidigt positiv. Det ökade välståndet har inte kommit alla människor
            till del, klyftorna har växt. Som det ser ut i Shanghai, Hongkong,
            Kanton med flera stora städer ser det inte ut i hela Kina; den
            snabba ekonomiska utvecklingen och moderniseringen har främst
            skett utmed den kinesiska kusten. Fortfarande lever drygt 16 %
            av befolkningen på under en dollar om dagen, år 2003 ökade fattigdomen
            för första gången på 25 år. Arbetsförhållandena är fortfarande
            mycket dåliga, människor jobbar nästan dygnet runt, minst sex
            dagar i veckan. Detta gäller särskilt i de ekonomiska frizoner
            där 30 miljoner kineser arbetar. I Guangdongprovinsen i Kina arbetar
            kvinnor i genomsnitt 150 timmar övertid per månad och 60 % av
            dem saknar helt kontrakt. En del av ansvaret för detta ligger
            hos den kinesiska myndigheten som är mån om att behålla investeringar
            i landet och som därför gått med på att tillåta arbete under mycket
            svåra förhållanden. En annan del av ansvaret ligger hos utländska
            företag som sällan intresserar sig för de arbetandes välmående,
            utan fokuserar på den vinst som verksamheten genererar.
          </p>
          <p xml:id="i-HvZjv8EwJEhxHy6NkSXk5V">
            Vänsterpartiet anser att Sverige bör ta ett ansvar för de svenska
            företag som har ekonomiska förbindelser med Kina. Vi föreslår
            bland annat att regeringen ska trycka på för att svenska företag
            tecknar globala ramavtal som skyddar kinesiska arbetare från låga
            löner och dåliga arbetsförhållanden. Sverige bör även i dialoger
            med Kina lyfta fram frågor vad gäller yttrande- och tryckfrihet.
          </p>
          <head type="h1" xml:id="i-GfrPbLbntswEwwssQwACYc">
            4 Demokratiska fri- och rättigheter
          </head>
          <head type="h2" xml:id="i-7BvJGB17ooy1K4YQhMLgeh">
            4.1 Yttrandefrihet
          </head>
          <p xml:id="i-TGovM2LFhC566uGrRV5a8N">
            Sedan utropandet 1949 av Folkrepubliken Kina har Kinas kommunistiska
            parti (KKP) som enda parti stått i ledningen för landet. Vid utropandet
            kunde landet inte se tillbaka på några demokratiska traditioner.
            Behandlingen av oppositionella och oliktänkande har fortsatt att
            vara hård även sedan moderniseringen av landets ekonomi. Kina
            är formellt en flerpartistat men i praktiken är det kommunistpartiet
            som har maktmonopol. Nationella val förekommer inte. De brott
            som är av politisk karaktär klassas som hot mot det Kinesiska
            rikets säkerhet. Flera av dem kan leda till dödsstraff. Det är
            också vanligt att bli frihetsberövad utan rättegång. Inom frihetsberövandet
            finns det något som heter Omskolning genom arbete. Det förenar
            kroppsarbete med ideologisk skolning. Människor med beteenden
            som betraktas som olämpliga ska behandlas, det gäller bland annat
            narkotikamissbrukare, ledare för fel religion, människorättsaktivister,
            Falun Gong-utövare, tibetaner och uigurer.
          </p>
          <p xml:id="i-Aemy3c75tnBB1Fx9c1zRTS">
            De n kinesiska författningen garanterar allmän åsikts-, yttrande-,
            tryck, fö renings-, mötes-, demonstrations-, och religionsfrihet.
            Men dessa friheter är mycket begränsade. Reportrar utan gränser
            gjorde år 2007 ett index över press­friheten där Kina hamnar på
            plats nummer 163 av 169. Flera människorättsorganisationer menar
            att statens kontroll över medierna, inklusive Internet, har ökat
            de senaste åren. Människor som fredligt utövar rätten att uttrycka
            sin åsikt är under hög risk att tillfångatas och förvaras i arrest,
            tvingas till husarrest, bli övervakade, misshandlade eller trakasserade.
            Även deras familjer blir angripna. En del blir bestraffade bara
            för att ha besökt förbjudna hemsidor. Hundratals internationella
            hemsidor har blockerats och tusentals kinesiska har stängts ned.
            Myndigheten har system för att blockera och filtrera informationsflödet
            genom att söka på vissa ord och rubriker. Enligt uppgifter från
            BBC jobbar 50 000 personer med att censurera och stänga olämpliga
            webb­sidor samt styra samtalen i diskussionsforum på Internet.
            Internetkaféer är skyldiga att installera övervakningssystem som
            registrerar vilka webbsidor varje enskild användare har besökt.
            Men det är svårt att kontrollera informationen på Internet.
          </p>
          <p xml:id="i-7PSpjnZvzRyYyZcVcpkjtb">
            Myndigheten bestämmer vad som inte får publiceras som nyheter
            och direktiv om vilka nyheter som borde uppmärksammas. Tidningar
            har stängts ned och journalister tystats. Till särskilt känsliga
            ämnen hör att ifrågasätta kommunistpartiets maktmonopol, kritisera
            ledarskapet eller förespråka självständighet i autonoma provinser.
            Tidigare har samtliga medier ägts av staten men senare år har
            försök med några privatiserade medier genomförts, vilket har lett
            till en något mer kritisk journalistik. Det är förbjudet med parabolutrustning
            men flera kineser struntar i förbudet och kan därmed ta del av
            utländska sändningar.
          </p>
          <p xml:id="i-LcQDcZVwdjBtmcgnBWQHcD">
            Vänsterpartiet anser givetvis att Sverige ska visa sitt stöd
            för den kinesiska befolkningens rätt att yttra sin åsikt och att
            bedriva ett oberoende mediearbete. Samtidigt är vi medvetna om
            att Kina inte alltid blir påverkat av internationell kritik. Som
            skrivits tidigare är de i motsats till många utvecklingsländer
            inte beroende av stöd från västländer och behöver därför inte
            anpassa sig till deras påtryckningar. Detta är givetvis både på
            gott och ont. Men i det här fallet är det negativt att den kinesiska
            regeringen inte har varit villig att ta emot kritik vad gäller
            mänskliga rättigheter. Men det finns ändå tendenser till att de
            börjat lyssna på internationell kritik. Ett exempel på det är
            att de slut­ligen gick med på att skicka soldater under FN-mandat
            till Darfur. Sverige måste alltid vara berett att kritisera varje
            brott mot de mänskliga rättigheterna oavsett var, när och med
            vilka motiv de genomförs. I grunden handlar det om en konsekvent
            och trovärdig utrikespolitik. Vänsterpartiet anser att Sverige
            i dialoger med Kina bör ta upp diskussion om yttrande- och tryckfrihet.
            Detta bör riksdagen som sin mening tillkännage för regeringen.
          </p>
          <head type="h2" xml:id="i-3KrUVRoQMcMuaZA39JJ5Rr">
            4.2 Tortyr och dödsstraff
          </head>
          <p xml:id="i-WzXNUdHDoN4QhGsd4sY3FA">
            Tortyr är förbjudet enligt kinesisk lag. Men den kinesiska definitionen
            av tortyr omfattar endast psykiskt och inte fysiskt våld. Trots
            detta är båda formerna av tortyr vanligt förekommande, särskilt
            på landsbygden och i fattiga provinser. Vanliga medel är sparkar,
            slag, elektriska chocker, brännmärken från cigaretter och förlust
            av sömn och mat. Minst 30 felaktiga erkännanden sker varje år
            till följd av tortyr. Dödsstraff är en annan form av övergrepp
            mot de mänskliga rättigheterna. Enligt Amnesty International avrättades
            uppskattningsvis drygt 1 000 människor och 2 790 blev straffade
            till döden år 2007. Straffet utfärdas för många olika typer av
            brott, allt från mord till ekonomiska brott som korruption. Men
            det har skett en del förbättringar av lagstiftningen när det gäller
            dödsstraff, till en viss del som en följd av den internationella
            kritik som riktats mot Kina för deras flitiga användning av dödsstraff.
            Sedan 2007 måste dödsstraff som utdömts av lokala domstolar även
            godkännas av landet högsta domstol. Meningen är att detta ska
            minska antalet dödsstraff samt säkra att inga misstag sker i samband
            med detta. Enligt kinesiska akademiker förväntas lagändringen
            minska antalet verkställda dödsdomar med 2030 %.
          </p>
          <head type="h2" xml:id="i-D4QHVnkiDBEXX7wAfkBH1a">
            4.3 Minoriteters rättigheter
          </head>
          <p xml:id="i-Pz6iQcmho3AVZSzYC9S3wz">
            De nationella minoriteterna i Kina får utstå den största delen
            av förtrycket från d en kinesiska statsapparaten. Störst är trycket
            mot det muslimska Xinji ang och det buddistiska Tibet. I dessa
            områden är också självständighetsrörelserna störst. Xinjiang är
            Kinas största provins och Tibet är den näst största, tillsammans
            utgör de cirka 30 % av Kinas landyta. De är också viktiga strategiska
            och ekonomiska områden. De är de enda områden där etniska han-kineser
            inte är i majoritet, men detta försöker den kinesiska myndigheten
            överbrygga genom att flytta dit befolkning från de centrala och
            östra delarna av Kina. Dessa områden har under historien pendlat
            mellan att stå under kinesisk kontroll och hög grad av självständighet.
            Det finns rörelser i båda regionerna som kämpar för självständighet.
            Denna verksamhet slås brutalt ned av den kinesiska regimen. Det
            som kallas för separatism anses splittra landet och vara ett hot
            mot säkerheten. Den nationella säkerheten är således överordnad
            individuella rättigheter.
          </p>
          <p xml:id="i-86BVsq8iyEUgoejrq2bSZm">
            Det förekommer också att religiösa uttryck tolkas som separatism,
            vilket gör att befolkningarnas möjlighet att utöva sin religion
            blir starkt begränsat. Någon press-, yttrande- eller organisationsfrihet
            existerar inte. Uigurer får inte publicera material på Internet
            med deras språk. Myndigheten som har kontroll över Yahoo i Kina
            har försvårat detta. Tortyr används systematiskt mot den tibetanska
            och uiguriska befolkningen. Många flyr landet för att de fått
            ett dödsstraff utfärdat; varje år flyr omkring 3 000 tibetaner.
            Men de kine siska myndigheterna sätter stor press på omkringliggande
            länder för att skicka tillbaka dem för att de ska kunna utföra
            bestraffningarna. Vänsterpartiet anser att regeringen bör verka
            för att nationella minoriteters kulturella, språkliga och religiösa
            rättigheter i Kina förverkligas. Detta bör riksdagen som sin mening
            tillkännage för regeringen.
          </p>
          <head type="h1" xml:id="i-UQizTMLKGzAen8APuaJguo">
            5 Fackliga rättigheter och arbetsvillkor
          </head>
          <p xml:id="i-AVYjbrewYqMmFewdDWdXkY">
            De kinesiska arbetare som försöker organisera sig möter stora
            svårigheter på grund av omfattande inskränkningar i mötesfrihet,
            rätten till kollektiva förhandlingar och rätten att organisera
            sig. Trots detta förekommer det ändå strejker och protester, men
            dessa möts ofta av våld från myndighetens sida. Möjligheten till
            organisering försvåras av utländska företag som inte vill att
            lönerna ska höjas, eftersom det innebär minskade vinster för dem.
            Om Sve­rige vill vara en konsekvent och tydlig röst för mänskliga
            rättigheter i Kina, måste även svenska företag vara beredda att
            ta sitt ansvar. Ansvaret för att upprätthålla och respektera de
            mänskliga rättigheterna vilar inte bara på politiker och stater,
            utan även på näringslivet.
          </p>
          <head type="h2" xml:id="i-C4fKkVYoSNykcH9S3hPTNh">
            5.1 Facket och arbetsrätten
          </head>
          <p xml:id="i-GkyKsNPggijAMMdwCo6PrY">
            Den fackförening som finns i Kina är knuten till den kinesiska
            statsapparaten och heter All China Federation of Trade Unions
            (ACFTU). Den representerar ungefär 66 % av landets befolkning.
            I fackförbundets konstitution står det att uppgiften är att vara
            en bro mellan den arbetande massan och kommunistpartiet. Det betyder
            i praktiken att när en konflikt uppstår mellan de arbetande och
            partiet, tar facket parti för partiet. Ledare för fackförbunden
            utses ofta av partiet, och det förekommer även att chefer på arbetsplatsen
            sitter med i ledningen för fackförbunden. Kollektivavtal finns
            men tillämpas sällan i praktiken. Det finns ingen laglig strejkrätt.
            Fackförbund fristående från ACFTU är förbjudna. De som bildar
            fristående fackförbund och arrangerar otillåtna protester straffas
            hårt. Men trots detta har det på senare år skett en stor ökning
            av antalet protester, bland annat som ett resultat av det missnöje
            som finns över att välståndet inte kommit alla till del. Antalet
            strejker, demonstrationer och upplopp var 10 000 år 1994 och 74
            000 år 2004. Tendensen har varit att fackförbundet har en alltmer
            aktiv roll i värnandet om de arbetandes rättigheter.
          </p>
          <p xml:id="i-TZKq7yVBShif2VENf8yAUh">
            Den ökade andelen protester har satt en stor press på det kommunistiska
            partiet som tvingats tillmötesgå arbetarna för att lugna situationen.
            I början av 2008 trädde en ny lag i kraft som syftar till att
            stärka arbetarnas rättigheter. Den kallas PRC Labour Contract.
            Det handlar främst om förbättringar av anställningstryggheten.
            Bland annat handlar det om kortare provanställning, att arbetare
            ska kunna påverka företagens policy på arbetsplatsen och att kollektiva
            avtal ska slutas på industriell nivå i stället för olika kontrakt
            för varje enskilt företag eller individuella avtal. För första
            gången i Kinas historia ska fackföreningarna på gräsrotsnivå få
            ett ekonomiskt anslag från den stora organisationen och det ska
            gå till att minska beroendet mellan de lokala facken och centralorganisationen.
            Lagen slår också fast att kollektiva förhandlingar är fackföreningarnas
            kärnuppgift.
          </p>
          <p xml:id="i-3KuyD8WbcgSQQP4srejhhR">
            Men det finns stora brister. Det centrala fackförbundet har kontroll
            över de mindre klubbarna; lokala kandidater till förtroendeposter
            får t.ex. endast ställa upp om de blivit godkända uppifrån. Det
            finns också en risk att dessa lagar inte följs. Men förändringen
            har i alla fall stärkt arbetarnas förhandlingsposition och skapat
            en möjlighet att utveckla den fackliga kampen. Som erfarenheterna
            från fackföreningsrörelser visar är kollektiva förhandlingar det
            mest effektiva sättet att skydda arbetares rättigheter. Därför
            är de kinesiska arbetarnas egen fackliga organisering den viktigaste
            faktorn när det gäller att förbättra situationen.
          </p>
          <head type="h2" xml:id="i-StSG1EmU6gYsWjeUgDBkdb">
            5.2 Svenska företags brott och ansvar
          </head>
          <p xml:id="i-3KSsNwi7WSCA8duivLGj35">
            Samtidigt som länder i väst kritiserar den kinesiska myndigheten
            för övergrepp mot mänskliga rättigheter ställer sig deras företag
            negativa till lagförändringar som förbättrar situationen för de
            arbetande. När lagförändringen vi skrivit om ovan trädde i kraft
            möttes detta av stor kritik från utländska företag. The American
            Chamber of Commerce som representerar 1 300 medlemsföretag har
            dömt lagstiftningen som ett steg bakåt för kinesiska ekonomiska
            reformer. De menar att den nya lagstiftningen skulle göra arbetare
            lata och fördärva deras moral. Några företag från områden där
            lagen införlivats har rentav lämnat landet för att etablera sig
            på ställen där förhållandena är sämre. Detta har inte direkt givit
            en positiv feedback till de kinesiska myndigheterna.
          </p>
          <p xml:id="i-Rgycdo3J53BGtwcR9sWSnd">
            En stor del av världens produktion sker i Kina och många svenska
            företag köper in produkter som tillverkats i kinesiska fabriker.
            Det gäller bl.a. billiga smycken med halvädelstenar och glas,
            vilka säljs i butiker som Glitter, Albrekts, H&amp;M, Lindex och Guldfynd.
            Riskerna för denna verksamhet är väl­kända; i de fall arbetarna
            saknar ordentligt skydd äter sig det damm som kommer från stenarna
            in i lungorna och förstör vävnaden, vilket i många fall leder
            till döden. Leksakstillverkning är en annan stor industri. 75
            % av världens leksakstillverkning sker i Kina. I Sverige är vi
            väl bekanta med före­tagen BR leksaker och Toys R Us. Vid leksaksfabrikerna
            är det vanligt att arbetstiderna ligger mellan 10 och 12 timmar
            om dagen och att arbetarna har kvoter som de måste producera varje
            dag. Om de inte gör det tvingas de jobba över. Det förekommer
            bötesstraff om de vägrar jobba övertid eller går på toaletten
            utan tillstånd . Vid en undersökning av leksaksföretag i Guadong­provinsen
            visade det sig att åtta av tio leverantörer bröt mot lagen om
            arbetstid, och på sex av tio fabriker uppgav de anställda att
            de inte haft en enda ledig dag under högsäsongen som var mellan
            maj och september. Arbets­givarna föredrog också kvinnliga arbetare
            för att de anses vara lydigare och mer lätthanterliga än män.
          </p>
          <p xml:id="i-NgdCLWLgnQJKY5aacFpqPw">
            De svenska importörerna tar liten eller ingen hänsyn till arbetsmiljön
            och de faror som finns. Det som spelar roll är hur mycket produkterna
            kostar att köpa in. Arbetet är tidskrävande men de låga lönerna
            gör att en hög vinst ändå kan hämtas ut. Om arbetsmiljön i Sverige
            såg ut som den gör i Kina skulle fabriken tvingas stänga omedelbart.
            Men de kontakter som Sverige haft med Kina har sällan behandlat
            företagens roll för de mänskliga rättigheterna. Det finns en benägenhet
            att skilja mellan politiska kontakter och ekonomiska kontakter.
            Vänsterpartiet menar att det inte är möjligt att särskilja frågor
            om investeringar och handel från arbetet för de mänskliga rättigheterna.
          </p>
          <p xml:id="i-8pn1VvfLv2cnNU46wsJmg4">
            Ett medel är att få företagen att teckna globala ramavtal. De
            fungerar som ett slags globalt kollektivt fackligt avtal, och
            syftet är att lägga ett gemensamt golv för alla arbetsplatser
            och underleverantörer som är knutna till en koncern. Tanken är
            att vill koren som ställs upp aldrig får brytas inom koncernen
            oavsett var verksamheten bedrivs. Detta kan sätta tak för arbetstiderna,
            stadga vilka löner som ska gälla och skydda arbetare från skador
            och sjukdomar. Vänsterpartiet menar att den svenska regeringen
            ska verka för att svenska multinationella företag undertecknar
            globala ramavtal för att förbättra situationen för kinesiska arbetare.
            Detta bör riksdagen som sin mening tillkännage för regeringen.
          </p>
          <p xml:id="i-CFPD9GSpoG8GfuRAKcsB8x">
            Vänsterpartiet anser vidare att den svenska regeringen bör verka
            för att svenska företag tar ett större ansvar för dialogen mellan
            Sverige och Kina rörande mänskliga rättigheter. Detta bör riksdagen
            som sin mening tillkännage för regeringen.
          </p>
          <p xml:id="i-RD9jBQ2bnXVukJpCr3kj5Q">
            Regeringen bör starkt verka för att svenska företag i sina kontakter
            med kinesiska myndigheter och företag uppträder konsekvent och
            i överensstämmelse med den allmänna svenska politiken när det
            gäller mänskliga rättigheter. Detta bör riksdagen som sin mening
            tillkännage för regeringen.
          </p>
          <p xml:id="i-NywJ4TrMXCDTuhn2cV4Qi1">
            Särskilt viktigt är att regeringen arbetar för att svenska företag
            i Kina uppträder som mönsterarbetsgivare när det gäller arbetstider,
            arbetsmiljö, lönesättning och fack liga rättigheter. Detta bör
            riksdagen som sin mening tillkän nage för regeringen.
          </p>
          <head type="h1" xml:id="i-HposV2HHSXYR7V448ntsDs">
            6 Utrikespolitik
          </head>
          <p xml:id="i-7mNWdusiNBP4z5uEpBW9JN">
            Kina kräver enorma mängder energi för att hålla i gång sina industrier.
            Ett stort problem är dock att det råder brist på energi. För att
            åtgärda detta har stora dammbyggen genomförts. Detta har skapat
            stora konsekvenser för miljön. Skogsavverkningar har också medfört
            svåra översvämningar som tvingat människor att flytta. En annan
            åtgärd har blivit att importera energi från andra delar av världen,
            framför allt olja. Bristen på energi har tvingat Kina att föra
            en aktiv utrikespolitik utifrån helt andra utgångspunkter än tidigare.
            I jakten på energiresurser möter man en annan mäktig stormakt
            och lika energi- och oljetörstande medtävlare USA. USA kunde tidigare
            få stora mängder olja från Iran. Men efter den islamiska revolutionen
            1979 har handeln mellan USA och Iran praktiskt taget helt upphört.
            I dag är det Kina som importerar olja från Iran. Kina är mycket
            intresserat av afrikanska länder som har olja eller andra eftersökta
            råvarutillgångar. Kinesiska företag prospekterar och utvinner
            olja i Sudan. I flera av de länder Kina har ekonomiska förbindelser
            med är brotten mot de mänskliga rättigheterna både grova och omfattande.
            Vidare har Kinas förbindelser med Ryssland, där rättssäkerheten
            och demokratin och respekten för mänskliga rättigheter under senare
            tid stagnerat, förbättrats avsevärt. Ryssland exporterar stora
            mängder med krigsmateriel, vilket för två årtionden sedan var
            en otänkbarhet.
          </p>
          <p xml:id="i-7RKZs2Bn511Z5BeWoPfkHG">
            Den stora frågan för Sverige och Europa är på vilket sätt man
            ska förhålla sig till den kinesiska utvecklingen. Vad vi i ett
            vidare perspektiv kan ana och frukta är att det åter håller på
            att formeras block i världen, som liknar de som fanns under det
            kalla kriget. Denna eventuella blockbildning har andra ideologiska
            förtecken än kalla krigets. De är båda mer öppet imperialistiska,
            i den meningen att de söker att för egen del lägga beslag på världens
            naturtillgångar. I sådana sammanhang, där stormakter konkurrerar
            om världens tillgångar, brukar inte folkrätt, demokrati, medborgarnas
            rättssäkerhet och mänskliga rättigheter ha företräde. Det är därför
            viktigt för Sverige som självständig stat och som medlem av EU
            att arbeta för att förhindra att en ny blockbildning i världen
            uppstår, där motsättningar, hård polemik och brist på dialog förkväver
            möjligheterna till ökad respekt för mänskliga rättigheter.
          </p>
          <p xml:id="i-RuXCG9qjDTmz2yRbTtNx9U">
            Avser man förverkliga sådana strävanden kan man inte tillåta
            sig ensidighet i sina politiska bedömningar utan i varje läge
            utgå från principen att Sverige som enskild stat och som medlem
            av EU måste kritisera brott mot mänskliga rättigheter oavsett
            var, när och med vilka motiv de än begås. Detta bör riksdagen
            som sin mening tillkännage för regeringen.
          </p>
        </div>
        <div type="motSignatures">
          <list>
            <item xml:id="i-4P7qAgszVnEFUVirrEjakX">
              Hans Linde (v)
            </item>
            <item xml:id="i-TYfKk8xFUmX6XnAa6aS5gb">
              Marianne Berg (v)
            </item>
            <item xml:id="i-FQSNLEGzuau13rdrPvmPPf">
              Amineh Kakabaveh (v)
            </item>
            <item xml:id="i-8y5FhS81FX2iWNeCLYZYvQ">
              Lena Olsson (v)
            </item>
            <item xml:id="i-9z2QgeMaWNHwrearKi9jyc">
              Gunilla Wahlén (v)
            </item>
            <item xml:id="i-QyoeAukUiYesAxdZyB8NpW">
              Alice Åström (v)
            </item>
          </list>
        </div>
      </div>
    </body>
  </text>
</TEI>
