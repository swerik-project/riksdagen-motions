<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Mj_0214/mot_200304_Mj_0214-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ214 pnr: s11033
          </p>
          <p>
            Motion till riksdagen 2003/04:MJ214
          </p>
          <p>
            av Carina Hägg m.fl. (s)
          </p>
          <p>
            Regler om strandskyddet
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om behovet av en skärpning av lagen om strandskydd.
          </p>
          <p>
            Motivering
          </p>
          <p>
            Bestämmelserna om strandskydd tillämpas inte lika över hela Sverige.
            Det finns vissa brister lokalt och det innebär att strandskyddet
            inte till fullo uppehålls i vissa delar av landet. Lagstiftningen
            om strandskydd utgår från att det alltid ska vara restriktivitet
            vad gäller ansökan om dispens från strandskyddet. Allmänintresset
            ska alltid väga tungt. Vi kan dock konstatera att önskemålet att
            få bygga strandnära hela tiden ökar. Men vi får inte fler lättillgängliga
            stränder. Det är viktigt att lagstiftningen för strandskyddet
            fungerar lika över hela landet. Även om besluten ligger regionalt
            så måste det finnas en övergripande helhetssyn. Därför bör det
            slutgiltiga avgörandet, liksom ansvaret för tillsynen, ligga på
            länsstyrelserna. Om man delegerar till kommunerna måste föreskrifterna
            vara mycket tydliga. År 2002 gavs det 3 274 dispenser från strandskyddet.
            Under de senaste fyra åren har närmare 12 000 dispenser delats
            ut. För kommunen kan det finnas flera skäl till att bevilja dispens
            från strandskyddet, skäl som inte främst gagnar lagstiftningen
            om strandskydd. Kommunerna avstår idag ofta från att motivera
            vilka skäl som ligger bakom dispensen. En dispens utan motiveringar
            bör inte kunna vinna laga kraft. Det finns alltid risk att man
            genom en dispens gör stranden otillgänglig för allmänheten. Arrangemang,
            belägna i vattnet, kan medföra att man utestänger allmänheten
            från såväl bad som fiske vid anslutning från sjösidan. Det finns
            naturligtvis ärenden där man måste frångå regeln om strandskydd.
            Dessa ärenden ska dock behandlas som de specifika ärenden de är.
            De ska inte tas som intäkt för att generellt genomföra lättnader
            i
          </p>
          <pb facs="riksdagen-motions-pdf/data/200304/mot_200304_Mj_0214/mot_200304_Mj_0214-0002.pdf"/>
          <p>
            2003/04:MJ214
          </p>
          <p>
            strandskyddet. Tvärtom finns det all anledning att ytterligare
            skärpa bestämmelserna och betona att dispenser bara ska ges i
            undantagsfall. Ett sådant undantagsfall kan åberopas om man bedömer
            att det finns synnerliga skäl och om det gagnar allmänintresset.
            I de fall strandskyddet upphävs måste det finnas en fri passage
            för allmänheten mellan strandlinjen och planerad bebyggelse eller
            andra anläggningar. Detta ska vara ett krav, inte en regel som
            går att tänja på.
          </p>
          <p>
            Stockholm den 24 september 2003
          </p>
          <p>
            Carina Hägg (s) Margareta Sandgren (s) Göte Wahlström (s) Helene
            Petersson (s)
          </p>
        </div>
      </div>
    </body>
  </text>
</TEI>
