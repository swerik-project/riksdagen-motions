<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0001/mot_199900_MJ_0001-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ1 pnr: m668
          </p>
          <p>
            Motion till riksdagen 1999/2000:MJ1
          </p>
          <p>
            av Roy Hansson (m)
          </p>
          <p>
            med anledning av skr. 1999/2000:14 En hållbar utveckling av landsbygden,
            m.m.
          </p>
          <p>
            Mot. 1999/2000
          </p>
          <p>
            Allmänt
          </p>
          <p>
            Enligt regeringens skrivelse 1999/2000:14 bör landsbygdsprogrammet
            främja en ekologiskt, ekonomiskt och socialt hållbar utveckling
            av jordbruket, livsmedelsproduktionen, skogsbruket och landsbygden.
            Vidare understryks att åtgärderna skall syfta till att ta till
            vara jordbrukets miljö- effekter och minimera dess negativa effekter.
            Ett skäl till att tilldelningen av EU-budgetmedel blev lägre än
            förväntad kan bero på det faktum att det tog tre år innan den
            fulla miljöramen utnyttjades och att miljöprogrammen utformades
            så att det var svårt att fullt ut nyttja dem i praktiken. Det
            gäller därför att nu välja och utforma program som kan nyttjas
            fullt ut och inom områden där avsett syfte uppnås. Lantbruket
            och livsmedelsindustrin spelar en procentuellt större roll på
            Gotland än i något annat län i landet då det gäller sysselsättningen.
            Genomförs den av beredningsgruppen för försvarets omställning
            före- slagna neddragningen av militär verksamhet på Gotland kommer
            behovet av sysselsättning inom lantbruket och livsmedelsindustrin
            ytterligare att för- stärkas. Det är därför viktigt att det aviserade
            livsmedelsinstitutet förverkligas. Därutöver krävs ytterligare
            åtgärder inom jordbruket och livsmedelsindustrin för att säkerställa
            fler arbetstillfällen i privata företag, vilket ställts i utsikt.
          </p>
          <p>
            Ekologiskt hållbart jordbruk
          </p>
          <p>
            Naturvårdsverket har uttryckt oro över att betesdriften inte
            har tillräckligt stor omfattning på Gotland för att hålla landskapet
            öppet. Ett öppet landskap har även stor betydelse för besöksnäringen,
            den efter lantbruks- och livs- medelssektorn näst största näringen
            på ön. Borttagande av vallersättningen som skrivelsen indikerar
            är därför högst olämpligt och bör inte genomföras. Vallprogrammet
            bör i stället prioriteras för den breda miljönytta denna odling
            medför. Det är viktigt för Gotlands jordbruk att denna form av
            odling får fortsatt stöd, vilket antytts i tidnings- uppgifter.
            Gotland är en ekokommun och har en stark ambition att gå vidare
            i miljöarbetet inte minst då det gäller att utnyttja de positiva
            och minimera de
          </p>
          <pb facs="riksdagen-motions-pdf/data/199900/mot_199900_MJ_0001/mot_199900_MJ_0001-0002.pdf"/>
          <p>
            negativa effekter som kan uppstå på grund av jord- och skogsbruk
            med Mot. 1999/2000 därtill anknuten vidareförädling. Av den anledningen
            är det synnerligen MJ1 angeläget att Gotland kan få del av de
            stimulansåtgärder som det finns ut- rymme för inom landsbygdsprogrammet,
            för att fullfölja ambitionen inom detta område.
          </p>
          <p>
            Miljövänlig odling av sockerbetor
          </p>
          <p>
            Enligt 4.2.3 Miljöanpassat jordbruk skall ersättningen till miljövänlig
            socker- betsodling kvarstå på Gotland. Det är bra och lämpligt
            att fullfölja den odling som sker för närvarande. Denna odling
            sker nu inom ramen för REKO-stöd. Det är därför nödvändigt att
            regler utformas för miljövänlig odling av sockerbetor på Gotland
            när nu regeringen i skrivelsen stöder förslaget om borttagande
            av REKO. Bättre vore att regeringen inte följer förslaget om borttagande
            av REKO- odling. Motivet att det hittills enbart är 5 700 lantbrukare
            som anslutit sig är inte någon bra motivering. Bättre vore att
            fortsätta med REKO-odling och uppmuntra fler att ansluta sig samt
            utvidga REKO att även gälla trädgårds- näringen. Det torde finnas
            utrymme för betydande utökning av REKO-odling. Bland annat borde
            oljeväxtodlingen kunna komma in i denna form av odling för att
            till viss del kompensera de olyckliga effekterna av Agenda 2000-
            beslutet.
          </p>
          <p>
            Omväxlingsgrödor/avbrottsgrödor
          </p>
          <p>
            För att säkerställa att fler grödor finns som omväxlingsgrödor
            skulle det vara av stor betydelse om ersättning kunde lämnas till
            senapsodling. Denna gröda är som avbrottsgröda i växtföljden av
            stor betydelse från miljösynpunkt sam- tidigt som senapsodlingen
            på ön ger underlag för specialprodukten Gotlands- senap. På grund
            av avsaknad av gränsskydd inom EU och att arealstöd saknas finns
            i dag inte rimliga ekonomiska villkor för senapsodling. Senap
            är en intressant gröda och breddar det svenska jordbruket, vilket
            måste vara positivt. Vad gäller avbrottsgrödor bör det vara möjligt
            att göra omfördelning från outnyttjade medel för ökad/bibehållen
            areal av avbrottsgrödor.
          </p>
          <p>
            LFA
          </p>
          <p>
            Produktionsförutsättningarna varierar starkt på Gotland, även
            på socken- och församlingsnivå. Brist på nederbörd under vegetationsperioden
            innebär att produktionsförutsättningarna är sämre än på många
            andra håll i landet. Gotlands geografiska läge innebär att marknaden
            för livsmedel är relativt svårtillgänglig. Starka skäl finns därför
            att Gotland inte bara delvis utan som helhet bör betecknas som
            LFA-område. En faktor som kan anföras som missgynnande för det
            gotländska jordbruket är fraktkostnader till och från Gotland.
            Trots många försök att lösa denna fråga har det hittills inte
            lyckats. Lantmännen på Gotland har gjort
          </p>
          <pb facs="riksdagen-motions-pdf/data/199900/mot_199900_MJ_0001/mot_199900_MJ_0001-0003.pdf"/>
          <p>
            en studie som tydligt visar hur det Gotländska jordbruket är
            missgynnat i Mot. 1999/2000 förhållande till andra områden. MJ1
          </p>
          <p>
            Behov av investeringar
          </p>
          <p>
            Investeringsbehovet på gårdsnivå är betydande om ett tillräckligt
            underlag av råvaror för rationell livsmedelsförädling skall finnas
            tillgängligt framöver. Investeringsstöd bör därför utgå efter
            samma grunder på Gotland som i Norrland. Den relativt småskaliga
            livsmedelsförädlingen på ön bör inom landsbygdsprogrammet bli
            aktuell för särskilt etableringsstöd.
          </p>
          <p>
            Tillväxtavtal
          </p>
          <p>
            Inom arbetet med tillväxtavtal på Gotland har åtgärder markerats
            inom jordbruk, livsmedelsindustri och ekologisk produktion. Avgörande
            för den gotländska livsmedelsindustrins överlevnad är att det
            produceras tillräckligt med råvaror på ön samt att ett utvecklingsarbete
            inriktat mot framtagande av nischartade livsmedelsprodukter med
            särskild Gotlandsprofil kan komma till stånd. Det samarbete då
            det gäller livsmedelsförädling som de gotländska lantbrukarna
            har med lantbrukare i landet i övrigt i större koncerner bör inte
            utestänga stöd till de relativt småskaliga anläggningarna på Gotland.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            att vidta åtgärder som säkerställer ekologiskt jordbruk, 2. att
            riksdagen som sin mening ger regeringen till känna vad i motionen
            anförts om att utarbeta förslag som säkerställer fortsatt miljövänlig
            odling av sockerbetor på Gotland, 3. att riksdagen hos regeringen
            begär förslag till åtgärder för att säkerställa fortsatt senapsodling
            och därmed tillförsäkra Gotland ytterligare en miljövänlig omväxlingsgröda
            i enlighet med vad som anförts i motionen, 4. att riksdagen beslutar
            att se över indelningen i LFA-områden på så sätt att hela Gotland
            blir LFA-område i enlighet med vad som anförts i motionen, 5.
            att riksdagen som sin mening ger regeringen till känna vad i motionen
            anförts om att pröva möjligheten till etableringsstöd, 6. att
            riksdagen som sin mening ger regeringen till känna vad i motionen
            anförts om tillväxtavtal.
          </p>
          <p>
            Stockholm den 28 oktober 1999
          </p>
          <p>
            Roy Hansson (m)
          </p>
        </div>
      </div>
    </body>
  </text>
</TEI>
