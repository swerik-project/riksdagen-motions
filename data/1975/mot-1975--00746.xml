<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--00746">
  <teiHeader>
    <fileDesc>
      <titleStmt>
        <title>om jämställdhet mellan kvinnor och män inom totalförsvaret. Sammanfattning</title>
        <author>av herrar Romanus och Olsson i Kil</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om jämställdhet mellan kvinnor och män inom totalförsvaret. Sammanfattning</title>
          <idno type="rdwebb">FY02746</idno>
          <rs type="number">746</rs>
          <ref type="dokument_url_text">http://data.riksdagen.se/dokument/FY02746/text</ref>
          <ref type="dokument_url_html">http://data.riksdagen.se/dokument/FY02746</ref>
          <ref type="dokumentstatus_url_xml">http://data.riksdagen.se/dokumentstatus/FY02746</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Bx9fbNBh4ybH7H2kWavRdb</idno>
            <name>GABRIEL ROMANUS</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-XGgCQfA3Kci4uNfiMH5wvj</idno>
            <name>BILLY OLSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EaTSMyQ3KP8KwTRkgL67ue" type="signed"/>
        <correspContext corresp="i-EaTSMyQ3KP8KwTRkgL67ue">
          <note type="signatory" corresp="i-Bx9fbNBh4ybH7H2kWavRdb"/>
          <note type="signatory" corresp="i-XGgCQfA3Kci4uNfiMH5wvj"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__746/mot_1975__746-001.pdf"/>
      <fw xml:id="i-BkFNq2K356iHBFcz1s8a7L">
        Mot. 1975:746
      </fw>
      <div xml:id="i-DLzBZTobzc5bLH4Ae6gaVZ" type="motHeader">
        <div xml:id="i-9EcbNJ2FAvTSKscRoFetBW" type="motTitle"/>
        <div xml:id="i-LKJWDsyuaX1GFCvB9G5Mfo" type="motSubmissionInfo"/>
      </div>
      <div xml:id="i-FNWUoDtbcbi1WHqvfZpLWf" type="motBody">
        <div xml:id="i-JAvuh3GAo97WEs7133uU8L">
          <p xml:id="i-UfpL9ZMzYkpArrkswW7QXM">
            Motioner nr 746-752 Mot. 1975 746-752
          </p>
          <p xml:id="i-5gKEQDMfv5vH4xhzCYAP2n">
            Nr 746
          </p>
          <p xml:id="i-1UhAi8kdpAKHL7YYWhDCm">
            av herrar Romanus och Olsson i Kil om jämställdhet mellan kvinnor
            och män inom totalförsvaret.
          </p>
          <p xml:id="i-YPYWhNtHYgUQy9YztstAGg">
            Sammanfattning
          </p>
          <p xml:id="i-9F1vWNk89CeQHVKFPXhMyi">
            I motionen framförs tre krav för att åstadkomma jämställdhet
            mellan kvinnor och män inom totalförsvaret: 1. Kvinnor bör omedelbart
            få tillträde till de tjänster där flygvapnet redan för sju år
            sedan begärde att könsspärren skulle upphävas. 2. Kvinnor bör
            snarast möjligt få tillträde till övriga tjänster inom för- svaret.
            Detta bör förverkligas utan att man avvaktar vidare utredning
            av frågan om den framtida befälsordningen. 3. En utredning bör
            tillsättas för att belysa former som skulle undanröja könsbunden
            uttagning inom totalförsvaret och i stället ta till vara indi-
            vidernas kvalifikationer. Både verkningarna på totalförsvaret
            av en sådan reform och dess följder för möjligheterna att skapa
            jämlikhet mellan kvinnor och män i samhällslivet i övrigt bör
            belysas. I motionen kritiseras de hittillsvarande — totalt manligt
            dominerade — utredningar som har sysslat med frågor om kvinnornas
            möjligheter inom försvaret. Diskrimineringen av de kvinnor som
            arbetar inom försvaret an- grips också. I motionen pekas vidare
            på sambandet mellan en reform av försvaret och kvinnornas ställning
            i övrigt. Männens insatser genom värnplikten har blivit en — av
            många — ursäkter för att kvinnorna har fått hela ansvaret för
            hem och barn. En könsneutral uttagning till uppgifter inom totalförsvaret
            skulle självfallet bli ett starkt argument för att verkligen skapa
            ett yrkesliv och en fördelning av uppgifter i hemmet med lika
            villkor för kvinnor och män. Utländska erfarenheter av kvinnor
            i försvaret refereras, och den besvärliga toalettfrågan ägnas
            en kort kommentar.
          </p>
          <p xml:id="i-9zXQzJkaqZZ8m3bBwG5PHt">
            Försening genom utredning
          </p>
          <p xml:id="i-Knz4EPRYuLHU15wtxodSKY">
            Ett trist exempel på försening genom utredning är frågan om kvinnorna
            och det militära försvaret. För sex år sedan krävdes i en riksdagsmotion
            att regeringen skulle göra en genomgång av försvarets tjänster
            i avsikt att reducera nuvarande könsuppdelning. Motionen väcktes
            av Hans Lindblad (fp) i första kammaren och Gabriel Romanus (fp)
            i andra (1969:1:64 och II:75).
          </p>
          <p xml:id="i-4QA5sEirYLNcgBQL91JqwR">
            I Riksdagen 1975. 3 saml. Nr 746-752
          </p>
          <pb facs="riksdagen-motions-pdf/data/1975/mot_1975__746/mot_1975__746-002.pdf"/>
          <p xml:id="i-M5bb45Nmf1K3BnrjD5BGDq">
            I anslutning till riksdagens behandling av den motionen beslöt
            regeringen 1969 att lämna tilläggsdirektiv till 1966 års värnpliktskommitté
            för att ”belysa konsekvenserna i olika hänseenden av att låta
            den utbildningsplikt inom totalförsvaret som nu hänför sig till
            män avse även kvinnor” samt ”att närmare undersöka frågan om att
            ge erforderlig militärutbildning åt de kvin- nor som vill skaffa
            sig kompetens för ställning som befäl inom försvaret”. Kommittén
            gjorde inget, och i februari 1973 överlämnades uppdraget i stället
            till 1972 års värnpliktsutredning. Denna avlämnade i december
            1973 en promemoria som utmärks av stort ointresse för hela ämnet
            och inte utmynnar i några konkreta förslag till åtgärder. År efter
            år har alltså gått utan att något hänt.
          </p>
          <p xml:id="i-WNxb4NzDaDu2nKYjSiRLZD">
            De besvärliga toaletterna
          </p>
          <p xml:id="i-58QB7k3MtCTdCjah6PSDEW">
            Att värnpliktsutredningens promemoria innehåller en del närmast
            krän- kande uttalanden om kvinnor har irriterat kvinnoorganisationer.
            Folkpartiets kvinnoförbund vänder sig mot utredningens uttryck
            att ”de praktiska pro- blemen vid repetitionsövningar och krig
            vid förband sammansatta av män och kvinnor” blir så stora att
            ”totalt sett torde därför någon effekthöjning ej vara att påräkna”.
            Det svenska försvaret skulle alltså inte ha någon som helst nytta
            av kvinnor — helt enkelt därför att försvarsmakten inte kan klara
            problemet med toaletter. FPK skriver:
          </p>
          <p xml:id="i-UA3xCUAvi8iLndgE5aQPbs">
            Vi bör inte acceptera när en statlig utredning säger att kvinnor
            är till mer besvär än nytta för krigsmakten. Gäller det då inte
            också frivilligor- ganisationernas kvinnor — eller kan deras toaletter
            ordnas på annat sätt? Argumentet med toaletter och förläggning
            måste bort ur diskussionen. Ty det är inte mer rimligt här än
            när vissa företag tidigare hänvisade till toaletter för att vägra
            anställa kvinnor.
          </p>
          <p xml:id="i-Gxgh8yYHCBDWUYFrUX7z7t">
            Toaletter har ju, primitivt eller inte, kunnat ordnas i alla
            kulturer, och de civila människorna tvingas ordna sådana i krig
            även om vattenverk och avloppssystem slagits sönder. FPK konstaterar
            torrt: ”Kan inte krigsmakten ordna en så enkel sak som toaletter,
            ja då lär den nog inte heller i andra avseenden inge omvärlden
            respekt.”
          </p>
          <p xml:id="i-ZsJ4ds9N7rgT9218GzNva">
            Fredrika Bremer-förbundets ordförande, Karin Ahrland, hör till
            dem som hårt kritiserat vad utredningen sagt och inte sagt. Hon
            konstaterar en ”ma- kalös skevhet” i sammansättningen av utredningen
            om kvinnor i försvaret: 21 män, nämligen sex sakkunniga och deras
            15 experter och sekreterare, ”de flesta överstar”.
          </p>
          <p xml:id="i-GJqECrWDZNksL6uETywmyz">
            Kvinnor i försvarsyrken
          </p>
          <p xml:id="i-UhjttURybULg8B4keuQWV4">
            Kvinnor i det militära försvaret gäller två frågor: dels att
            kvinnor är ute- stängda från omkring 20 000 militära och civilmilitära
            tjänster, dels att värn-
          </p>
          <pb facs="riksdagen-motions-pdf/data/1975/mot_1975__746/mot_1975__746-003.pdf"/>
          <fw xml:id="i-58TxvQpxYhpJJpLxCSKbhF">
            Mot. 1975:746 3
          </fw>
          <p xml:id="i-T2gMDKS8cpLpUttNApKEww">
            pliktsprincipen i vårt land är helt könsfixerad. Att ge kvinnor
            rätt till försvarets yrken bör vara den enklare frågan. Hur absurd
            utestängningen av kvinnor från försvarets yrken blir, illustreras
            när det ibland hävdas att den manliga värnplikten kan motiveras
            med att kvinnor under samma tid får en chans att meritera sig
            extra och därmed ta igen något av det försteg som männen traditionellt
            har på arbetsmarknaden. Ty anser man att försvaret då gör en insats
            för att ge kvinnorna större chans på arbetsmarknaden — hur kan
            man då samtidigt acceptera att kvin- norna utestängs från en lång
            rad av försvarets egna yrken? Folkpartiets landsmöte uttalade
            sig i höstas för att ”försvarets yrken sna- rast öppnas på lika
            villkor för män och kvinnor”. Åtminstone de yrken som flygvapnet
            begärt att få öppna för kvinnor bör omedelbart göras till- gängliga
            för kvinnor. Strävan bör vara att snarast också öppna övriga yrken
            inom försvaret. I Danmark har alla tre försvarsgrenarna erfarenhet
            av kvinn- lig stampersonal, och deras deltagande i utbildningen
            sägs ha haft positiv inverkan på manliga elever. Värnpliktsutredningen
            är ytterst diffus och skäligen negativ i fråga om att ge kvinnor
            rätt till försvarets yrken. Utredningen sysslar länge med tanken
            att ge kvinnor i försvarets yrken ”begränsad militär utbildning”
            och fastnar sedan för att bara om kvinnor får samma utbildning
            som män bör de få tillträde till berörda yrken. Men likafullt
            föreslår inte utredningen detta utan mynnar ut i ett ingenting.
            Vad som hänt är alltså att två utredningar i rad bara hindrat
            reformer genom att förslösa tid. Arméchefen är helt emot att ge
            kvinnor rätt till försvarets yrken, ma- rinchefen är praktiskt
            taget helt emot och överbefälhavaren håller med dem i deras negativism.
            En betydligt mer positiv attityd finns i flygvapnet. Redan den
            förförre flygvapenchefen, general Lage Thunberg, begärde för sju
            år sedan en genom- gång av ”alla freds-och krigsbefattningar inom
            flygvapnet i avsikt att un- dersöka om motiv finns för att de
            reserveras för enbart män, eller om de kan beklädas även av kvinnlig
            personal”. Tyvärr har varken överbefälha- varen eller försvarsdepartementet
            accepterat att en sådan genomgång får göras. I riksdagsmotionen
            år 1969 konstaterades att ett tillmötesgående av flygvapenchefens
            förslag skulle frigöra en rik yrkesflora från dittillsvarande
            könsbestämning. Att flygledningen var positiv framgick av dess
            konsta- terande att utförda undersökning ”gett vid handen att
            en stor del av be- fattningarna är lämpade för kvinnor”. Det var
            dock inte principiella skäl som låg bakom flygvapnets önskan att
            kunna nyttja kunskap och kompetens hos kvinnor utan helt enkelt
            en strävan att bredda rekryteringsunderlaget för att få bättre
            kvalitet. Motionärerna år 1969 skrev: ”Riksdagen kan självfallet
            inte på samma sätt som resp. myndigheter se dessa frågor som praktiska
            rekryteringspro- blem. Ur samhällelig synpunkt är varje undantag
            från regeln att tjänster inte skall vara könsbestämda allvarligt.”
            De ansåg det angeläget att stats-
          </p>
          <p xml:id="i-6J8MWu15m5RUGayAyASNTr">
            I" Riksdagen 1975. 3 saml. Nr 746-752
          </p>
          <pb facs="riksdagen-motions-pdf/data/1975/mot_1975__746/mot_1975__746-004.pdf"/>
          <fw xml:id="i-65GWSMekqL4FdP6krf3Wfq">
            Mot. 1975:746 4
          </fw>
          <p xml:id="i-TRPLcvtWaVuujLnyw85DM7">
            makterna granskar hela försvaret från förutsättningen att så
            långt möjligt minska nuvarande diskriminering. Det beklagliga
            är alltså att inget skett. Inte en enda kvinna har fått tillträde
            till de aktuella yrkena inom försvaret. I stället har det bisarra
            inträffat att flygvapnet till följd av att kvinnor inte kunnat
            ges militär tjänst måst även- tyra anställningen för kompetenta
            kvinnor som hittills på ett utmärkt sätt skött viktiga uppgifter
            inom stridsledning och luftbevakning. Vid omor- ganisation har
            föreslagits att de skulle få sluta för att manliga militära be-
            fattningshavare i stället skulle läras upp på deras jobb. Hade
            statsmakterna hävt könsspärren för åtminstone de drygt 1 300 tjänster
            som flygvapenchefen för många år sedan begärde att få öppna även
            för kvinnor, skulle situationen i dag ha varit bättre. Civilt
            anställda kvinnor i försvaret märker att de inte har rimliga möj-
            ligheter till avancemang, därför att de utestängs från militära
            befattningar. En insändare nyligen i deras fackliga tidning Försvarstjänstemannen
            (av Ingrid Rune) illustrerar hur försvarets diskriminerade kvinnor
            känner det:
          </p>
          <p xml:id="i-FrfXUTjvNdjMEoFTQZnAFt">
            Samtidigt som det på myndighetshåll anses att kvinnor inte passar
            i stri- dande befattningar godkänns lottaorganisationen, där ju
            lottorna får viss stridsutbildning. Vi vet att lottor och andra
            kvinnliga krigsfrivilliga i båda världskrigen varit med i stridande
            förband vid olika frontavsnitt. Talet om att kvinnor inte passar
            för militär tjänst verkar därför som en lek med ord. Kvinnor har
            visat sig dugliga, men denna duglighet nedklassas så snart kvinnor
            försöker bli anställda på samma villkor som män. Vid utredningar
            angående kvinnlig värnplikt och officersutbildning fram- förs
            alltid åsikten att kvinnor inte bör delta i stridande förband.
            Då blundar man öppet för att det i ett krig inte existerar avgränsade
            fronter. Hela landet är i krig. Under Koreakriget utgjordes 80
            procent av de stupade av civila. Likaså blundar man för att det
            är tryggare för kvinnor att vara utbildade i försvarskunskap än
            att lämnas utan insikter om försvarsmöjligheter och vapnens handhavande.
            För tillträde till officersbefattningar krävs fullgjord värnpliktsutbildning
            och militära skolor. Då kvinnor inte har rätt att delta i sådan
            utbildning är det lätt att manövrera ut dem i konkurrensen till
            dessa befattningar. Det är ett stort fel av samhället att resa
            barriärer mellan stora grupper och att nonchalera särdrag och
            utvecklingsmöjligheter hos ungdomen.
          </p>
          <p xml:id="i-43edUVHxMzJmwZwND9zfKj">
            Vi finner det angeläget att riksdagen säger ifrån att kvinnor
            skall beredas tillträde till försvarets yrken på samma villkor
            som män. Vissa tjänster bör omedelbart öppnas, medan andra kanske
            behöver en viss tids målinriktad utredning. Försvarsministern
            har i höstas i ett interpellationssvar om kvin- nors anställning
            i försvaret bara sagt att frågan kan komma in i samband med arbetet
            på en ny befälsordning. Någon principiell önskan om att avskaffa
            nuvarande diskriminering av kvinnor inom försvarets yrken visade
            statsrådet inte. Det är dessutom en erfarenhet att försvarets
            befälsordning tycks kunna utredas i årtionden. Att invänta ytterligare
            översyner av denna är därför inte rimligt. Tvärtom hävdar vi att
            oavsett vilken befälsordning som råder
          </p>
          <pb facs="riksdagen-motions-pdf/data/1975/mot_1975__746/mot_1975__746-005.pdf"/>
          <fw xml:id="i-WNR9TFsKGS3iCrqavk1sgT">
            Mot. 1975:746 5
          </fw>
          <p xml:id="i-yspfnEex3CCvG1b5jvgHR">
            bör kvinnor få tjänster på samma individuella villkor som män.
            Danmark, Storbritannien, USA, Israel och en rad andra länder har
            — i olika varianter — visat att försvaret har nytta av att ge
            kvinnor tillträde till fler yrken. Det som kan påverka handlingsfriheten
            för kommande nya befälsord- ningar är inte om kvinnor rekryteras
            eller inte, utan i stället om dagens rekrytering till olika befattningar
            är för stor eller för liten i förhållande till framtida behov.
            Alltså bör ett öppnande av utbildningsvägar för kvinnor ske inom
            de ramar som gäller för den årliga rekryteringen till olika yrken.
            Det skulle alltså röra sig om samma antal individer, och för den
            framtida befälsordningen är det då helt likgiltigt vilken könsfördelning
            som finns inom olika befälsgrupper. Att knyta frågan om rätt för
            kvinnor till försvarets yrken till översynen av befälsordningen
            kan inte annat än ytterligare fördröja en reform, som skulle undanröja
            en del av nuvarande diskriminering av kvinnor. Som folkpartiets
            kvinnoförbund framhållit är det dessutom direkt stötande med nuvarande
            bestämmelser, där kvinnligt befäl inom frivilligorganisa- tionerna
            får sin befälsrätt inskränkt till kvinnlig personal. Finns män
            med och utför samma arbete, lyder de likväl inte under den kvinna
            som har befäl över kvinnorna i arbetslaget. Diskrimineringen av
            kvinnor i försvaret är i många fall så uppenbar, att en rättelse
            inte behöver föregås av nya och tidsödande utredningar.
          </p>
          <p xml:id="i-J1JioJSaJUVvfrsVqLX9o1">
            Könsneutral värnplikt?
          </p>
          <p xml:id="i-EQdFXxi2GtcaCZqJBhL6Uw">
            Den på sikt större frågan gäller självfallet samhällets tvångslagstiftning
            kring försvaret. Skall värnplikten förbli en skyldighet endast
            för män, eller bör nya former utvecklas som gör att män och kvinnor
            behandlas lika? Närmast till hands ligger i så fall att föra samman
            nuvarande värnpliktslag för män mellan 19 och 47 år med civilförsvarslagen
            som gäller kvinnor och män (de senare dock inte under den tid
            de är värnpliktiga) från 16 till 60 år. Även den allmänna tjänstepliktslagen
            — av stor betydelse för det ekonomiska försvaret — bör kunna inordnas
            i ett system där medborgarnas förhållanden till totalförsvaret
            inte som nu grundas på könsuppdelning. Folkpartiets landsmöte
            uttalade sig i höstas för en belysning av reformer som skulle
            undanröja könsbunden uttagning inom totalförsvaret och i stället
            ta till vara individuella kvalifikationer. Belysningen skall avse
            verkningarna såväl på totalförsvaret som på möjligheterna att
            ge kvinnor och män samma villkor i allt samhällsliv. Landsmötet
            konstaterade att dessa frågor blivit ytterst litet behandlade
            i hittillsvarande statliga utredningar. Med värnplikt för enbart
            män och en lång rad tjänster i försvaret helt manligt rekryterade
            ernås rimligen sämre utnyttjande av individuella för- utsättningar
            än vid en uttagning och rekrytering oavsett kön. Genom att halva
            befolkningen ställs utanför kan civilt förvärvade kunskaper och
            fär- digheter av värde för försvaret inte tas till vara.
          </p>
          <pb facs="riksdagen-motions-pdf/data/1975/mot_1975__746/mot_1975__746-006.pdf"/>
          <fw xml:id="i-AbHD5RXFW6YWLMd816tqi">
            Mot. 1975:746 6
          </fw>
          <p xml:id="i-HwAVqvkxWdJZHKHnMC4Gze">
            En motivering för värnpliktssystemet är att man med detta få
            en folklig förankring av försvaret (dock bara halva folket) och
            ett utnyttjande av civilt yrkeskunnande. Men genom den renodlade
            manliga värnplikten kommer uppenbart en del män att behöva utbildas
            för uppgifter som de individuellt är sämre lämpade för än mer
            kvalificerade kvinnor skulle vara. En individuell uttagning oavsett
            kön vore därför den för försvaret effektivaste formen. Utrymmet
            för frivilliga extrainsatser från den enskilde skulle också öka
            och inte längre vara könsbundet. Det sägs ibland att en icke könsbunden
            värnplikt skulle rycka undan underlaget för t. ex. lottarörelsen
            — men i själva verket skulle den enskildes möjligheter att göra
            en insats för försvaret öka, om inte kvinnornas möj- ligheter
            begränsades så hårt som nu sker. Och vid en könsneutral värnplikt
            skulle naturligtvis inte heller frivilligorganisationerna ha den
            könsspärr som i dag gäller flertalet av dem. I dagsläget kan frivilligorganisationerna
            inte heller klara att ta fram så många funktionärer som försvaret
            skulle önska. Det talar ytterligare för att försvaret bör få en
            sådan organisation, att den enskildes önskan att göra en insats
            inte försvåras genom stel könsuppdelning. Då inget i dagsläget
            synes tala för ett ökat antal personer i de svenska stridskrafterna
            (svårigheten är ju i stället att få vapen och utrustning till
            de förband som redan finns) skulle en könsneutral uttagning innebära
            oför- ändrad antal. Sannolikt finns dock skäl att utöka utbildningen
            inom civila delar av totalförsvaret, t. ex. inom civilförsvar,
            ekonomiskt försvar, soci- alvård i krig, sjukvård, ordningsmakt
            och krigstida administration. På senare tid har även talats om
            att för vissa funktioner inom det militära försvaret, främst underhåll,
            reparationstjänst samt väg- och terrängarbeten, ännu mer än nu
            lita till det civila samhällets resurser. En differentiering av
            värnpliktsutbildningen, så att utbildningsmålet avgör utbildningens
            längd, bör eftersträvas. Lika självklart bör eftersträvas en in-
            dividuellt anpassad utbildningstid för de civila delarna av totalförsvaret.
            Tillsammans skulle detta kunna skapa ett framtida läge, som gör
            det ytterst naturligt med en uttagning för varje uppgift utan
            avseende på kön. Flertalet, kanske alla, medborgare skulle erhålla
            utbildning för en totalförsvarsuppgift, med betydande variationer
            för både män och kvinnor i fråga om uppgiftens art och utbildningens
            längd. En sådan individuell uttagning skulle sannolikt underlätta
            en för varje kostnadsnivå anpassad omfattning för de olika funk-
            tionerna i totalförsvaret. Det vore ju inte längre som nu antalet
            män som styrde krigsorganisationens omfattning och därmed låste
            stora kostnader för grundläggande utbildning även i de lägen då
            försvaret sakligt borde ha en något annan uppbyggnad. (I dagsläget
            utbildas dessutom vissa värn- pliktiga för funktioner som inte
            kan motiveras med krigsorganisationen.) Värnpliktsutredningen
            gör en något halsbrytande räknekonst, när den bokför 70-80 miljoner
            i årlig extrakostnad för könsneutral uttagning till det militära
            försvaret. Beloppet skulle användas för en månadslång utbild-
            ning av den andra halvan för civila delar av totalförsvaret. Visst
            kan en
          </p>
          <pb facs="riksdagen-motions-pdf/data/1975/mot_1975__746/mot_1975__746-007.pdf"/>
          <fw xml:id="i-RYgb8gVw8oaa6tbeoub61r">
            Mot. 1975:746 $
          </fw>
          <p xml:id="i-X1NTYUQ2XuNx5dcsUa3vvK">
            sådan utbildning kosta 70-80 miljoner, men det är verkligen inte
            rimligt att de pengarna är en följd av den könsneutrala uttagningen.
            Ty förut- sättningen för denna utbildning vore självfallet — som
            bl. a. Folkpartiets kvinnoförbund framhållit — att de civila delarna
            av totalförsvaret har behov av den. I så fall skulle ju denna
            utbildning på ett påtagligt sätt förbättra civilförsvarets, det
            ekonomiska försvarets och andra civila totalförsvarsfunk- tioners
            läge. Prioriterar man de civila totalförsvarsgrenarna, så att
            de får denna ytter- ligare utbildning, är det verkligen inte en
            utgift som skall hänföras till den könsneutrala uttagningen till
            försvaret. I princip skulle ju samma utbildning för den icke värnpliktsuttagna
            delen av befolkningen behövas redan i dag. För det kan väl under
            inga förhållanden få vara så, att därför att det i dag är kvinnor
            som står utanför det militära försvaret, så skall de civila delarna
            av totalförsvaret ha mindre utbildningsresurser än de skulle få,
            om det vore fråga om att även utbilda män. Avsiktligt eller oavsiktligt
            gör sig alltså värnpliktsutredningen skyldig till ännu en oförskämdhet
            mot kvin- norna. Att kvinnor föder barn sägs ibland vara ett hinder
            för att de skulle ingå i en krigsorganisation som måste kunna
            mobiliseras snabbt. Tänk om många i ett förband samtidigt får
            barn! Inget förband lär kunna räkna med 100- procentig närvaro,
            men en viss extratilldelning av personal till förband med många
            kvinnor kan motiveras. I stort bör dock sägas att en kvinna, som
            vore bunden t. ex. två år för barnafödande, likväl skulle vara
            mobiliserings- beredd under 25 av de 27 år hon som värnpliktig
            ingick i krigsorganisationen. Frågan om icke könsbunden uttagning
            till det militära försvaret och civila totalförsvarsfunktioner
            hänger självfallet samman med övriga insatser för att behandla
            människor lika oavsett kön. Tyvärr har den manliga värnplikten
            medvetet eller inte kunnat användas som ett slags samhällets ”legitimation”
            av att kvinnor har hela ansvaret för hem och barn och att kvinnor
            inte är lämpade för ”krävande” uppgifter inom yrkeslivet. En könsneutral
            uttagning till totalförsvarsuppgifter skulle självfallet bli ett
            starkt argument för att verkligen skapa ett yrkesliv och en fördelning
            av uppgifter inom hemmet med lika villkor för kvinnor och män.
            En invändning kan vara att kvinnor är alltför hårt trängda genom
            tra- ditionella bindningar, som ger dem orimligt stor andel av
            hemarbetet och stora reella svårigheter att konkurrera på lika
            villkor med män i yrkeslivet. Kvinnor skullle därför som ”diskriminerad
            grupp” åtminstone få favören att inte behöva utbildas för krävande
            uppgifter inom totalförsvaret. Den tid de därmed spar skulle alltså
            kunna utnyttjas av dem för, att utbilda eller förkovra sig för
            att bättre klara konkurrensen med männen. Men detta resonemang
            är helt omöjligt om det i stället blir så att värnplikt enbart
            för män inte bara konserverar könsgränser i försvaret utan också
            bidrar till att olika roller för kvinnor och män lever kvar i
            yrkesliv och familjeliv.
          </p>
          <pb facs="riksdagen-motions-pdf/data/1975/mot_1975__746/mot_1975__746-008.pdf"/>
          <fw xml:id="i-VvBkvRCLK4bXaLyDh2bo2X">
            Mot. 1975:746
          </fw>
          <p xml:id="i-TqiPnw5JZE2Gdp9K4xHFi4">
            Hemställan
          </p>
          <p xml:id="i-Fx3WMrBLWWyKPq8NZmeyJe">
            Med hänvisning till ovanstående hemställs
          </p>
          <p xml:id="i-6WhpfsVzaLXSSu6i5VJj8b">
            1.
          </p>
          <p xml:id="i-R9FY8madcfCowXSYN3RYeJ">
            att riksdagen hos regeringen begär ett omedelbart tillträde för
            kvinnor till de tjänster som flygvapnet tidigare begärt få undan-
            tagna från hittillsvarande könsspärrar, att riksdagen uttalar
            sig för att även försvarets övriga tjänster öppnas för kvinnor
            och att detta sker snarast möjligt och utan bindning till andra
            avväganden om den framtida befälsord- ningen, att riksdagen begär
            att regeringen utan dröjsmål tillsätter en utredning för att belysa
            reformer som skulle undanröja köns- bunden uttagning inom totalförsvaret
            och i stället ta till vara individuella kvalifikationer, belysningen
            av frågan skall avse verkningarna såväl på totalförsvaret som
            på möjligheterna att ge kvinnor och män samma villkor i allt samhällsliv,
            och utredningen bör vara allsidigt sammansatt.
          </p>
          <p xml:id="i-4TVTtiTg8xenFqZcLvi6E5" type="date">
            Stockholm den 24 januari 1975
          </p>
          <div xml:id="i-7pt6gH3abnVTsZy5dwYW2e" type="signatureBlock">
            <list xml:id="i-BeZnntCFN7N8WdgcBJM5UF">
              <item xml:id="i-D6V5onaC9fv9LAKp3yypbs" who="i-Bx9fbNBh4ybH7H2kWavRdb" type="signature">
                GABRIEL ROMANUS (fp)
              </item>
              <item xml:id="i-NuUKPHm81ms8dTBjcG5hBS" who="i-XGgCQfA3Kci4uNfiMH5wvj" type="signature">
                BILLY OLSSON (fp)
              </item>
            </list>
          </div>
          <p xml:id="i-NPjuAYy3aRcBwsgTjFXHDj">
            i Kil
          </p>
        </div>
      </div>
    </body>
  </text>
</TEI>
