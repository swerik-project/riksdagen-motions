<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960_höst_ak__855/mot_1960_höst_ak__855-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motioner i Andra kammaren, nr 855 år 1960
          </p>
          <p>
            Nr 855
          </p>
          <p>
            Av herr Nordgren m. fl., i anledning av Kungl. Maj:ts proposition
            nr 17, med förslag till lag om upphovsrätt till litterära och
            konstnärliga verk, m. m.
          </p>
          <p>
            Det har varit en omstridd fråga inte bara i Sverige utan även
            utomlands hur det rättsliga skyddet för fotografisk bild skall
            ordnas. I fransk och engelsk rätt tillhör fotografering de bildande
            konsterna. Den har där samma skydd som tillkommer verk av bildkonsten
            ; fotografier faller sålunda under det allmänna konstverksskyddet.
          </p>
          <p>
            I ett flertal andra länder behandlas skyddet för fotografiska
            bilder ofta i särskilda lagar. Det har inneburit, att fotografering
            inte fått samma lång- variga och vittgående skydd som tillkommer
            verk, som faller under det all- männa konstverksskyddet.
          </p>
          <p>
            Det har även funnits förespråkare för en medelväg mellan dessa
            stånd- punkter. Man har ansett, att fotografering i gemen borde
            skyddas genom en särskild lag samtidigt som den konstnärliga och
            kvalificerade fotografering även skulle erhålla det mera vittgående
            skydd, som tillkommer litterära och konstnärliga verk. I förslaget
            till lag om upphovsrätt till litterära och konstnärliga verk,
            3 10, sägs, att ”fotografisk bild icke är föremål för upphovsrätt”;
            om rätt till sådan bild ”gäller vad särskilt är stadgat”. Lagförslaget
            grundas på en majoritetsuppfattning inom auktorrätts- kommittén.
            Kommittén menade, att det teoretiskt mest riktiga vore att ge
            upphovsrättsligt skydd åt de fotografier, vilka framstår som i
            rättslig me- ning konstnärliga alster och att skydda övriga fotografier
            i särskild ord- ning. Detta skulle emellertid enligt kommitténs
            mening medföra vissa gränsdragningsproblem, då det gällde att
            göra åtskillnad mellan den konst- närliga och kvalificerade fotograferingen
            å ena sidan och den övriga foto- graferingen å den andra. Kommittén
            medgav visserligen, att liknande svå- righeter fanns på andra
            områden, särskilt då det gällde produkter av konst- industri och
            konsthantverk. Men kommittén fann likväl, att det vore av särskilt
            värde, att det genomfördes en enhetlig fotografilagstiftning.
            Kommittén har överdrivit svårigheterna. Stockholms rådhusrätt
            fram- höll i sitt remissyttrande, att gränsdragningsproblemen
            inte kommer att bereda domstolarna större besvär. Andra remissinstanser
            såsom juridiska fakulteten vid Uppsala universitet och Sveriges
            advokatsamfund uttalade sig i samma riktning. De praktiska olägenheter,
            som kan uppstå, väger emellertid mycket lätt
          </p>
          <pb facs="riksdagen-motions-pdf/data/1960/mot_1960_höst_ak__855/mot_1960_höst_ak__855-002.pdf"/>
          <p>
            Motioner i Andra kammaren, nr 855 år 1960 T
          </p>
          <p>
            i jämförelse med den betydelse det har, att lagstiftningen upprätthåller
            den allmänna regeln om likvärdigt skydd för konstnärligt och kvalificerat
            ska- pande i vilken form det än framträder. Den grundläggande
            rättsregeln, att lika skall behandlas lika, måste upprätthållas.
          </p>
          <p>
            Professor Gösta Eberstein deltog som sakkunnig i kommittén. Han
            reser- verade sig och betecknade med rätta uteslutningen av den
            konstnärliga och kvalificerade (bl. a. vetenskapliga och tekniska
            bilder) fotograferingen från upphovsrätt som ett steg bakåt, då
            den fotografiska bilden enligt hans me- ning i gällande rätt inte
            blott kan erhålla rättsligt skydd genom den s. k. fotografilagen
            utan även genom vår lag om rätt till verk av bildande konst (SOU
            1956: 25 sid. 498—502). Han föreslog, att 3 10 skulle få den lydelse,
            som yrkas i denna motion.
          </p>
          <p>
            Departementschefen förklarade, att han knappast var beredd att
            enbart under hänvisning till den argumentering, som kommittémajoriteten
            fram- fört, förorda dess linje. Då det enligt departementschefens
            mening var ett betydelsefullt intresse att det uppnåddes nordisk
            rättslikhet, tillstyrkte han likväl förslaget. Därefter har emellertid
            norska stortinget antagit en lag om rätt till fotografi som framför
            allt i fråga om skyddstiden för fotogra- fisk bild högst väsentligt
            avviker från det svenska lagförslaget. Någon full- ständig nordisk
            rättslikhet kommer, därest det svenska lagförslaget genom- föres,
            icke att uppnås. Det kan även ifrågasättas om det är någon av-
            görande fråga att nordisk rättslikhet uppstår på detta område.
            Det kan knappast påvisas, att det vore någon förlust ur nordisk
            synpunkt, om den svenska lagen utformades så, att den konstnärliga
            och kvalificerade foto- graferingen jämväl erhöll upphovsrätt
            på samma sätt som alster av bild- konst. Detta skulle i stället
            medföra den fördelen, att det första steget togs för att närma
            de nordiska länderna till den uppfattning, som är rådande i en
            rad andra europeiska länder som England, Frankrike och Tyskland.
            Att uppnå större internationell rättslikhet är av ojämförligt
            större värde än att få nordisk överensstämmelse i lagstiftningen
            på detta område.
          </p>
          <p>
            Om inte ett särskilt undantag görs i lagförslaget om upphovsrätt
            före- ligger inte något hinder för att den konstnärliga och kvalificerade
            fotogra- feringen skulle falla inom denna lag. I motiven sägs,
            att förutsättningen för att en produkt skall åtnjuta skydd är,
            att den skall utgöra resultat av en ”skapande verksamhet samt
            bära prägel av en viss självständighet och originalitet”. Det
            uttalas särskilt, att verk av beskrivande art faller under lagen.
            Uteslutningen av fotograferingen innebär inte blott, att fotografiska
            bilder av konstnärlig kvalitet faller utanför lagen om upphovsrätt
            utan även bildmaterial av beskrivande art, exempelvis de vetenskapliga
            och tekniska fotografierna. Det är orimligt att dessa bilder skall
            erhålla sämre ;skydd än en karta, som i regel har en fotografisk
            bild som underlag, eller ”i plastisk form utfört verk av beskrivande
            natur” (ULF 8 1). Man kan
          </p>
          <pb facs="riksdagen-motions-pdf/data/1960/mot_1960_höst_ak__855/mot_1960_höst_ak__855-003.pdf"/>
          <p>
            8 Motioner i Andra kammaren, nr 855 år 1960
          </p>
          <p>
            exempelvis komma till det ytterst otillfredsställande resultatet,
            att en vetenskaplig fotografisk bild får ett kortvarigare och
            mindre vittgående skydd än den skriftliga kommentar, som illustrerar
            bilden.
          </p>
          <p>
            Lagförslaget innebär även i en rad andra hänseenden, att den
            konstnär- liga och kvalificerade fotograferingen missgynnas. En
            genomgång av några väsentliga bestämmelser i förslaget till lag
            om upphovsrätt till litterära och konstnärliga verk, här nedan
            kallat upphovsrättslagförslaget (ULF), och förslag till lag om
            rätt till fotografisk bild, här nedan benämnd fotografi- lagförslaget
            (FLF), visar detta.
          </p>
          <p>
            1. Inskränkningen i fotografens ensamrätt till sin produkt har
            gjorts be- tydligt större än för andra upphovsmän. I ULF heter
            det, att ”av offentlig- gjort verk må enstaka exemplar framställas
            för enskilt bruk” (ULF 8 11). 1 FLF finns en likartad bestämmelse,
            men beträffande fotografisk bild gäl- ler detta oavsett om den
            är offentliggjord eller inte (FLF 8 5). Det kan in- träffa, att
            fotografen lånar ut en icke offentliggjord bild. Om låntagaren
            för enskilt bruk låter göra en kopia av en sådan bild, kan detta
            enligt FLF inte beivras.
          </p>
          <p>
            2. Det förekommer också att en person hos en fotograf beställer
            en bild och därefter hos en annan fotograf låter ta kopior av
            den för ett lägre pris. Upphovsrättsförslaget bygger på den principen,
            att det inte skall vara möj- ligt att för eget bruk låta annan
            framställa ett bruksföremål eller efter- bilda annat konstverk
            (ULF $ 11). Auktorrättskommittén medgav, att detta gick för sig
            beträffande fotografisk bild enligt FLF. 3. Enligt ULF får i anslutning
            till texten konstverk till bruk för under- visning återges, dock
            endast om fem år förflutit efter det år, då verket offentliggjordes
            (ULF 8 16). Motsvarande bestämmelse finns i FLF, men här kan återgivningen
            ske utan någon som helst karenstid (FLF 8 7). 4. I ULF finns allmänna
            bestämmelser om överlåtelse av auktorsrätten. Av särskild betydelse
            är ULF $ 29 om jämkning av obilliga avtal. Någon sådan bestämmelse
            finns inte i FLF. 5. För fotografen finns inga bestämmelser om
            förlagsrätt i FLF. För andra upphovsmän finns en rad bestämmelser,
            som har stor betydelse. Av särskilt intresse är, att en förläggare
            har rätt att utge en upplaga, vilken inte får överstiga av litterärt
            verk 2 000, av musikaliskt verk 1000 och av konstverk 200 exemplar
            (ULF 8 32). Detta betyder, att fotografen inte kan få högre betalning,
            om bilden kommer till flitigare användning än vad som från början
            kunde förutses. Följden kan också bli den, att en författare vid
            ytterligare upplagor får ökad ersättning, medan fotografen, som
            levererat bildmaterialet till en bok, kan bli utan sådan ersättning.
            6. För upphovsrätt finns föreskrifter om viss utmätningsfrihet
            (ULF $ 42). Sådana bestämmelser saknas för rätt till fotografisk
            bild. 7. Enligt ULF skulle skyddstiden för upphovsmannen bli 50
            år efter upp-
          </p>
          <pb facs="riksdagen-motions-pdf/data/1960/mot_1960_höst_ak__855/mot_1960_höst_ak__855-004.pdf"/>
          <p>
            Motioner i Andra kammaren, nr 855 år 1960 9
          </p>
          <p>
            hovsmannens dödsår eller i vissa fall från offentliggörandet
            (ULF $$ 43— 44), men för en fotograf 25 år från det bilden framställdes
            (FLF $ 15). Det kan synas som om skyddstiden för fotografen har
            ökats från nu gällande 15 år. Men det bör då framhållas, att i
            gällande rätt är utgångspunkten för skyddet den tidpunkt, då bilden
            utgavs. Detta kan betyda, att skyddstiden enligt fotografilagförslaget
            kan bli kortare än vad nuvarande lag stadgar. Hela denna fråga
            om skyddstidens längd har stor ekonomisk betydelse för upphovsmannen,
            både som inkomstkälla under hans livstid och för hans efterlevande.
            I riksdagen har tidigare väckts två motioner i anslutning till
            fotografi- lagförslaget (nr I: 508 och II: 631). Skyddet för fotografiska
            bilder skulle, om motionen bifölles, bli avsevärt bättre, men
            den konstnärliga och kvali- ficerade fotograferingen skulle trots
            detta inte få likvärdig ställning med auktorsverk enligt upphovsrättsförslaget.
            Riktigast synes vara att behandla den konstnärliga och kvalificerade
            fotograferingen på samma sätt som andra auktorsverk och ge den
            det förbättrade skydd, som upphovsrättsför- slaget skulle medföra.
            På grund av ovan anförda skäl får vi föreslå, att riksdagen ville
            besluta om följande lydelse av $ 10 i förslaget till lag om upphovsrätt
            till litterära och konst- närliga verk: ”Har ett verk registrerats
            som mönster eller modell eller åtnjuter det skydd som fotografisk
            bild, må utan hinder därav upphovsrätt till verket göras gällande.”
          </p>
          <p>
            Stockholm den 18 oktober 1960
          </p>
          <p>
            Hans Nordgren
          </p>
          <p>
            Stellan Arvidson Elisabet Sjövall Nils Stenberg
          </p>
        </div>
      </div>
    </body>
  </text>
</TEI>
