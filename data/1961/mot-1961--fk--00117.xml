<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__fk__117/mot_1961__fk__117-001.pdf"/>
      <fw xml:id="i-P6Zxh3uGWcRAJqbcLGDNqR">
        Nr 117—129 Motioner i Första kammaren, nr 117 år 1961 1
      </fw>
      <div type="motHeader" xml:id="i-9qohKMq5durQRYwC9phbXE">
        <div type="motTitle" xml:id="i-PqopfR9q5aLx9vbp2GkqRp"/>
        <div type="motSubmissionInfo" xml:id="i-YGA3mUzXszWX6H91APJcZu"/>
      </div>
      <div type="motBody" xml:id="i-UvePdGPgEq3SK6a5gQTuhs">
        <div xml:id="i-W3TFh8GUnAemgt8Z2U5y55">
          <p xml:id="i-F4dRNAEZC1JA44D3qKbHSi">
            Nr 117
          </p>
          <p xml:id="i-GLNBJ5cH5m76u9DV9mTArD">
            Av herr Edström m. fl., om inrättande av en professur i rätts-
            medicin vid Lunds universitet.
          </p>
          <p xml:id="i-HsgnjBPEW7rY7WqWynTEGX">
            (Lika lydande med motion nr 157 i Andra kammaren)
          </p>
          <p xml:id="i-4WVu1iMW5AyQgkLXuAA8bn">
            Lunds universitet har sedan flera år bland sina riksdagspetita
            som ett av sina angelägna önskemål uppfört en professur i rättsmedicin.
            Äskandet har i år liksom tidigare tillstyrkts av kanslern för
            rikets universitet under framhållande av ämnets samhälleliga betydelse
            och den katastrofala situa- tion, i vilken rättsmedicinen i vårt
            land befinner sig. Äskandet har dock ej blivit föremål för proposition.
            Ämnet rättsmedicin har som läroämne vid de svenska akademiska
            läro- sätena en gammal tradition. Vid karolinska institutet inrättades
            en särskild lärostol i medicina legalis år 1841, som 1889 omändrades
            till ordinarie pro- fessur i rätts- och statsmedicin och 1958
            till professur i rättsmedicin. Denna professur är alltjämt den
            enda i ämnet i riket. Vid Lunds universitet inrättades 1877 en
            e. o. professur i patologisk ana- tomi, rättsmedicin och hygien,
            som 1898 omvandlades till ordinarie professur i patologisk anatomi
            och rättsmedicin. En utbrytning av rättsmedicinen kom till stånd
            1944, då professuren omändrades till att enbart omfatta pato-
            logisk anatomi. Undervisning i rätts- och statsmedicin ombesörjdes
            därefter av en arvodesanställd lärare. 1951 inrättades statens
            rättsläkarstation i Lund, vars föreståndare samtidigt är lärare
            i rättsmedicin vid universitetet. Vid Uppsala universitet har
            sedan 1889 examination i ämnet rättsmedicin bestridits av laboratorn
            i experimentell och patologisk anatomi. Enligt av Kungl. Maj:t
            1924 utfärdad instruktion var laboratorn i patologisk anatomi
            skyldig att på förordnande åtaga sig examination och viss undervisning
            i rätts- och statsmedicin. För närvarande ombesörjes undervisning
            och exa- mination av en lärare (assistent) vid patologiska institutionen
            mot särskilt ar- vode. Vid Göteborgs universitet bestrides undervisning
            och examination i rätts- medicin av en av prosektorerna vid patologiska
            institutionen därstädes. Undervisningen i rättsmedicin avser att
            bibringa medicine kandidaterna insikt i den mångfald arbetsuppgifter
            av rättslig art, som möter varje läkare i hans verksamhet. Nämnas
            kan blodprovstagning och personundersökning vid rattfylleri, utfärdande
            av rättsintyg om skador uppkomna vid misshan- del eller olycksfall,
            biträde vid brottsplatsundersökningar samt sist men icke minst
            kunskap om de anatomiska förändringarna vid dödsfall, fram- kallade
            av rättsstridig handling. Kunskaperna skall här vara så pass in-
            gående, att läkaren vid obduktioner skall kunna väcka misstanke
            på brotts-
          </p>
          <p xml:id="i-R5Z8EUvVwJrUxKtPYKRfXs">
            1 Bihang till riksdagens protokoll 1961. 3 saml. Nr 117—129
          </p>
          <pb facs="riksdagen-motions-pdf/data/1961/mot_1961__fk__117/mot_1961__fk__117-002.pdf"/>
          <fw xml:id="i-UX9hZTDSgZyA3swhxsrowb">
            2 Motioner i Första kammaren, nr 117 år 1961
          </fw>
          <p xml:id="i-GYbZLgwVQQKQtWAx8jzYUE">
            lig gärning, även om den före obduktionen utförda polisutredningen
            ej givit hållpunkter i denna riktning. Rättsmedicinska obduktioner
            utfördes tidigare i större utsträckning än nu av vanliga tjänsteläkare.
            Här liksom inom andra områden av medicinen har emellertid kraven
            ökats, och det är uppenbart, att analys av dödsfall, där brottslig
            gärning föreligger eller misstänkes, fordrar specialistutbildad
            rättsmedicinsk expertis. Att rättsmedicinarens arbete här har
            en utomor- dentlig samhällelig betydelse behöver knappast framhållas.
            Uppenbart är också att arbetsuppgifterna alltmer ökat i omfattning
            och kommer att göra det än mer med det ökande antalet trafikolycksfall.
            För att tillgodose landets behov av rättsmedicinsk expertis har
            Sverige indelats i rättsläkardistrikt, som avses skola utrustas
            med var sin rättsläkar- station. Tre rättsläkarstationer är för
            närvarande inrättade, nämligen i Stock- holm, Lund och Umeå. Ytterligare
            rättsläkarstationer skall inrättas i Göte- borg och planeras även
            i Uppsala. Någon rekrytering till rättsläkarbanan har emellertid
            på många år knap- past ägt rum. Den planerade utbyggnaden av landets
            rättsmedicinska verk- samhet torde därför möta mycket stora svårigheter.
            Bristen på rekrytering är så markant, att det icke är överdrift
            att tala om att rättsmedicinen be- finner sig i en krissituation,
            vilket i sin tur kan menligt påverka rättssäker- heten i landet.
            Även ett tillfälligt bortfall genom sjukdom eller liknande av
            en av de nu verksamma rättsläkarna skulle ha en katastrofal verkan.
            Orsakerna till den bristfälliga rekryteringen är flera. En är
            naturligtvis att banan på grund av sin speciella karaktär icke
            verkar lockande. En an- nan och säkerligen mycket väsentlig orsak
            är, att verksamheten vid rätts- läkarstationerna icke eller endast
            med stor svårighet kan förenas med veten- skapligt arbete och
            att banan därför icke kan draga till sig yngre, lovande adepter.
            De nu i tjänst varande rättsläkarna är så överhopade med rutin-
            arbete, att de knappast har tid att handleda och utbilda yngre
            adepter. Som exempel kan nämnas, att rättsläkaren i Lund förutom
            administrativa upp- gifter årligen har ungefär 470 förrättningar
            (huvudsakligen obduktioner), varav ca 400 utanför Lund. Han befinner
            sig ungefär 180 dagar per år på tjänsteresor; därav tar över 90
            mer än åtta timmar per dygn i anspråk. Han har dessutom undervisnings-
            och tentamensskyldighet för två kurser med sammanlagt 90 deltagare
            per år. Arbetsbördan per rättsläkare resp. rätts- läkarassistent
            torde vara lika stor vid rättsläkarstationen i Stockholm. Upprättandet
            av ytterligare en professur i rättsmedicin skulle ge möjlighet
            för undervisning och utbildning av unga adepter och för deras
            handledning i vetenskapligt forskningsarbete samt därigenom häva
            nödsituationen inom rättsmedicinens område. Detta har också beaktats
            av kungl. medicinalsty- relsen, som i tidigare yttrande har framhållit,
            att inrättande av ytterligare en professur borde verka i hög grad
            stimulerande på rättsläkarbanans re- krytering och garantera en
            hög vetenskaplig standard för rättsmedicinen.
          </p>
          <pb facs="riksdagen-motions-pdf/data/1961/mot_1961__fk__117/mot_1961__fk__117-003.pdf"/>
          <fw xml:id="i-3G5AkUEhtisXVc7rPtoiQ8">
            Motioner i Första kammaren, nr 117 år 1961 3
          </fw>
          <p xml:id="i-Ks5qkqMCB3mKbrxqwQ2gdx">
            Medicinska fakulteten i Lund har i sin petitaskrivelse för innevarande
            år framfört liknande synpunkter. För att den blivande professorn
            skall få tid att tillfredsställande fylla sina uppgifter i forskningens
            och undervisningens tjänst, bör han få tillräcklig assistens för
            skötseln av rättsläkarstationen. Vi vill också framhålla, att
            den nybyggnad för patologi och rättsmedicin, som nu uppföres i
            Lund, inrymmer en mycket väl utrustad rättsmedicinsk institution
            med goda möjligheter för vetenskapligt arbete och med utrymme
            också beräknat för yngre adepter. Avslutningsvis kan nämnas, att
            rättsmedicinen i Danmark företrädes av två professurer (Köpenhamn
            och Århus) och att man i Finland utöver pro- fessuren i Helsingfors
            också avser att inrätta en professur i rättsmedicin vid Åbo universitet.
            Med hänvisning till ovanstående får vi hemställa, att riksdagen
            i skrivelse till Kungl. Maj:t måtte anhålla, att en professur
            i rättsmedicin vid Lunds universitet inrättas snarast möjligt,
            helst från den 1 juli 1961, samt att de av statsrådet och chefen
            för ecklesiastikdepartemen- tet föreslagna anslagen för Lunds
            universitet för budgetåret 1961/62 höjes med därvid erforderligt
            belopp.
          </p>
          <p xml:id="i-vrZzwdMrRP918f8CU4Sgy" type="date">
            Stockholm den 24 januari 1961 Gunnar Edström
          </p>
          <p xml:id="i-Rvab392U4AgkW4cp8TNfm2">
            Gösta Jacobsson Thorsten Larsson Ingeborg Carlqvist
          </p>
        </div>
      </div>
    </body>
  </text>
</TEI>
