<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__ak__132/mot_1957__ak__132-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 132 år 1957 9
          </p>
          <p>
            Nr 132
          </p>
          <p>
            Av herr Stiernstedt, i anledning av Kungl. Maj:ts framställning
            om anslag till hemvärnets avlöningar.
          </p>
          <p>
            I statsverkspropositionen, fjärde huvudtiteln, punkt 37, behandlas
            an- slagen till hemvärnet. I punkten anmäles att rikshemvärnschefen
            ånyo framställt förslag om höjda arvoden till kretshemvärnschefer
            och hemvärnschefer ävensom åt tillsynsmän vid hemvärnsförråd samt
            om inrättande av arvoden till hemvärnskompanichefer. Av förslaget
            betingade kostnadsökningar beräknas till 342 500 kronor. Civilförvaltningen
            anser att det av flera anledningar — icke minst rekryteringsskäl
            — är nödvändigt att söka åstadkomma en omreglering av arvodena
            till kretshemvärns- och hemvärnschefer med be- aktande av de arbetsuppgifter
            som för närvarande åvilar dessa. I sina an- slagsberäkningar för
            nästa budgetår har ämbetsverket, utan att taga ställ- ning till
            de blivande ersättningsbeloppen, utgått från att nämnda arvoden
            höjes i skälig mån samt att kompanichefsarvoden införes. Likaså
            räknar civilförvaltningen med en höjning av arvodena för tillsynsmän.
            Departementschefen har förklarat att han icke är beredd att föreslå
            någon höjning av arvodena till kretshemvärnschefer, hemvärnschefer
            och tillsyns- män eller att arvoden generellt tillerkännes hemvärnskompanichefer.
            Likartade förslag som för budgetåret 1957/58 har av rikshemvärnschefen
            framförts med detaljmotiveringar för budgetåren 1953/54, 1954/55,
            1955/56 och 1956/57. Efter en 10-procentig höjning den 1 juli
            1952 som kompen- sation för penningvärdets fall utgår arvodena
            nu med till kretshemvärns- chef 110 kronor och till hemvärnscheferna
            med, beroende på områdenas storlek, 165, 250 eller 330 kronor
            per år. Dessa belopp motsvarar i många fall icke de personliga
            utlägg krets- och hemvärnschefer har för att rätt kunna sköta
            sina åligganden, och till sin natur kan de knappast anses an-
            nat än symboliska. Kompanicheferna, som för närvarande icke åtnjuter
            någon ersättning, har ett arbete, som i stort motsvarar vad som
            åligger en hemvärnschef på landsbygden. Under krigsåren var det
            en naturlig sak för hemvärnsbefälet att fullgöra sina åligganden
            mot en mycket ringa ersättning. Kriget kunde när som helst bli
            en aktualitet även för Sveriges folk, och många ansåg, att de
            per- sonliga uppoffringarna under sådana förhållanden aldrig kunde
            bli för stora. Genom andra världskrigets slut upphörde det direkta
            hotet mot vårt lands säkerhet, och även om det kalla kriget blivit
            en påtaglig realitet är
          </p>
          <pb facs="riksdagen-motions-pdf/data/1957/mot_1957__ak__132/mot_1957__ak__132-002.pdf"/>
          <p>
            10 Motioner i Andra kammaren, nr 132 år 1957
          </p>
          <p>
            det icke rimligt begära att hemvärnsbefälet år efter år skall
            sköta sina maktpåliggande uppgifter mot så ringa ersättning som
            nu ges dem. Arbets- omfattningen har därjämte ökat under år som
            gått, bland annat genom tillkomsten av det värnpliktiga hemvärnet
            och vidgat arbetsfält i vad gäller utbildningen. En av hemvärnets
            huvuduppgifter är att i fred hålla försvars- tanken och försvarsidén
            levande hos vårt folk, och de som främst skall ar- beta härför
            är hemvärnsbefälet. Det är emellertid icke att förundra sig över
            att just i detta avseende hemvärnsbefälets goda vilja många gånger
            sviktar. Upprepade avslag från statsmakternas sida på framställningar
            om höjning av arvodena skapar olust hos befälet för det arbete
            de frivilligt åtagit sig. Mången lämnar hemvärnet med den tanken
            att det icke kan vara mycket lönt ägna tid och kraft åt ett arbete,
            som till synes skattas så lågt, och nyrekrytering av befäl försvåras.
            Allvarligt måste sålunda framhållas den stora vikt hemvärnsmännen
            tillmäter en välvillig behandling av den framställning rikshemvärnschefen
            gjort i fråga om hemvärnets arvoden. Beträffande tillsynsmännen
            är det uppenbart att i den mån hem- värnschefernas arbetsåligganden
            kan minskas genom att särskilda befatt- ningshavare handhar förråden
            större möjlighet ges cheferna att sköta vik- tigare uppgifter
            som utbildning och rekrytering. Hemvärnsrådet har vid sammanträde
            den 23 maj 1956 framhållit nöd- vändigheten av en höjning av arvodena
            till kretshemvärns- och hemvärns- chefer samt arvoden även till
            hemvärnskompanichefer och varnar för de konsekvenser ett bibehållande
            av arvodena på nuvarande låga nivå kan medföra. På grund av vad
            ovan framhållits tillåter jag mig hemställa, att riksdagen ville
            bifalla rikshemvärnschefens förslag och besluta en anslagshöjning
            för Hemvärnets avlöningar (statsverkspropositionen 1957, fjärde
            huvudtiteln, punkt 37) av 342 500 kronor för budgetåret 1957/58
            att fördelas på arvoden enligt de grunder som rikshemvärnschefen
            an- givit i sitt förslag till arvodesfördelning.
          </p>
          <p>
            Stockholm den 24 januari 1957
          </p>
          <p>
            Lennart Stiernstedt
          </p>
        </div>
      </div>
    </body>
  </text>
</TEI>
