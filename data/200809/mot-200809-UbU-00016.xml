<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UbU-00016">
  <teiHeader>
    <fileDesc>
      <titleStmt>
        <title>med anledning av prop. 2008/09:87 Tydligare mål och kunskapskrav — nya läroplaner för skolan</title>
        <author corresp="i-7Gy2xwC7Jyimjy9QTKnQEf">av Rossana Dinamarca m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:87 Tydligare mål och kunskapskrav — nya läroplaner för skolan</title>
          <idno type="rdwebb">GW02Ub16</idno>
          <rs type="number">Ub16</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GW02Ub16/text</ref>
          <ref type="dokument_url_html">http://data.riksdagen.se/dokument/GW02Ub16</ref>
          <ref type="dokumentstatus_url_xml">http://data.riksdagen.se/dokumentstatus/GW02Ub16</ref>
          <ref type="doc">http://data.riksdagen.se/fil/CA5CFE97-776F-4619-9D50-DAFB79530E20</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-72MB2sngD2FkQkG8QP4EzP" type="basedOn"/>
        <correspContext corresp="i-72MB2sngD2FkQkG8QP4EzP">
          <ref>Proposition 2008/09:87</ref>
        </correspContext>
        <correspAction xml:id="i-9k3iLG7VmCpbgG9PGG1vPA" type="signed"/>
        <correspContext corresp="i-9k3iLG7VmCpbgG9PGG1vPA">
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-6MWLY5JdykMGLLUo96skfp"/>
        </correspContext>
        <correspAction xml:id="i-KVhPYUC7Ak9MZrnGkhka77" type="referral">
          <date when="2009-01-21"/>
        </correspAction>
        <correspAction xml:id="i-VBU3McKUEgSzxcFfU7rQSu" type="dismissal">
          <date when="2009-01-20"/>
        </correspAction>
        <correspAction xml:id="i-KDZVKqaWyHc59SrkGwr2Jq" type="dismissal">
          <date when="2009-01-20"/>
        </correspAction>
        <correspAction xml:id="i-B2o8gw7bcghLAr9YFT7Lvy" type="transfer">
          <date when="2009-01-16"/>
        </correspAction>
        <correspAction xml:id="i-X5qQkVTjmNjYbYydPtAt8G" type="submission">
          <date when="2009-01-16"/>
        </correspAction>
        <correspAction xml:id="i-8yFm1SsoyAL5c8RXumaomo" type="assigned"/>
        <correspContext corresp="i-8yFm1SsoyAL5c8RXumaomo">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-DYwghDzzLHLzjLKT3xXeMU">
            Förslag till riksdagsbeslut
          </head>
          <list style="ol">
            <item xml:id="i-Ld3sMQhm1fycwDJbHMCroF">
              Riksdagen avslår regeringens proposition 2008/09:87 Tydligare
              mål och kunskapskrav nya läroplaner för skolan.
            </item>
            <item xml:id="i-AfwCqHCrJQHk6YPbN4GMBP">
              Riksdagen tillkännager för regeringen som sin mening vad som
              anförs i motionen om kommentar- och referensmaterial.
            </item>
            <item xml:id="i-6aVZrF3nGMhDWLiNXBMRDQ">
              Riksdagen tillkännager för regeringen som sin mening vad som
              anförs i motionen om utbildningsinsatser.
            </item>
            <item xml:id="i-YCxNtEM6LKxsiC1syDarAc">
              Riksdagen tillkännager för regeringen som sin mening vad som
              anförs i motionen om styrning av undervisningens innehåll.
            </item>
            <item xml:id="i-S1Lhr2kk6fQb5Z89buoLE5">
              Riksdagen tillkännager för regeringen som sin mening vad som
              anförs i motionen om mål att uppnå och mål att sträva mot.
            </item>
            <item xml:id="i-PvKbJXpVwTNpn7Wh3rEXzx">
              Riksdagen tillkännager för regeringen som sin mening vad som
              anförs i motionen om mål och kunskapskrav i årskurs 3.
            </item>
            <item xml:id="i-Avzpxwyuc2hKpZRBdsefBE">
              Riksdagen tillkännager för regeringen som sin mening vad som
              anförs i motionen om nationella prov.
            </item>
            <item xml:id="i-KqrynKG9fWhDTjX7b2ouXM">
              Riksdagen tillkännager för regeringen som sin mening vad som
              anförs i motionen om att utreda frågan om kursplaner för obligatoriska
              särskolan och träningsskolan.
            </item>
            <item xml:id="i-PiBhxrBYdW2ACkPhVF4tHL">
              Riksdagen tillkännager för regeringen som sin mening vad som
              anförs i motionen om att ändra läroplanernas (Lpo 94 och Lpf 94)
              kapitel 1 enligt följande:
            </item>
          </list>
          <table>
            <row xml:id="i-36iNf9NgASxhbA3zC1aiHe">
              <cell>
                Nuvarande lydelse
              </cell>
              <cell>
                Föreslagen lydelse
              </cell>
            </row>
            <row xml:id="i-TaENCXFUbgNu49NdnS9sLG">
              <cell>
                I överensstämmelse med den etik som förvaltas av kristen tradition
                och västerländsk humanism sker detta genom individens fostran
                till rättskänsla, generositet, tolerans och ansvarstagande .
              </cell>
              <cell>
                Detta sker genom individens fostran till rättskänsla, generositet,
                tolerans och ansvarstagande .
              </cell>
            </row>
          </table>
          <list style="ol">
            <item xml:id="i-K4XMSGF3dFbFgMLoPgwFLT">
              Riksdagen tillkännager för regeringen som sin mening vad som
              anförs i motionen om en utredning av skolans styrning och finansiering.
            </item>
          </list>
        </div>
        <div type="motContent">
          <head xml:id="i-4SXFSnattfEnEYaayiLXjg" type="h1">
            Inledning
          </head>
          <p xml:id="i-88BoZQn2bcqP2Uw8UkGxCq">
            I slutet av 1980-talet och i början av 1990-talet fattades en
            rad politiska beslut som i grunden förändrade den svenska skolan.
            Bland annat förändrades den tidigare statliga regelstyrningen
            till en nationell målstyrning. I proposition 2008/09:87 Tydligare
            mål och kunskapskrav Nya läroplaner för skolan föreslår regeringen
            nya riktlinjer för läro- och kursplaner för grundskolan, obligatoriska
            särskolan, specialskolan och sameskolan. I kursplanerna ska det
            finnas bestämmelser om innehållet i undervisningen. Vidare ska
            nationella kunskapskrav och obligatoriska nationella ämnesprov
            införas för årskurs 3, 6 och 9.
          </p>
          <p xml:id="i-5PDcPhgRmMkqwdaE71G2Eq">
            Det finns givetvis ett behov att se över de enskilda målen i
            läroplaner och kursplaner och genomföra förändringar t.ex. om
            det finns oklarheter eller onödiga upprepningar. Däremot anser
            vi det inte motiverat att i dagsläget helt förändra läro- och
            kursplanernas struktur och innehåll. Det finns andra möjligheter
            att lösa de problem som finns med de nuvarande målen, och vi lämnar
            sådana förslag i denna motion. Vi anser också att eventuella förändringar
            av målstrukturen måste ske i ett större sammanhang. Riksdagen
            bör därför avslå proposition 2008/09:87 Tydligare mål och kunskapskrav
            Nya läroplaner för skolan.
          </p>
          <head xml:id="i-9VXUBMJxZonamWwWJc7gJe" type="h1">
            Kunskap om målen
          </head>
          <p xml:id="i-LFYiLaoNrRErkUFPakcBKn">
            Bland den kritik som finns mot det nuvarande målsystemet är att
            läroplanen och kursplanerna inte används i undervisningen. Anledningen
            sägs vara att de uppfattas som otydliga. Det kan givetvis bero
            på att styrdokumenten i sig är undermåliga, men det kan också
            vara en följd av att delar av målstyrningsreformen inte genomfördes
            på ett bra sätt. I betänkandet Tydliga mål och kunskapskrav i
            grundskolan (SOU 2007:28) som ligger till grund för föreliggande
            proposition, finns en beskrivning och analys av reformen. Ett
            problem som framkommer är att det aldrig har utarbetats något
            kommentar- och referensmaterial till läro- och kursplanerna, trots
            att det i alla förarbeten anses som en förutsättning för att lärarna
            skulle kunna utforma mål i sin undervisning. Detta arbete skulle
            ingå i Skolverkets uppdrag. Det stödmaterial som har tagits fram
            av Skolverket innebär enligt utredarens bedömning ingen hjälp
            för lärare till hur de ska konkretisera målen i sin undervisning.
            Behovet av ett kommentar- och referensmaterial kommer att finnas
            oavsett om de förändringar av läro- och kursplaner som regeringen
            nu föreslår genomförs eller inte. Därför bör Skolverket få ett
            förtydligat uppdrag att ta fram ett sådant stödmaterial, och lärare,
            elever och skolledare bör medverka. Detta bör riksdagen som sin
            mening ge regeringen till känna.
          </p>
          <p xml:id="i-DQfmUnT1D1mgzfoTWAEiMU">
            Ytterligare ett problem är att det material som Skolverket har
            producerat är relativt okänt ute på skolorna. Det kan givetvis
            ha flera orsaker, men en viktig förklaring är att det satsas för
            lite resurser på kompetensutveckling i skolan och att det också
            var fallet vid införandet av den nuvarande läroplanen. Regeringen
            har dock inte lärt av historien utan lägger hela ansvaret på skolhuvudmännen
            att se till att kunskapen om de nya styrdokumenten når ut på skolorna.
            Det är naturligtvis formellt riktigt men innebär att det kommer
            att uppstå liknande problem med den nya läroplanen, som med den
            gamla. I utredningen anses det nödvändigt att staten tar ansvar
            för viss utbildning och att det totalt innebär kostnader på ca
            400 miljoner kronor. Regeringen bör därför återkomma med ett förslag
            om en statlig utbildningssatsning i samband med implementeringen
            av de föreslagna styrdokumenten. Utbildningen bör omfatta såväl
            lärare som skolledare och skolhuvudmän. Detta bör riksdagen som
            sin mening ge regeringen till känna.
          </p>
          <head xml:id="i-QRcGbTe8SSR7bCV4fFu2Pm" type="h1">
            Styrning av kunskapen
          </head>
          <p xml:id="i-E3zhCuRP5AUWjTguia3a5H">
            I propositionen föreslås vidare att det i de nya styrdokumenten
            ska anges vad undervisningen ska handla om, vilket ska benämnas
            som centralt innehåll i kursplanerna. Det är dock oklart vad detta
            innebär. Den enda beskrivning som ges i propositionen är att detta
            innehåll ska ge lärarna en god förståelse för vad som ska behandlas,
            men inte begränsa ett mer detaljerat ämnesinnehåll eller arbetssätt.
            I utredningen (SOU 2007:28) ges några exempel på vad det kan innebära
            för några olika ämnen vilket konkret visar att detta förslag är
            problematiskt på flera olika sätt.
          </p>
          <p xml:id="i-7n3NhZ9RtWiPSDo5VwRR75">
            I ämnet historia för årskurs 6 finns t.ex. en punkt som lyder
            hembygdens historia. Där är ordet hembygd inte helt okomplicerat.
            Vad är hembygd? Vissa får kanske associationer till folkskolans
            hembygdskunskap och det gamla bondesamhället. För andra kanske
            hembygden finns i ett annat land. Hur avgränsas en hembygd? Kan
            det vara ett bostadsområde, en stadsdel, en tätort, en socken
            eller en kommun; kanske Europa kan räknas som en hembygd? Utredarens
            tanke är kanske att det obligatoriska innehållet ska handla om
            tolkningar, men det framgår inte någonstans i texten.
          </p>
          <p xml:id="i-WPmqycxcgLB8Z9Kq3MgwNu">
            Det finns heller inget tydligt samband mellan mål, innehåll och
            kunskapskrav. På vilket sätt bidrar undervisning just i hembygdens
            historia till kunskap om historiska förändringsprocesser? Inget
            av målen talar över huvud taget om hembygd. Samtidigt föreslås
            ett av kunskapskraven för årskurs 6 vara att eleven kan ge exempel
            på någon historisk förändring av betydelse för hembygden trots
            att detta inte uttrycks som ett mål för undervisningen. Den enda
            slutsatsen som kan dras är att det som kallas centralt innehåll
            är överordnat målen för undervisningen. Det finns då stora likheter
            med den i Danmark så omdebatterade historiekanon, som har drivits
            igenom av högerpolitiker med nationalistiska syften.
          </p>
          <p xml:id="i-KxLh3NmEgzuByKy1zJoGsd">
            Den kritik som kan riktas mot exemplen från ämnet historia omfattar
            också övriga ämnen. Det finns även andra problem med att införa
            centralt innehåll. Om staten föreskriver att ett visst innehåll
            i undervisningen ska vara obligatoriskt, förminskas betydelsen
            av lärarens ämneskunskaper. Den kunskap som har förvärvats under
            utbildningen till lärare, genom kompetensutveckling och genom
            att följa med i ämnesområdet, blir underordnad det staten ålägger
            läraren att lära ut. Det innebär samtidigt att regeringen underkänner
            den undervisning i ämnena som bedrivs vid universitet och högskolor.
          </p>
          <p xml:id="i-UemT3SFGiCDGr17yVBKYez">
            Vänsterpartiet anser därför att regeringens förslag om centralt
            innehåll i kursplanerna inte ska genomföras. Detta bör riksdagen
            som sin mening ge regeringen till känna.
          </p>
          <head xml:id="i-F57VyxBy1afhebCNzrgSkT" type="h1">
            Rätt till kunskap
          </head>
          <p xml:id="i-TP78xWx1iBDwJySagBYSEm">
            I dagens styrdokument anges två målnivåer: mål att uppnå och
            mål att sträva mot. Mål att uppnå bör ses som en rättighetskatalog
            för eleverna eftersom det uttrycks tydligt att det är skolans
            ansvar att eleverna når dessa mål. Målen att sträva mot tydliggör
            ytterligare att utvecklingen av skolans arbete är en grundläggande
            förutsättning för att eleverna ska få möjlighet att fördjupa och
            bredda sin kunskap och bildning. Vi vill också anknyta till ursprungsidén
            med dessa mål att sträva mot; att det inte kan anges några gränser
            för kunskapsutvecklingen.
          </p>
          <p xml:id="i-QQvp7edr81M9BesoM1VWgG">
            Vi är därför tveksamma till regeringens förslag att frångå principen
            med uppnåendemål och strävansmål och i stället införa en målnivå,
            som man väljer att kalla nationella kunskapskrav. Dessa krav ska
            ställas på eleverna, och det innebär i princip att de själva tvingas
            överta ansvaret för att de får den kunskap som de tidigare hade
            rätt till. Det innebär också minskade krav på skolan som institution
            och att ambitionerna sänks för elevernas kunskapsutveckling. De
            sänkta ambitionerna gör att betygen kommer att styra undervisningen
            i ännu högre grad och att betygshetsen det avslutande året i grundskolan
            kommer att öka. Detta bör riksdagen som sin mening ge regeringen
            till känna.
          </p>
          <head xml:id="i-4FfW5mhTTQAv2S115iEYhx" type="h1">
            Mål i årskurs 3
          </head>
          <p xml:id="i-3GiPGBh7nzATfNPwZHCHzG">
            Kunskapskraven, som regeringen vill införa, ska omfatta elever
            i årskurs 3. Mål för årskurs 3 har redan införts i svenska, svenska
            som andraspråk och matematik. Utöver detta föreslås kunskapskrav
            även för de natur- och samhällsorienterande ämnesgrupperna. Regeringen
            menar att syftet är att lärarna därigenom lättare kan upptäcka
            elever med behov av stöd och att dessa elever därmed kan få den
            hjälp de behöver. Detta syfte kan tyckas vällovligt, men regeringens
            politik bygger dessvärre på den felaktiga och illa underbyggda
            tesen att lärare saknar tillräcklig information och kännedom om
            elevernas kunskaper och att det är därför elever inte når målen.
            I själva verket har de flesta lärare som undervisar i grundskolans
            tidiga år en god insikt i elevernas kunskapsutveckling och vet
            vilka elever som behöver mer stöd och hur detta stöd bör utformas.
            Trots detta hävdar regeringen att lärarna saknar dessa kunskaper
            och underkänner med andra ord en hel yrkeskår.
          </p>
          <p xml:id="i-RvASzSCjxaRs4LpWS49kAc">
            Orsaken till att eleverna inte når målen är att de aldrig får
            den hjälp och stimulans som de har behov av och har rätt till.
            Trots att lärarna vet vilka åtgärder som behöver vidtas har de
            ingen möjlighet att fatta beslut på enbart pedagogiska grunder,
            eftersom de inte har tillräckliga resurser till sitt förfogande.
          </p>
          <p xml:id="i-FMnucxeSSZjEzQ5sCczQYs">
            Tidigare mål och kunskapskrav kommer att styra undervisningen
            mot ett fåtal ämnen och kommer därför att leda till sämre kunskaper.
            Möjligheterna att låta intresse och nyfikenhet styra lärandet
            blir också sämre. Vänsterpartiet anser därför att det inte ska
            införas kunskapskrav i årskurs 3 och föreslår dessutom att de
            nyligen införda målen för årskurs 3 avskaffas. Detta bör riksdagen
            som sin mening ge regeringen till känna.
          </p>
          <head xml:id="i-2XuNPJpwFvgHToEZowaR13" type="h1">
            Färre nationella prov
          </head>
          <p xml:id="i-GnM4QpXEHLTwErjfb3k8iY">
            Vänsterpartiet har även invändningar mot en ökad användning av
            nationella prov. I en decentraliserad, målstyrd skola måste utvärderingarna
            ske lokalt och sammanställas nationellt. Nationella prov förutsätter
            att alla elever lär sig samma saker och riskerar att styra undervisningen
            med dess innehåll på samma sätt som betygen gör. Detta motverkar
            utvecklingen mot pedagogiskt nytänkande och mångfald som i dag
            sker lokalt ute på skolorna. Det blir mycket svårare för lärarna
            att ta hänsyn till elevernas individuella kunskapsutveckling,
            som kan skilja oerhört mycket i tidiga år. Undervisningen styrs
            mot några få mål vilket ger eleverna färre kunskaper och en sämre
            bildning. Den stress som många elever redan i årskurs 5 känner
            inför de nationella proven flyttas nedåt i åldrarna. Det är givetvis
            negativt för lärandet, men kan också medverka till en sämre hälsa
            på längre sikt.
          </p>
          <p xml:id="i-EKEh6B1JxvHQtydYuxMdD9">
            Naturligtvis måste det finnas redskap för att bedöma elevernas
            kunskap eftersom det är det bästa sättet att utvärdera skolans
            undervisning. Dessa bedömningar måste dock samtidigt vara ett
            stöd i lärandet och ska därför vara framåtsyftande eller formativa.
            Betyg och nationella prov är summativa bedömningar, dvs. de mäter
            bara gjorda prestationer och ger ingen information om hur lärandet
            ska utvecklas. Möjligen kan de nationella proven göra mer nytta
            som ett redskap för att utvärdera undervisningen. De enskilda
            elevernas prestationer behöver därigenom inte uppmärksammas i
            så stor utsträckning och proven skulle kunna avpersonifieras eller
            anonymiseras.
          </p>
          <p xml:id="i-G3ucBh1aR3kQfyKaVVvxVj">
            Vår slutsats är därför att de nationella proven måste användas
            mycket sparsamt. Vi ser därför inget behov av fler nationella
            prov vare sig tidigare i åldrarna eller i ytterligare ämnen. Endast
            proven i årskurs 9 ska vara obligatoriska. Ej heller bör de nationella
            proven få en ökad betydelse vid betygssättningen. Detta bör riksdagen
            som sin mening ge regeringen till känna.
          </p>
          <head xml:id="i-LFToHvEFEG23h2pBaQ7SUc" type="h1">
            Kursplanerna för obligatoriska särskolan
          </head>
          <p xml:id="i-JpRW37q7SQka1zJgt7zCmy">
            Utredningen (SOU 2007:28) ger inga förslag om kursplaner i särskolan
            och träningsskolan utan menar att frågan om deras behov av kursplaner
            bäst kan tillgodoses. Detta förslag har också ett brett stöd bland
            remissinstanserna. Trots detta föreslår regeringen att kursplaner
            med samma struktur som i grundskolan ska införas i den obligatoriska
            särskolan och träningsskolan. Vi anser att det är förhastat av
            regeringen och att det behövs mer kunskap, vilket således innebär
            att vi ansluter oss till förslaget om att frågan behöver utredas
            ytterligare. Detta bör riksdagen som sin mening ge regeringen
            till känna.
          </p>
          <head xml:id="i-V7tivqauAUesbrts9mXhPy" type="h1">
            Konfessionsfri värdegrund
          </head>
          <p xml:id="i-JKzeKasoQTXBhGnipvpbWZ">
            Regeringen menar att skolans värdegrund bör vara oförändrad i
            den nya läroplanen. Vänsterpartiet anser dock att skrivningarna
            om kristen tradition och västerländsk humanism utgör tydliga avsteg
            från den anda som i övrigt präglar läroplanernas värdegrund. De
            andra värden som hävdas är lätta att ställa upp på för alla demokrater
            från höger till vänster och oavsett kulturell och religiös hemvist.
            Dessa andra värden är konkreta och lätta för lärare och elever
            att diskutera i anslutning till vardagliga situationer och aktuella
            samhällsdebatter. Det betyder inte att dessa värden är oomtvistade
            eller att tolkningen av deras innebörd inte kan skilja sig åt.
            Men värdegrundens övriga formuleringar är ändå klart mer konkreta
            och tydliga än den om kristen tradition och västerländsk humanism.
            De utgör heller ingen provokation mot någon demokrat.
          </p>
          <p xml:id="i-3toJpv54LaFNgUbrvuJpSb">
            Vänsterpartiet menar att det är dags att samordna de tre läroplanernas
            skrivning om värdegrunden. Det är svårt att se rationella skäl
            till att kristen tradition och västerländsk humanism ska vara
            vägledande i grund- och gymnasieskolan, men inte i förskolan.
            Vårt konkreta förslag är att samtliga läroplaner får en gemensam
            skrivning enligt följande: Detta sker genom individens fostran
            till rättskänsla, generositet, tolerans och ansvarstagande. Detta
            bör riksdagen som sin mening ge regeringen till känna.
          </p>
          <head xml:id="i-S9MS7bsaRBAzr2CZ9qEanP" type="h1">
            Huvudmannaskap och måluppfyllelse
          </head>
          <p xml:id="i-Nwxz5K4qBiZqpfSS3kLyg6">
            Vid en analys av mål- och resultatstyrningen av skolan är det
            uppenbart att det finns många problem och oklarheter med den nuvarande
            styrningen av och ansvarsfördelningen inom skolan. Bland annat
            finns det oroväckande tendenser att bristande likvärdighet leder
            till att de sociala skillnaderna i skolan ökar. Denna utveckling
            kan inte enbart hänföras till hur styrdokumenten är formulerade
            eller tolkas, men det utgör en del av problemet. Därför anser
            vi i Vänsterpartiet att det behövs en total utvärdering av det
            svenska skolväsendet och föreslår att det tillsätts en utredning
            med uppdrag att analysera och utvärdera skolans styrning och finansiering.
            Detta bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-RBrfHLq9nKRgjbyqc97S3M" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-R7R8EwPCMouZ4KYk7hcgK9" who="i-5CH7vHLGXLfDB5Tn7xx95V">
              Siv Holma (v)
            </item>
            <item xml:id="i-DDFc27UEiWjf6WwoqUkfv3" who="i-548HUVvKe8n48M3pQmFeUC">
              Amineh Kakabaveh (v)
            </item>
            <item xml:id="i-2mbDCuxqJmbsxfazjBK44D" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-Q8oehPhLhvKWzKH4ci2ZT6" who="i-du5LHNwBWrCH1am94GCk1">
              Eva Olofsson (v)
            </item>
            <item xml:id="i-Y5KNB7KBS73mu7krGsD5dP" who="i-6MWLY5JdykMGLLUo96skfp">
              Lena Olsson (v)
            </item>
          </list>
        </div>
      </div>
    </body>
  </text>
</TEI>
