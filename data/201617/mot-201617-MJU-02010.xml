<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-MJU-02010">
  <teiHeader>
    <fileDesc>
      <titleStmt>
        <title>Den framtida hållbara livsmedelskedjan</title>
        <author corresp="i-NaB2cvgwB4zVi98HPFcvof">av Kristina Yngwe m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:2010 av Kristina Yngwe m.fl. (C)</title>
          <idno type="rdwebb">H4022010</idno>
          <rs type="number">2010</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H4022010/text</ref>
          <ref type="dokument_url_html">http://data.riksdagen.se/dokument/H4022010</ref>
          <ref type="dokumentstatus_url_xml">http://data.riksdagen.se/dokumentstatus/H4022010</ref>
          <ref type="docx">http://data.riksdagen.se/fil/F49855F8-A357-475A-A264-59E4A0FC21AB</ref>
          <ref type="pdf">http://data.riksdagen.se/fil/B95BF035-DE5F-415C-9363-D471AF284E2C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NaB2cvgwB4zVi98HPFcvof</idno>
            <name>Kristina Yngwe</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-B471TcSCwHNHrNRk1EdJek</idno>
            <name>Eskil Erlandsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Qqu9byP8zwudzHA8ErxkRe</idno>
            <name>Rickard Nordin</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UAkXQFsqvYWvpuDvy99fMW" type="signed"/>
        <correspContext corresp="i-UAkXQFsqvYWvpuDvy99fMW">
          <note type="signatory" corresp="i-NaB2cvgwB4zVi98HPFcvof"/>
          <note type="signatory" corresp="i-B471TcSCwHNHrNRk1EdJek"/>
          <note type="signatory" corresp="i-Qqu9byP8zwudzHA8ErxkRe"/>
        </correspContext>
        <correspAction xml:id="i-GVY3ResNM8fnNFjHLoTZ4R" type="submitted">
          <date when="2016-10-05"/>
          <time when="10:38:48"/>
        </correspAction>
        <correspAction xml:id="i-K153Ri663Ph12XC4bxdzwS" type="reviewed">
          <date when="2016-10-05"/>
          <time when="11:49:19"/>
        </correspAction>
        <correspAction xml:id="i-HL5sd11CKNuu8EzGgbaez1" type="referred">
          <date when="2016-10-14"/>
        </correspAction>
        <correspAction xml:id="i-8wrTemd7ak7ABJ5uaxNtk4" type="assigned">
          <date when="2018-06-13"/>
          <time when="13:23:41"/>
        </correspAction>
        <correspContext corresp="i-8wrTemd7ak7ABJ5uaxNtk4">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-WCuXPhMHybXZu1R7mofbdC" type="behandlas_i"/>
        <correspContext corresp="i-WCuXPhMHybXZu1R7mofbdC">
          <ref type="uppgift">2016/17:MJU24</ref>
          <ref type="ref_dok_id">H401MJU24</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU24</ref>
          <ref type="ref_dok_titel">En livsmedelsstrategi för Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-J2jpgwJoNVNinvusNcQXjo" type="behandlas_i"/>
        <correspContext corresp="i-J2jpgwJoNVNinvusNcQXjo">
          <ref type="uppgift">2016/17:MJU12</ref>
          <ref type="ref_dok_id">H401MJU12</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU12</ref>
          <ref type="ref_dok_titel">Djurskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Lamzabis29AbN3GTHbdhns" type="behandlas_i"/>
        <correspContext corresp="i-Lamzabis29AbN3GTHbdhns">
          <ref type="uppgift">2016/17:FiU7</ref>
          <ref type="ref_dok_id">H401FiU7</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">FiU7</ref>
          <ref type="ref_dok_titel">Nytt regelverk om upphandling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-M2sSjbstHRNUvWxdxLUcR" type="behandlas_i"/>
        <correspContext corresp="i-M2sSjbstHRNUvWxdxLUcR">
          <ref type="uppgift">2016/17:MJU2</ref>
          <ref type="ref_dok_id">H401MJU2</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU2</ref>
          <ref type="ref_dok_titel">Utgiftsområde 23 Areella näringar, landsbygd och livsmedel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XLPz1aPa7uDLyqEt42osu7" type="behandlas_i"/>
        <correspContext corresp="i-XLPz1aPa7uDLyqEt42osu7">
          <ref type="uppgift">2016/17:FöU7</ref>
          <ref type="ref_dok_id">H401FöU7</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">FöU7</ref>
          <ref type="ref_dok_titel">Samhällets krisberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KwZUTH6wWahdggpqZTFBzs" type="behandlas_i"/>
        <correspContext corresp="i-KwZUTH6wWahdggpqZTFBzs">
          <ref type="uppgift">2016/17:MJU15</ref>
          <ref type="ref_dok_id">H401MJU15</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU15</ref>
          <ref type="ref_dok_titel">Avfall och kretslopp</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-52kvWcfk5kkDgYXYRno2TG" type="behandlas_i"/>
        <correspContext corresp="i-52kvWcfk5kkDgYXYRno2TG">
          <ref type="uppgift">2016/17:MJU23</ref>
          <ref type="ref_dok_id">H401MJU23</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU23</ref>
          <ref type="ref_dok_titel">En livsmedelsstrategi för Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MmoKznkEG1K2SV1DSKXhFs" type="behandlas_i"/>
        <correspContext corresp="i-MmoKznkEG1K2SV1DSKXhFs">
          <ref type="uppgift">2016/17:NU13</ref>
          <ref type="ref_dok_id">H401NU13</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">NU13</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-78CxztYfvCyXbQfU6ZoKyy" type="motHeader">
        <div xml:id="i-GvENNVCn9u7aZtyFwAgTnF" type="motTitle">
          Motion till riksdagen 2016/17:2010 av Kristina Yngwe m.fl. (C)
          Den framtida hållbara livsmedelskedjan
        </div>
      </div>
      <div xml:id="i-7xUVNfG7RxwCwmV8gvb3FE" type="motBody">
        <div xml:id="i-PUvvSYWQZmpX3Ze6JjgyCL" type="motProposal" subtype="förslag">
          <head xml:id="i-UnLyfYjZg9L5EBNKkh7ViK">
            Förslag till riksdagsbeslut
          </head>
          <list xml:id="i-NNvF8LuKM7X9dP3mqNgiaA" style="ol">
            <item xml:id="i-FK2MSHjHw1n9MCTtMUM9Jg">
              Riksdagen ställer sig bakom det som anförs i motionen om att
              verka för en livsmedelsstrategi som skapar bättre förutsättningar
              för lönsamma och konkurrenskraftiga företag som producerar och
              levererar hållbara livsmedel och tillkännager detta för regeringen.
            </item>
            <item xml:id="i-8RtxLze68BbyVUBEihSL8J">
              Riksdagen ställer sig bakom det som anförs i motionen om betydelsen
              av att lyfta hela livsmedelskedjan, inklusive konsumentperspektivet,
              vid formandet av en livsmedelsstrategi och tillkännager detta
              för regeringen.
            </item>
            <item xml:id="i-YN429oJ3MsLQwyAZG9KscJ">
              Riksdagen ställer sig bakom det som anförs i motionen om att
              se över beredskapen för livsmedelsförsörjning vid krig eller naturkatastrofer
              och tillkännager detta för regeringen.
            </item>
            <item xml:id="i-4xyajaYQB6Cuk9gr5ipPg8">
              Riksdagen ställer sig bakom det som anförs i motionen om att
              ge myndigheter som berör livsmedelskedjan ett främjandeuppdrag
              och tillkännager detta för regeringen.
            </item>
            <item xml:id="i-Mkp2Nam5RjKaQytC65K8wK">
              Riksdagen ställer sig bakom det som anförs i motionen om att
              stärka förädlingsvärdet i livsmedelskedjan från jord till bord
              och tillkännager detta för regeringen.
            </item>
            <item xml:id="i-EfM31wcFLcNTQPCgccyTfM">
              Riksdagen ställer sig bakom det som anförs i motionen om att
              främja svensk livsmedelsinnovation och tillkännager detta för
              regeringen.
            </item>
            <item xml:id="i-2FhTXgKebHq1EEmUwum5ke">
              Riksdagen ställer sig bakom det som anförs i motionen om att
              tydliggöra myndighetsansvaret för att främja livsmedelsexport
              och tillkännager detta för regeringen.
            </item>
            <item xml:id="i-TZouJCPwTmwFvmD2WXWCVN">
              Riksdagen ställer sig bakom det som anförs i motionen om att
              bättre marknadsföra svenska livsmedel utomlands och tillkännager
              detta för regeringen.
            </item>
            <item xml:id="i-PZo6L96Woi9Nged2wX6FjY">
              Riksdagen ställer sig bakom det som anförs i motionen om att
              prioritera att öka antalet landsgodkännanden och tillkännager
              detta för regeringen.
            </item>
            <item xml:id="i-NyCunh4ugNXRyv1xBHnJ8j">
              Riksdagen ställer sig bakom det som anförs i motionen om att
              placera livsmedelsattachéer på strategiskt viktiga marknader för
              svensk livsmedelsexport och tillkännager detta för regeringen.
            </item>
            <item xml:id="i-5bNLKiXRn96m485UdQUoc7">
              Riksdagen ställer sig bakom det som anförs i motionen om att
              anslå medel till Business Sweden under längre tid än ett år i
              taget och tillkännager detta för regeringen.
            </item>
            <item xml:id="i-E9DJcfdiQmXofcaL3kNJGA">
              Riksdagen ställer sig bakom det som anförs i motionen om att
              verka för att minska negativ miljöpåverkan från livsmedelskonsumtion
              och tillkännager detta för regeringen.
            </item>
            <item xml:id="i-Q12P5XrbAy8JGfdE9xndNs">
              Riksdagen ställer sig bakom det som anförs i motionen om att
              införa ett nationellt mål för minskning av matavfall/matsvinn
              och tillkännager detta för regeringen.
            </item>
            <item xml:id="i-EzB1VwBHfbTAS2d7ao4cjT">
              Riksdagen ställer sig bakom det som anförs i motionen om att
              införa ett etappmål för att minska matsvinnet och tillkännager
              detta för regeringen.
            </item>
            <item xml:id="i-Grq4yLZ3ZqYvywqN1Fjoop">
              Riksdagen ställer sig bakom det som anförs i motionen om att
              ändra märkningen på livsmedel från bäst före till minst hållbar
              till och tillkännager detta för regeringen.
            </item>
            <item xml:id="i-BJXitJpDchQYcvC1dCrrgx">
              Riksdagen ställer sig bakom det som anförs i motionen om att
              underlätta för butiker att bli foderleverantörer och tillkännager
              detta för regeringen.
            </item>
            <item xml:id="i-CXSBL2B4NmcN93Kpa8DPGN">
              Riksdagen ställer sig bakom det som anförs i motionen om att
              begränsa reklamation av frukt och grönt i butik och tillkännager
              detta för regeringen.
            </item>
            <item xml:id="i-5MnGgEY6Ftc6R2hCtjZPFp">
              Riksdagen ställer sig bakom det som anförs i motionen om att
              regeringen i EU bör verka med kraft för att minska livsmedelsförfalskningen
              och tillkännager detta för regeringen.
            </item>
            <item xml:id="i-7j4r8unexh5toY1tZDZhBm">
              Riksdagen ställer sig bakom det som anförs i motionen om att
              utöka ursprungsmärkningen och införa denna på fler livsmedel på
              EU-nivå, i ett första steg mejeriprodukter, och tillkännager detta
              för regeringen.
            </item>
            <item xml:id="i-RKbCmf7uBesYp6tYZuKBrw">
              Riksdagen ställer sig bakom det som anförs i motionen om att
              regeringen i EU bör verka för högre livsmedelsstandard och djurskydd
              inom unionen och tillkännager detta för regeringen.
            </item>
            <item xml:id="i-WChi5w2P2CcEgoC2P6EobN">
              Riksdagen ställer sig bakom det som anförs i motionen om att
              ställa krav på miljöhänsyn och minst svenska regler för djurskydd
              vid offentlig upphandling av livsmedel och tillkännager detta
              för regeringen.
            </item>
            <item xml:id="i-5BDRDfbuRCZbT6gpcVa9xQ">
              Riksdagen ställer sig bakom det som anförs i motionen om att
              verka för att främja småskaliga livsmedelsföretag på landsbygden
              och tillkännager detta för regeringen.
            </item>
            <item xml:id="i-2ms8UFdNriNMFb1yC7m7EJ">
              Riksdagen ställer sig bakom det som anförs i motionen om betydelsen
              av Matlandet Sverige och tillkännager detta för regeringen.
            </item>
            <item xml:id="i-W6tUP12RG7N8iDpMAN4jLt">
              Riksdagen ställer sig bakom det som anförs i motionen om att
              skyndsamt se över regelverken för protein till foder och livsmedel
              och tillkännager detta för regeringen.
            </item>
          </list>
        </div>
        <div xml:id="i-AB8bhPf2ugvQY5WJgzvpY4" type="motContent">
          <head xml:id="i-AFJH8a8AyvYKcEVu3tgaPY" type="h1">
            Nationell livsmedelsstrategi
          </head>
          <p xml:id="i-KTWyVa1yyKQ7xkfz17bH2L">
            Den svenska livsmedelsproduktionen behöver öka och få förutsättningar
            att växa. Därför vill vi ta fram en nationell livsmedelsstrategi
            som gör skillnad. Sverige behöver en bred strategi för hur vi
            stärker den svenska livsmedelsindustrin och den svenska livsmedelskonsumenten.
            En strategi som har ett brett stöd och som blir ett konkret verktyg
            för att stärka konkurrenskraften. För att vara konkret och göra
            verklig skillnad måste strategin peka ut en konkret väg framåt.
            Det innebär tydliga och mätbara målformuleringar om att all svensk
            livsmedelsproduktion, oavsett produktionsform, ska öka. Det i
            sin tur kräver en tydlig struktur med etappmål och prioriteringar
            som visar för branschen vilka politiska problem som måste lösas
            först för att produktionen ska öka till år 2030.
          </p>
          <p xml:id="i-FX2xQFgDCGychbBaggKgWA">
            Det måste även vara uppenbart från politikens sida att de myndigheter
            som är involverade i livsmedelsproduktionen ska verka främjande
            och bidra till att livsmedelsstrategin genomförs. Det är många
            myndigheter som ser till olika delar av livsmedelskedjan men enbart
            en myndighet som har ett konkret främjandeuppdrag. Detta vill
            Centerpartiet ändra på. Vidare går det heller inte att frångå
            att det höga svenska kostnadsläget med bland annat höga skatter
            och avgifter är ett problem som politiken måste ta tag i.
          </p>
          <p xml:id="i-NAqNJzgFrkaFEhB6mHfXc7">
            Det har länge funnits stora utmaningar för svensk livsmedelsproduktion
            och inte minst för svensk primärproduktion. Alliansregeringen
            påbörjade ett arbete där vi steg för steg förenklade regler och
            sänkte kostnader, men mycket mer måste till. För att klara den
            akuta situationen och fortsätta arbetet med att stärka konkurrenskraften
            krävs politiskt ledarskap. Centerpartiet anser att vi ska producera
            mer mat i Sverige för att främja säker, sund och miljövänligare
            livsmedelsproduktion, för att stärka landsbygdens utveckling och
            för att minska den miljöpåverkan i andra länder som vår livsmedelsimport
            ger.
          </p>
          <p xml:id="i-SSEpY9CPV88kTKqdA6hCif">
            Det finns även skäl att ur ett beredskapsperspektiv ha en stor
            inhemsk livsmedelsproduktion i och med att Sverige, i mycket hög
            grad, är ett importberoende land. Försörjningsgraden av livsmedel
            minskar och riskerar bli en stor säkerhetsrisk vid många olika
            slags kriser, både militära och icke-militära. Mer än hälften
            av den mat vi behöver är idag importerad, och det är angeläget
            att Sverige har en beredskap för att hantera krisers påverkan
            på inhemsk produktion av livsmedel och tillgång till dricksvatten.
          </p>
          <p xml:id="i-3QDXGBCANGaqAZrrFVxt1a">
            Samtidigt behöver konsumentens roll i livsmedelsstrategin prioriteras.
            Om konsumenterna väljer att köpa importerade livsmedel spelar
            åtgärderna och ambitionsökningen för svensk livsmedelsproduktion
            mindre roll. Därför behöver den svenska livsmedelsstrategin vid
            sidan av producentfokus även ha ett tydligt konsumentperspektiv.
            Konsumenterna har en enorm makt i de val de gör. Trenden pekar
            på att hälsa och hållbarhet blir allt viktigare val för konsumenten
            varför en ambition om att höja medvetenheten om hållbarhet och
            de mervärden som svensk livsmedelsproduktion erbjuder kan behöva
            lyftas fram.
          </p>
          <p xml:id="i-7miL1MqGnEii1eJQ6qxik4">
            I den svenska livsmedelsstrategin som Centerpartiet vill utforma
            är hållbarhet ett nyckelord. Däri är en fossiloberoende produktion
            och distribution av livsmedel en nödvändighet för att klara omställningen.
            Sverige kan göra denna omställning till en affärsmöjlighet för
            vår livsmedelsproduktion. Detta bör ske i kombination med gröna
            skatteväxlingar och styrmedel för att till exempel stimulera teknisk
            utveckling av jordbruksmaskiner som drivs av förnybara bränslen.
          </p>
          <p xml:id="i-Vruzoo33DxByyrEgSQKdzS">
            Strategin bör involvera forskning och innovation för att möjliggöra
            ökat förädlingsvärde och utveckling av lantbrukets odlingsmetoder.
            Framtiden ställer krav på alternativa livsmedel och Sverige har
            en god potential att leda arbetet inom livsmedelsinnovation i
            och med sitt goda renommé och miljöarbete och med framgångsrika
            företag som specialiserar sig på innovativa matprodukter. För
            att stärka livsmedelsinnovation i Sverige vill vi förbättra företagsvillkor
            och främja inkubatorverksamhet för att Sverige ska kunna stärka
            sin position på området. Även förnybara bränslen, logistik, effektiva
            transporter och mer säsongsvarierad konsumtion av livsmedel är
            viktiga delar för att öka hållbarheten i livsmedelskedjan. Detta
            kan stödjas av en offentlig upphandling som ställer tydliga miljö-
            och djurskyddskrav.
          </p>
          <head xml:id="i-AixK6PLXQSRagSsTEESvW3" type="h1">
            Främjad livsmedelsexport – en förutsättning för en livskraftig
            landsbygd
          </head>
          <p xml:id="i-Qk9eBWmjQA945EkujGAkm2">
            Svenska livsmedel kan vara en internationell framgångssaga. Under
            2014 exporterades svensk mat och dryck för ca 70 miljarder kronor.
            Under alliansregeringens tid ökade exporten av svensk mat och
            dryck mycket. En viktig del av visionen Sverige – det nya Matlandet
            var ambitionen att fördubbla exporten av livsmedel från 50 miljarder
            år 2008 till 100 miljarder år 2020. Det finns fortfarande god
            potential för den fortsatta utvecklingen men då krävs handlingskraft
            och konkreta åtgärder. Sedan nuvarande regering tillträdde har
            den årliga exporten ökat hälften så mycket som under alliansregeringens
            tid. Ett mål i den kommande livsmedelsstrategin bör vara att öka
            exporten av mat ytterligare.
          </p>
          <p xml:id="i-8rwtMGeEe5VXaUJ8xWTM4A">
            Som en liten öppen ekonomi med en högteknologisk industri är
            en växande export särskilt viktig för Sverige. I Sverige har vi
            högkvalitativa livsmedel med hög säkerhet, miljökrav och gott
            djurskydd. Det är mervärden som intresserar svenska konsumenter
            men kan i högre utsträckning även intressera konsumenter på andra
            marknader. En bättre marknadsföring behövs av vår låga antibiotikaanvändning
            i djurproduktionen i förhållande till övriga EU-länder. Det kan
            vara en stark konkurrensfördel som bidrar till ökad livsmedelssäkerhet.
            Med mer export har vi en möjlighet att stärka lönsamheten inom
            det svenska lantbruket och det bedöms vara en viktig väg framåt
            för att skapa nya marknadsmöjligheter, vilket också inkluderar
            att få intäkter för alla produktdelar. Men då behövs också ett
            ökat tillträde till nya marknader inom och utanför Europa. Vi
            anser att strategier behöver utvecklas för att möjliggöra exportpotentialen.
          </p>
          <p xml:id="i-VRq8WFPTTAdf5WnPUHzU6k">
            Flera myndigheter, såsom Livsmedelsverket, Myndigheten för samhällsskydd
            och beredskap (MSB), länsstyrelserna och kommunerna, delar på
            ansvaret för livsmedelsförsörjningen. Detta gör det svenska myndighetsansvaret
            något splittrat i förhållande till andra framgångsrika länder.
            Idag budgeteras medel för att främja export i Jordbruksverkets
            regleringsbrev till Business Sweden, men ansvar behöver tydliggöras
            genom att exportfrämjande är en del av Jordbruksverkets myndighetsansvar.
          </p>
          <p xml:id="i-EzCqwxtumbzbZeJGSexTeP">
            Det är viktigt att regeringen vidtar de åtgärder som krävs för
            att kunna öka livsmedelsexporten även fortsättningsvis. Arbetet
            med att skapa fler landgodkännanden och att strategiskt placera
            ut personal på våra ambassader som har till uppgift att hjälpa
            till att öppna fler marknader för svenska produkter måste stärkas.
          </p>
          <p xml:id="i-UC9NAmEqmxguMwawfsDQY8">
            För att kunna exportera livsmedel och jordbruksprodukter till
            länder utanför EU krävs att lands- och anläggningsgodkännanden
            finns mellan Sverige och det aktuella landet. För animaliebaserade
            produkter krävs ofta tredjelandsgodkännanden, vilket innebär att
            det exporterande landets produkt godkänns av det importerande
            landet. Förhandlingar om godkännande kan ta lång tid, ibland år.
            Både Livsmedelsverket och Jordbruksverket har i uppdrag att arbeta
            för fler landsgodkännanden, och anslagen för detta har ökat kraftigt
            sedan 2009 när Centerpartiet satt i regeringen. Det har resulterat
            i flera nya exportmarknader. Men ökade resurser är nödvändiga
            för att minska handläggningstiderna, för att upprätthålla dagens
            exportmarknader och för att kunna arbeta mer proaktivt med exportsatsningar.
          </p>
          <p xml:id="i-HTCCJrQcgYGsjc32sj8FWo">
            För att underlätta exporten är det viktigt med både erfarenhetsutbyte
            och nätverksbyggande. Livsmedelsattachéer har visat sig vara effektivt
            för att stärka marknadsföringen och bedöms vara viktiga för att
            öka tillträdet till nya exportmarknader. Livsmedelsattachéer vid
            prioriterade ambassader kan påskynda landsgodkännanden och export
            genom att de har god kännedom om såväl den svenska marknaden och
            det svenska samhället liksom om det aktuella landet, dess kultur,
            marknad och myndighetsstruktur. Därför anser Centerpartiet att
            livsmedelsattachéer bör placeras på strategiskt viktiga marknader
            för att främja svensk livsmedelsexport.
          </p>
          <p xml:id="i-XUCpuR7EanaWKvy5vB8kvA">
            Business Sweden (f.d. Exportrådet) är den nationella aktören
            för svensk export. Ett problem som försämrar effektiviteten är
            att medel anslås till Business Sweden enbart på årsbasis vilket
            hindrar långsiktig planering. Om medel skulle anslås för flera
            år i taget skulle det kunna innebära att Business Sweden i högre
            utsträckning kan planera insatser och styra strategiskt för att
            exportera livsmedel. Det skulle också underlätta företags planer
            för internationalisering.
          </p>
          <head xml:id="i-965F8du3WB7jzKNiuZdV2j" type="h1">
            Matsvinn och miljöpåverkan
          </head>
          <p xml:id="i-9Skowkv3wgUKVZ2Ji6c8Tv">
            En stor del av all miljöpåverkan sker genom hushållens konsumtion
            – med mat, transporter och boende. Att konsumenterna får information
            och möjlighet att göra aktiva val är avgörande för att minska
            miljöpåverkan. Både miljön och hushållens plånböcker tjänar mycket
            på att minska livsmedelssektorns klimatpåverkan. Inte minst gäller
            detta matsvinn. För att minska mängderna mat som slängs i onödan
            behöver medvetenheten om matsvinnets betydelse för miljön öka.
          </p>
          <p xml:id="i-FbQXzFDLP2Z1xY2q5DPKHY">
            Ungefär en tredjedel av den mat som produceras går direkt i soporna.
            I en värld där befolkningsmängden ständigt ökar och där vi kan
            få svårt att mätta världens munnar år 2050 så behövs åtgärder
            för att minimera att produktionsarealer går åt till att producera
            matavfall. Alliansregeringen gav Livsmedelsverket, Naturvårdsverket
            och Jordbruksverket ett treårigt uppdrag tillsammans för att minska
            matsvinnet. Såväl i restauranger, butik som i hushåll har matsvinnet
            minskat men än finns det mer att göra då svenskar fortfarande
            slänger 50 kg ätbar mat per person och år, enligt siffror från
            2014. Klimatpåverkan från hushållens totala mängd matsvinn uppgår
            till 444 000 ton/år vilket motsvarar växthusgasutsläppen från
            genomsnittlig körning av 360 000 bilar under ett år.
          </p>
          <p xml:id="i-EvYC8dFWuFMhSDdeAU7Qgm">
            Den svenska livsmedelsproduktionen står för ca 50 procent av
            vår totala övergödning och 20–25 procent av vår totala klimatpåverkan.
            Var femte matkasse som vi köper med oss hem från affären går rakt
            ner i soporna och således skulle matens miljöpåverkan kunna vara
            lägre om vi minskade matsvinnet.
          </p>
          <p xml:id="i-VRiZ294pd8se1WmdUqkVQ5">
            Sedan tidigare finns ett mål om att öka insamlingsgraden av biologiskt
            nedbrytbart avfall, men att gå ett steg längre är att införa ett
            mål om minskning av matavfall/svinn för att förebygga att avfallet
            uppstår. Ett sådant mål finns inte idag vilket gör det svårt att
            visa en tydlig viljeriktning som driver på insatser hos aktörer.
            Centerpartiet vill dessutom införa ett etappmål likt det förslag
            Naturvårdsverket tidigare har tagit fram. Förslaget innebär att
            matavfallet ska minska till år 2020 med 20 procent jämfört med
            år 2010, sammantaget för hela livsmedelskedjan utom primärproduktionen.
          </p>
          <p xml:id="i-QzAfC6GVLVe4N9ErBgmake">
            Utöver detta vill Centerpartiet att regeringen ska initiera projekt
            med syfte att förebygga och minska matsvinn likt det treåriga
            uppdrag som alliansregeringen gemensamt gav till Naturvårdsverket,
            Livsmedelsverket och Jordbruksverket 2013–2015. Inte minst är
            detta relevant för hushållen som slänger allra mest mat.
          </p>
          <p xml:id="i-WVL9zFSrg1rK1CGd59XUTs">
            En annan bidragande faktor till matsvinnet är den missvisande
            bäst-före-märkningen på produkter. En bäst-före-märkning kan uppfattas
            som att livsmedlet blir oätligt efter det passerade datumet trots
            att så inte är fallet allt som oftast. Medvetenheten behöver öka
            hos konsumenterna om livsmedels hållbarhet och samtidigt kan en
            förändring i märkningen till ”minst hållbar till” öka förståelsen
            för att livsmedlet håller sig ytterligare en tid efter att datumet
            passerats. På vissa livsmedelsgrupper kan det vara befogat att
            överväga att ta bort märkningen, såsom matprodukter med lång hållbarhet
            som pasta och kaffe. Centerpartiet önskar därför ändra ”bäst-före”-märkningen
            till ”minst hållbar till”.
          </p>
          <p xml:id="i-32ZY1QRenxZyGKKdWPEN5K">
            Det finns även åtgärder att genomföra i butik. Genom ökad användning
            av datoriserade beställningssystem kan man i högre utsträckning
            utföra beställningar utifrån efterfrågan och därmed undvika överbeställningar.
            Även andra åtgärder som används i butik är intressanta att titta
            vidare på, såsom att skänka mat till välgörenhet, frysa ner och
            sälja kött på ett säkert sätt eller sälja fryst köttfärs istället
            för kyld.
          </p>
          <p xml:id="i-EPcKLuYfTKD9i9pPLrM4zW">
            Butiker behöver idag registrera sig som foderleverantörer för
            att få lämna överbliven mat till foder. Det behöver ses över vilka
            lösningar som kan förenkla för butiker att kunna lämna överbliven
            mat till foder. Däremot är det viktigt att olika livsmedel inte
            blandas eller innehåller ämnen som kan vara skadliga för djuren,
            om man ska göra foder av matavfall.
          </p>
          <head xml:id="i-AzNdcHp2eViV4asUXXkikW" type="h1">
            Arbete för sunda och säkra livsmedel i EU
          </head>
          <p xml:id="i-XAJCYbAjgs5wuoFPyFtBhR">
            Trots att vi har skydd via EU:s lagstiftning och svenska Livsmedelsverket
            så förekommer livsmedelsförfalskning. Förfalskad mat beräknas
            omsätta över 400 miljarder kronor varje år i hela världen och
            bakom matförfalskningen står ofta kriminella nätverk. Grunden
            i den europeiska livsmedelslagstiftningen är att den som producerar
            och säljer livsmedel också ansvarar för att dessa är säkra och
            rätt märkta. Det gäller i alla led i livsmedelskedjan – produktion,
            tillverkning, import, transport, försäljning och servering till
            konsumenten – och det gäller både stora och små företag. Risken
            att åka fast för livsmedelsbedrägeri är förhållandevis liten.
            Efter skandalerna de senaste åren har EU fastställt att livsmedelsbedrägerier
            ska vara ett prioriterat område, men ännu har vi inte sett resultatet
            av denna prioritering. I och med att grunden för vår lagstiftning
            vilar på EU:s livsmedelslagstiftning behöver vi stärka arbetet
            på EU-nivå för att minska livsmedelsfusket. Centerpartiet vill
            därför att regeringen med kraft ska verka inom EU för att minska
            livsmedelsförfalskning för att trygga konsumenternas tillit till
            livsmedelsindustrin.
          </p>
          <p xml:id="i-UE3wSVXuoq8b8jGijZiDHM">
            Intresset för mat är stort i Sverige. Allt fler människor vill
            göra aktiva val i affären och söker sund och säker mat som är
            producerad på ett hållbart sätt. Centerpartiet bejakar detta och
            tycker inte att man som konsument ska behöva vara detektiv i kyldiskarna
            för att hitta det man söker. För att kunna välja livsmedel som
            är producerade med god djurhänsyn och höga miljökrav vill vi att
            det i ett första steg på EU-nivå införs en ursprungsmärkning på
            fler grupper av livsmedel, i första hand på mejeriprodukter, likt
            den som idag finns för bland annat nötkött. I ett andra steg för
            att kunna premiera gott djurskydd och god miljöhänsyn vill vi
            att regeringen verkar för att höja nivån på livsmedelsstandard
            i EU för att främja en sundare konkurrens mellan medlemsländerna.
          </p>
          <head xml:id="i-RiGsyYyFqo7LGE4b4Xhqkp" type="h1">
            Skarpa krav vid upphandling
          </head>
          <p xml:id="i-LxwECpCKD6unJqkTK4Dwak">
            Sverige tillhör en liten skara länder i världen som har högst
            djurskydd. Vi ligger långt över hur det ser ut i övriga länder
            i EU. Vi ställer höga krav på våra lantbrukare vilket också ger
            resultat. Vi har också Europas friskaste djur och använder i särklass
            minst antibiotika till djur i EU. Våra kor får gå ute och beta
            på sommaren. Grisar får röra sig fritt, har knorren kvar och smågrisarna
            får dia hos suggan längre än i övriga Europa. Det goda djurskyddet
            lönar sig.
          </p>
          <p xml:id="i-BQ78M4SGcNaipW6QyK6w6R">
            Men när lagstiftare ställer krav på producenterna att hålla en
            hög nivå sett till kvalitet, djurvälfärd och dylikt måste även
            det avspeglas i upphandlingsledet. För att ytterligare stärka
            de svenska producenternas möjligheter att leverera mat till det
            offentliga vill vi att kraven vid offentlig upphandling ska främja
            miljöhänsyn och djurskyddsregler motsvarande svensk nivå. Detta
            är inte enbart en fråga om att värna det svenska lantbruket utan
            att se till mervärdena bakom; arbetstillfällen som skapas, spårbarhet
            i livsmedelskedjan, samt vetskap om låg risk för utveckling av
            antibiotikaresistens eller fynd av andra ämnen. Det är inte bara
            en fråga om djurskydd utan även en fråga om folkhälsa och möjligheten
            att fortfarande bota sjukdomar med antibiotika i framtiden.
          </p>
          <p xml:id="i-KmtFd8QiMJKXUv241TDDNH">
            Centerpartiet vill att Sverige ska vara ett land där vi producerar
            och kan erbjuda näringsriktig och hållbar mat av god kvalitet.
            Att äta god och näringsriktig mat är viktigt för både vårt välbefinnande
            och för vår hälsa. Trots det är det ofta priset som styr vid upphandlingar
            av mat till offentlig sektor. Man ska kunna lita på att den mat
            som såväl far- och morföräldrar som barnen får ska vara sund,
            säker och hållbar. Därför är det viktigt att upphandlingarna görs
            med fokus på bra djurskydd, minskad antibiotikaanvändning och
            god miljöhänsyn.
          </p>
          <head xml:id="i-3QwQVZj2TmzDN2cc95DWGE" type="h1">
            Matlandet Sverige
          </head>
          <p xml:id="i-M6WpcWstG2Z7rLE66iUnTJ">
            ”Sverige – det nya Matlandet” var den största satsningen någonsin
            för svensk mat där alliansregeringen satsade över 1 miljard kronor.
            Matlandet Sverige innehöll både åtgärder för att stärka den svenska
            produktionen av mat och förädlingsvärdet. Men det var också ett
            nytt sätt att kommunicera den svenska maten och dess mervärden
            både i och utanför Sverige.
          </p>
          <p xml:id="i-LrxLJ7fbdpjPzXNW6tp3xy">
            Matlandet samlade alla aktörer som jobbar med mat och fick dem
            att jobba åt samma håll. Till visionen om Matlandet Sverige fanns
            en handlingsplan med fem fokusområden. Dessa fokusområden inkluderade
            offentlig mat, primärproduktion, förädlad mat, matturism och restaurang.
            Genom att jobba med alla fem områdena samlat kunde de olika delarna
            dra nytta av varandra.
          </p>
          <p xml:id="i-Qfv9oikhWkhZRU7RsBcG3s">
            Satsningen på Matlandet Sverige levererade konkreta resultat
            i form av drygt 9 000 fler jobb, ökad livsmedelsexport från 47
            miljarder kronor 2008 till ca 70 miljarder kronor 2014. Dessutom
            skedde, under tiden som satsningen pågick, en kraftig ökning av
            livsmedelsföretag, samtidigt som bättre lokal förankring i offentliga
            upphandlingar utvecklades och fler mindre slakterier etablerades.
            Projektet blev på bara några år en etablerad del av Livsmedel-Sverige.
            Därför är det mycket beklagligt att regeringen lade ner Matlandet
            Sverige. Centerpartiet anser att det är mycket viktigt att det
            arbete som genomfördes i Matlandetsatsningen ligger som grund
            för livsmedelsstrategin så att den kunskap, de erfarenheter och
            det engagemang för svensk mat som Matlandet Sverige bidragit till
            inte tappas bort.
          </p>
          <head xml:id="i-FUvSYHbtA8kM2WgFyyRBdT" type="h1">
            Fler livsmedelsföretag på landsbygden
          </head>
          <p xml:id="i-HZk9wCRt9fM9Wnc26nJwo7">
            Med satsningar på svenska livsmedel kan fler jobb skapas, turism
            och upplevelser kan utvecklas och vi kan se fler olika former
            av verksamheter på landsbygden. För att hela landet ska växa behövs
            regelförenklingar för lantbruk och fiske och fortsatta satsningar
            på Sverige som matland.
          </p>
          <p xml:id="i-8yudx7CwfhjwAmadu2cxvN">
            På grund av förbud mot gårdsförsäljning har svenska vin-, öl-
            och fruktvinsproducenter halkat efter i utvecklingen om man jämför
            med gårdar som säljer exempelvis ost, saft eller sylt. Detta trots
            att det är produkter som tillverkats på den egna gården av egna
            råvaror – en verksamhet som har gynnat landsbygdsekonomin och
            gårdarna har kunnat nyanställa och utvecklas vidare.
          </p>
          <p xml:id="i-16BCfgAAdsywmf48X8U377">
            Vingårdar och små bryggerier kan också bli fantastiska besöksmål.
            Många besökare kommer till Sverige för att uppleva de smaker som
            finns i landets mat och dryck. Företrädare för olika tillverkare
            av alkoholdrycker har samstämmigt uppgett att konsumenter i samband
            med studiebesök och liknande arrangemang med anknytning till de
            tillverkade produkterna genomgående efterfrågar möjligheten att
            få köpa med sig någon flaska vid besökstillfället.
          </p>
          <p xml:id="i-S9Ndx7ibn4arMTJwT8dZeq">
            Gårdsförsäljning av alkohol skulle därför kunna vara ett sätt
            att skapa såväl arbetstillfällen på landsbygden som att stödja
            besöksnäringen. Centerpartiet vill därför att det ska bli tillåtet
            med gårdsförsäljning hos de små lokala bryggerierna.
          </p>
          <p xml:id="i-F5kHm725RQ3ULR88zyecuW">
            För att gårdsförsäljning ska kunna införas får det inte äventyra
            de alkoholpolitiska målen, som till exempel folkhälsa. Därför
            vill Centerpartiet se en utformning så att mängdförsäljning inte
            är möjligt. Detta skulle medföra att besökare på en gård kan köpa
            med sig en begränsad mängd alkohol hem som souvenir, vilket vi
            har svårt att se kan inverka på folkhälsa. Därför tror vi att
            det är möjligt att behålla Systembolagets övergripande detaljhandelsmonopol
            och samtidigt tillgodose den stora efterfrågan om att få köpa
            med sig en närodlad produkt hem efter ett studiebesök på en gård.
          </p>
          <head xml:id="i-UA1zd2sagt3yY6QxwQ9Kh7" type="h1">
            Insekter som proteinkälla
          </head>
          <p xml:id="i-BuQZkfjMKN85fG6hLzBAgU">
            För att möta den framtida efterfrågan på livsmedel när den globala
            befolkningen ökar behövs alternativa livsmedelsinnovationer. I
            flera länder använder man sig redan av insekter som proteinkälla.
            När det gäller insekter som foder klassas de som animalier och
            det är förbjudet att använda animalieprotein till djurfoder för
            lantbruksdjur. Insekter skulle dock kunna vara en bra proteinkälla,
            inte minst i och med att de utgör en naturlig föda för kycklingar,
            grisar och fiskar, och kunna ersätta odlat sojaprotein. Insekter
            till djurfoder skulle inte heller konkurrera med åkerarealen för
            produktion av livsmedel då de livnär sig på gödsel och avfall.
            En ersättning av sojafoder till foder baserat på insekter skulle
            sannolikt medföra ytterligare miljövinster i och med att det kan
            minska skövlingen av regnskog vid lägre efterfrågan på sojafoder.
          </p>
          <p xml:id="i-R8ERbRQzKnPoEKdtXHsPvW">
            Det finns däremot anledning till försiktighet och utvärdering
            av riskerna med import av invasiva arter som inte finns naturligt
            i den svenska floran. Likaså behöver risker med oönskade bakterier
            och virus undersökas. Inom EU pågår en utvärdering av dessa risker.
            Centerpartiet vill att regelverken skyndsamt ses över för att
            underlätta användning av insekter som protein.
          </p>
        </div>
        <div xml:id="i-VrBBVwuGGyDAd7cyGLx2ef" type="signatureBlock">
          <list xml:id="i-J8xyE9LLiUPcHBfsqxebVY">
            <item xml:id="i-Gcu44FAPUhd9ezoBB36x9n" type="signature">
              Kristina Yngwe (C)
            </item>
            <item xml:id="i-Lq8a4rvaTyBvMeY5jLNhBE" type="signature">
              Eskil Erlandsson (C)
            </item>
            <item xml:id="i-CNpnhbbUpPDpdAf7z3Ztjo" type="signature">
              Rickard Nordin (C)
            </item>
          </list>
        </div>
      </div>
    </body>
  </text>
</TEI>
