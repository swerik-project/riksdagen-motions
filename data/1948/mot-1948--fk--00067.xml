<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1948--fk--00067">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__fk__67/mot_1948__fk__67-001.pdf"/>
      <fw xml:id="i-KnnaL3P2wUjRqc6xnYd6vU">
        2 Motioner i Första kammaren, nr 67.
      </fw>
      <div xml:id="i-DWTW7fqFHK2Vy1mdLCSMp" type="motHeader">
        <div xml:id="i-LVCyMVPpzzyMPjNzVEK4oE" type="motTitle"/>
        <div xml:id="i-WbZdjLeFkjSkgXhBrNabK7" type="motSubmissionInfo"/>
      </div>
      <div xml:id="i-LqJwgogWb5Je3zonaGuM3k" type="motBody">
        <div xml:id="i-EcLjBScvrdmRw4ezz1VLtj">
          <p xml:id="i-K5Jv9LHDybrcCTxnG4KuSj">
            Nr 67.
          </p>
          <p xml:id="i-3B85btufsoDdfHSbJFNhD5" type="titleString">
            Av herr Lundgren, angående kommunal centralisering av social-
            vården. Frågan om socialvårdens kommunala organisation har sedan
            längre tid stått på dagordningen i vårt land, under det att den
            i våra grannländer Danmark och Finland för något mer än ett decennium
            tillbaka varit föremål för prövning och organisationen bringad
            i bättre överensstämmelse med den nya tidens krav. Vissa försök
            ha dock i vårt land gjorts i samma riktning. Sålunda fram- lade
            organisationssakkunniga under landshövding S. N. Linnérs ordförandeskap
            år 1934 ett förslag, som innebar en betydande rationalisering
            av den kommu- nala organisationen i samband med inrättande av
            ett socialregister i varje kom- mun. Av detta förslag utbröts
            sedermera den del, som utgjordes av social- register, och genomfördes
            en reform, som blev mer eller mindre bristfällig på grund av att
            den centralisering av socialvårdsorganisationen, som socialregistret
            förutsatte, icke samtidigt kom till stånd. Sedermera har en centralisering
            av det tekniska och förvaltningsmässiga arbetet hos socialvårdsorganen
            genomförts i det övervägande antalet svenska städer till socialvårdsbyråer
            eller socialkontor utan att denna anordning dock blivit i egentlig
            mening lagfäst. Parallellt härmed pågår i rask takt en liknande
            utveckling i landskommuner med centraliserad medelsförvaltning
            genom upp- rättande av kommunalkontor. I sitt i december 1942
            avgivna betänkande angående socialvårdens organisa- tion m. m.
            framlade socialvårdskommittén dels ett förslag till lag om social-
            vårdskommuner, syftande till att möjliggöra sammanförandet av
            två eller flera primärkommuner till en specialkommun för socialvårdens
            handhavande med bibehållande i övrigt av vederbörande primärkommuners
            ställning och funk- tioner, dels även ett förslag till lag om
            socialnämnd m. m., syftande till att åstadkomma en viss centralisering
            av den kommunala socialvårdsorganisationen. Förslaget om socialvårdskommuner
            hade i viss mån karaktären av ett provi- sorium i avvaktan på
            genomförandet av en av riksdagen vid upprepade till- fällen begärd
            utredning rörande en mera rationell kommunal indelning. Genom
            tillsättandet av 1943 års kommunindelningskommitté och den kommunreform,
            som blivit följden av dennas arbete, ha de syften, som socialvårdskommittén
            velat tillgodose genom sitt förslag om socialvårdskommuner, i
            stort sett blivit tillgodosedda. Däremot synas de organisatoriska
            åtgärder, som syftade till en centralisering av den kommunala
            förvaltningen på socialvårdens område, ännu vänta på sitt förverkligande.
            I vad det avser förslaget om socialnämnd m. m. synes ut- redningens
            resultat ännu ej ha varit föremål för Kungl. Maj:ts prövning.
          </p>
          <pb facs="riksdagen-motions-pdf/data/1948/mot_1948__fk__67/mot_1948__fk__67-002.pdf"/>
          <fw xml:id="i-H1zDGjy8Tp6xTyz9xFUAJN">
            Motioner i Första kammaren, nr 67. 3
          </fw>
          <p xml:id="i-HPi4EthPmhWSdtBPgZBBo9">
            Socialvårdskommittén föreslog i sitt ovannämnda betänkande i
            princip att den kommunala verksamhet, som f. n. omhänderhas av
            skilda socialvårdsorgan med självständig beslutanderätt, samlas
            hos ett centralt kommunalt organ, för vilket kommittén föreslog
            beteckningen socialnämnd. Denna skulle sålunda över- taga de förvaltningsangelägenheter,
            som nu åvila skilda socialvårdsorgan. En särskild barnavårdsnämnd
            avsågs emellertid fortfarande böra omhänderha det omedelbara ansvaret
            för barna- och ungdomsvården. Kommittén framhöll dock att principiella
            skäl icke finge förhindra en fördelning av arbetsuppgifterna på
            olika organ där detta med hänsyn till uppgifternas mångfald befunnes
            vara nödvändigt. Förslaget förutsatte därför att särskilda nämnder
            skulle kunna inrättas i anslutning till socialnämnden i sådana
            kommuner, där detta vore erforderligt med hänsyn till socialvårdsarbetets
            omfattning. Det skulle sålunda vara möjligt att i detta syfte
            tillsätta särskilda pensionsnämnder, nykterhets- nämnder, arbetslöshetsnämnder,
            familjebidragsnämnder ete. Komittén fram- höll emellertid angelägenheten
            av att även i de fall, där särskilda nämnder inrättas, så mycket
            som möjligt behålles av centraliseringstanken, bl. a. genom att
            under alla förhållanden socialnämnden gives en ledande ställning.
            Här- igenom skulle den av kommittén föreslagna lokala socialvårdsorganisationen
            i betydelsefulla avseenden skilja sig från den nuvarande, även
            i sådana kom- muner, där flera särskilda nämnder skulle komma
            att finnas. De fördelar, som stode att vinna genom en koncentration
            av den kommunala beslutanderätten i socialvårdsfrågor i enlighet
            med detta förslag, vore enligt kommitténs uppfattning avsevärda.
            Hur smidigt samarbetet mellan olika hjälp- organ än ordnades,
            och vilka garantier som än kunde vinnas för att dubbelunder- stöd
            och dylikt icke skola förekomma, framstode det klart att ett system
            med en koncentrerad organisation erbjöde betydande fördelar. För
            närvarande funnes intet organ, som har ledningen av kommunens
            socialvård. Varje styrelse och nämnd arbetar självständigt med
            sina speciella arbetsuppgifter även om i vissa fall en lagstadgad
            eller faktisk personell gemenskap föreligger, och det saknas ett
            på en hand samlat ansvar för den kommunala socialvården. Om ett
            centralt socialvårdsorgan tillskapades inom kommunen skulle detta
            på ett helt annat sätt, än som för närvarande står de särskilda
            hjälporganen till buds, erhålla en överblick över hjälparbetet
            och de aktuella behoven samt kunna vidtaga åt- gärder och taga
            initiativ, som vore till gagn för det sociala arbetet i dess helhet
            inom orten. För närvarande finnas för övrigt vissa gränsområden
            inom sociail- vårdsarbetet, som icke kunna sägas tillhöra ett
            visst hjälporgans verksamhets- område och som därför löpa fara
            att bli försummade. Å andra sidan finnas arbetsuppgifter, som
            falla inom flera organs behörighet och som just därför löpa samma
            fara. Över huvud taget föreligger ett behov av en myndighet, som
            äger befogenhet och möjligheter att planmässigt påverka utvecklingen
            inom kommunen i fråga om det sociala välfärdsarbetet. Förekomsten
            av ett dylikt centralorgan skulle dessutom göra det möjligt att
          </p>
          <pb facs="riksdagen-motions-pdf/data/1948/mot_1948__fk__67/mot_1948__fk__67-003.pdf"/>
          <fw xml:id="i-2RTQVM7uo42YTK6PhhNzvF">
            4 Motioner i Första kammaren, nr 67.
          </fw>
          <p xml:id="i-GzAhocY7sn5KGQxQxhjCuD">
            få till stånd en bättre överblick över socialvårdens ekonomiska
            betingelser. Kommunen skulle kunna upprätta en socialvårdsbudget,
            där bättre avvägning än vad nu är fallet kunde ske mellan medelsbehovet
            för olika hjälpformer, och det skulle vara lättare att i tid vidtaga
            erforderliga justeringar i denna. Vidare skulle ett dylikt organ
            säkerligen ha större möjligheter att erhålla verk- lig auktoritet
            gentemot såväl de kommunala beslutande myndigheterna som allmänheten
            än de nuvarande särskilda styrelserna och nämnderna. Genom att
            prövningen av hjälpbehovet förlägges till ett centralt organ vinner
            man, att detta får en bättre totalbild av det individuella hjälpbehovet
            och kan vidtaga de olika åtgärder, som finnas påkallade vare sig
            dessa falla inom om- rådet för den ena eller andra hjälpformen.
            Man kan på detta sätt på ett helt annat sätt än nu anpassa hjälpformen
            efter behovet i det individuella fallet. Ett centralorgan torde
            dessutom ha bättre möjlighet att förvärva ingående kän- nedom
            om de hjälpbehövande och deras förhållanden än fristående hjälporgan.
            Vidare besparas de hjälpsökande den rundgång hos skilda nämnder,
            som nu ofta förekommer och som medför tidsspillan för dem, dröjsmål
            med hjälpens meddelande och ofta dubbelarbete för nämnderna. Inom
            åtskilliga kommuner, särskilt i mindre, har det ofta förelegat
            svårig- heter att på ett tillfredsställande sätt rekrytera de
            olika socialvårdsorganen. Genom den nya kommunreformen torde väl
            dessa svårigheter komma att minskas, men det finnes anledning
            att ändå räkna med dem. Om ett centralt socialvårds- organ inrättas,
            bli utsikterna större att såsom deltagare i socialvårdsarbetet
            förvärva kvalificerade och för uppgiften intresserade personer.
            Detta kommer naturligtvis att återverka på centralorganets verksamhet
            och, vilket är av stor betydelse, de anslagsbeviljande myndigheternas
            inställning till detsamma. En ordning av här föreslagen art har
            som naturlig följd en centralisering av såväl socialvårdens medelsförvaltning
            som det löpande förvaltningsmässiga arbetet inom socialvården
            samt anordnandet av socialvårdskontor eller social- vårdsbyråer.
            Fördelarna härav måste anses vara väsentliga. Genom en centrali-
            sering av medelsförvaltningen erhålles en bättre överblick över
            socialvårdens ekonomiska förhållanden, bokföringsarbetet blir
            enhetligt, in- och utbetalningar kunna smidigare verkställas,
            allt till fördel för såväl de kommunala myndig- heterna som allmänheten.
            Genom en koncentrering av kansliarbetet undvikes dubbelarbete,
            allt material finnes samlat på ett håll, diarie- och registerings-
            arbetet kan rationaliseras, likaså skrivarbete av olika slag.
            En av de största fördelarna står att vinna genom möjligheten till
            koncentrering av den under- sökningsverksamhet, som alltid utgör
            ett viktigt led i socialvårdsarbetet. Ar- betskraften kan härigenom
            på ett rationellare sätt tillvaratagas, undersök- ningarna kunna
            genomföras snabbare, då undersökningsorganet ofta torde ha tidigare
            material i ärendet och kommunikation med annat undersökningsor-
            gan ej behöver förekomma. För allmänhetens del vinnes den fördelen
            att man kan undgå att, såsom för närvarande ej sällan sker, vederbörande
            upprepade
          </p>
          <pb facs="riksdagen-motions-pdf/data/1948/mot_1948__fk__67/mot_1948__fk__67-004.pdf"/>
          <fw xml:id="i-GfUA3wzHHW7L4nq5xKtQEc">
            Motioner i Första kammaren, nr 67—68. 5
          </fw>
          <p xml:id="i-9AXwLqqLbpxc9vB3bkAMhD">
            gånger underkastas ingående förhör av olika socialvårdsorgans
            undersökare. Först efter ett genomförande av denna samordning
            kan det tidigare beslutade socialregistret komma till allmän användning.
            Sedan den nya kommunreformen sålunda skapat bättre förutsättningar
            för ett rationellt ordnande av kommunernas socialvårdande uppgifter
            torde enligt motionärens mening tiden vara mogen för en centralisering
            enligt de prin- ciper, som föreslagits av socialvårdskommittén.
            Sedan kommitténs betänkande angående socialvårdens organisation
            framlades, ha emellertid de sociala hjälp- formerna genomgått
            en mycket stark utbyggnad. Kommitténs förslag torde därför i väsentliga
            delar vara i behov av en genomarbetning. En sådan genom- arbetning
            torde härvidlag lämpligen böra göras av socialvårdskommittén själv.
            Det är angeläget att detta utredningsarbete genomföres så snabbt,
            att förslag kan föreläggas 1949 års riksdag.
          </p>
          <p xml:id="i-San669Su5cdJDtTed1pU9i">
            Med anledning av vad ovan anförts får jag hemställa, att riksdagen
            måtte hos Kungl. Maj:t hemställa om genom- arbetning av socialvårdskommitténs
            i december 1942 avgivna förslag till kommunal centralisering av
            socialvården samt att förslag med anledning härav måtte föreläggas
            1949 års riksdag.
          </p>
          <p xml:id="i-Mv9yeSEQqshBAMtVBVTr1f" type="date">
            Stockholm den 20 januari 1948.
          </p>
          <div xml:id="i-CDJcgDvrCzYLsfmgewmCua" type="signatureBlock">
            <list xml:id="i-4N9xKGAG4hm3zWER28jLdw">
              <item xml:id="i-3aCeF3xFw23LTRS7TUJbvh" who="unknown" type="signature">
                P. GQ. Lundgren
              </item>
            </list>
          </div>
          <p xml:id="i-JaXv8HBfm8t2ithb91hDEX" type="titleString">
            Nr 68. Av herr Norling, angående viss ändring i lagen om semester.
            (Lika lydande med motion i Andra kammaren nr 116.) Stockholm i
            januari 1948.
          </p>
          <p xml:id="i-TXVjyT6zhJhuUmRVDgkkzv">
            Anton Norling.
          </p>
        </div>
      </div>
    </body>
  </text>
</TEI>
