<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--fk--00501">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__501/mot_1968__fk__501-001.pdf"/>
      <fw xml:id="i-4VmBJswSkPTzYqPxNdHPur">
        310 Motioner i Första kammaren, nr 501 år 1968 1
      </fw>
      <div xml:id="i-7iU828mrGhfF5TpVmvumEk" type="motHeader">
        <div xml:id="i-XRy4G4voGbtnN4cejTjKEW" type="motTitle"/>
        <div xml:id="i-H5pUDi434HVVKTxf9yRRj6" type="motSubmissionInfo"/>
      </div>
      <div xml:id="i-C4bSoc3Unkvas5HA42wMZR" type="motBody">
        <div xml:id="i-4g5zgBtKsX6hNuvU9VEdqU">
          <p xml:id="i-EzhAkC8sDctAE7neLXxKCV">
            Nr 501
          </p>
          <p xml:id="i-UkbkXkHcBmhhRU626haeZE">
            Nr 501
          </p>
          <p xml:id="i-29k7P1M9rYJhYP1XKyNevn">
            Av herr Wirtén och herr Larsson, Thorsten, om en dokumenta- tionscentral
            för miljövårdsforskning.
          </p>
          <p xml:id="i-FvcdQh8UyCZH4CbUDnwdys">
            (Lika lydande med motion nr 626 i Andra kammaren)
          </p>
          <p xml:id="i-2JXGFTS4cD78t2dudh62t5">
            Ett intensivt forskningsarbete bedrivs samtidigt på olika nivåer
            och inom en mängd olika ämnesområden världen över. Det är mycket
            väsentligt att de forskningsresultat som uppnås sprids och ges
            praktiska tillämpningar. Informationen, såväl horisontell, mellan
            forskare, som vertikal, dvs. forsk- ningsresultatens överförande
            till konkreta åtgärder, är uppenbarligen ett generellt problem
            i dagens samhälle. Forskningsresultatens praktiska tillämpning
            är i mycket stor utsträckning beroende av möjligheten att samordna
            olika forskares insatser. Det kan ur samhällets synpunkt vara
            angeläget att undvika att flera forskare var och en på sitt håll
            samtidigt sysslar med samma problem liksom att undvika att forskare
            arbetar med problem som redan är lösta. Vi har begränsade resurser
            att röra oss med. Det är därför nödvändigt att bygga upp en organisation
            som effektivt samlar och tillhandahåller informa- tion på forskningens
            område så att man i samhällsbyggandet snabbt kan tillgodogöra
            sig vunna erfarenheter. Inte minst gäller detta miljöforsk- ningen.
            Att komma till rätta med miljöförstöringen blir mycket kostsamt.
            Det är därför väsentligt att tillgängliga resurser används på
            bästa sätt. Den nyligen framlagda naturresursutredningen skisserar
            ett ambitiöst program för insatser på miljöforskningens område.
            För att kostnaderna skall kunna hållas så låga som möjligt är
            det enligt vår uppfattning nödvän- digt att ägna informationssidan
            speciellt intresse. Detta görs uppenbarligen inte för närvarande.
            Naturvårdsverkets relativt måttliga äskanden har i årets statsverksproposition
            bantats mycket hårt, t. ex. på posten Bidrag till natur- vårdsupplysning.
            För att uppfylla de ställda kraven på information och propaganda
            har begärts en förhöjning av anslagen med 250 000 kr. Departe-
            mentschefen föreslår en höjning av 50 000 kr. Detta är uppenbarligen
            otill- räckligt för avsedda syften. Man frågar sig om en satsning
            på forskning och en samtidig åtstramning på informationssidan
            är optimal resursanvänd- ning ur samhällets synpunkt. På grund
            av den alltmer ökande miljöförstöringen är det synnerligen angeläget
            att effektiva åtgärder snabbt kan vidtas och att de forskningsin-
            satser som görs snarast resulterar i konkret miljövårdsarbete.
            En förutsätt-
          </p>
          <p xml:id="i-HRbJ6AsH5qF882pVHZvBqo">
            1 Bihang till riksdagens protokoll 1968. 3 saml. Nr 501—510
          </p>
          <pb facs="riksdagen-motions-pdf/data/1968/mot_1968__fk__501/mot_1968__fk__501-002.pdf"/>
          <fw xml:id="i-wcNx3ayGRzVgx4fY9Wbbe">
            2 Motioner i Första kammaren, nr 501 år 1968
          </fw>
          <p xml:id="i-SaippEYqbE6pJ957u3fKXY">
            ning för att forskningen skall bli effektiv är att man har en
            dokumentations- teknik som gör vunna erfarenheter snabbt tillgängliga.
            Enligt vår uppfattning är det i dagens situation nödvändigt att
            initiativ tas till en dokumentationsorganisation för miljöfrågor.
            Denna organisation bör byggas ut på såväl nationell som internationell
            nivå. Den skall ha till uppgift att samla och distribuera miljövårdsdata
            men även att på olika sätt befrämja samhällets ansträngningar
            att komma till rätta med miljöförstö- ringen. Åtskilliga permanenta
            internationella samarbetsorgan som bland annat sysslar med miljövård
            finns redan, vilket kan exemplifieras med förhål- landen inom
            luftvården. WHO har exempelvis befrämjat utbildning av forskare
            och hälsovårds- personal, understött forskning, provtagning och
            analys samt arbetat för immissionsminskande åtgärder i industrin.
            Lagstiftning och spridande av information rörande luftföroreningar
            har även legat inom WHO:s arbets- fält. Inom ramen för sina resurser
            har WHO vidare utfört arbete och bear- betar frågor rörande terminologi,
            standardisering samt utnyttjande av forsk- ningsresultat inom
            hälsovårdens område. Som samordnande världshälso- organisation
            har WHO också ett ansvar för en generell minskning av atmo- sfärens
            förorening som hälsohotande faktor. OECD har under en lång följd
            av år befrämjat ett samarbete mellan olika länders institut och
            forskare. Verksamheten har därutöver huvudsakligen koncentrerats
            till standardisering av mätmetoder men även till studier av föroreningarnas
            spridning. Europeiska kol- och stålunionen ECSC har lämnat avsevärt
            stöd till under- sökningar rörande stålindustrins luftföroreningar.
            även om huvuddelen av verksamheten ägnats arbetarskyddsfrågor
            har också föroreningarnas bety- delse för omgivningen behandlats.
            Ekonomiska kommissionen för Europa ECE har genom sina tekniska
            kommittéer bearbetat luftföroreningsproblem i samband med kol-
            och koks- verk, värmekraftverk och bilmotorer. I samband med en
            europeisk konferens om »Air Pollution&gt; sommaren 1964 gjorde
            Europarådet en naturvetenskaplig och teknisk sammanställning av
            luftföroreningarnas uppkomst och verkningar på levande varelser.
            Hän- syn togs även till ekonomiska aspekter ur individens och
            samhällets syn- punkter. Internationell samverkan på miljövårdens
            område finns således etablerad inom flera stora organisationer.
            Det är enligt vår mening nu både nödvän- digt och naturligt att
            en internationell dokumentationscentral för miljö- frågor byggs
            upp inom ramen för någon av dessa. Genom sitt världsomfat- tande
            verksamhetsfält, sitt ansvar för människans hälsotillstånd världen
            över och sin anknytning till FN är, såvitt vi kan bedöma, WHO
            den orga- nisation som lättast och med bästa resultat kan handha
            miljödokumenta- tionen.
          </p>
          <pb facs="riksdagen-motions-pdf/data/1968/mot_1968__fk__501/mot_1968__fk__501-003.pdf"/>
          <fw xml:id="i-SaYm3mHEvmvWn7BBepAxCz">
            Motioner i Första kammaren, nr 501 år 1968 3
          </fw>
          <p xml:id="i-By17b47XjKhc5CR5PmZ1m4">
            Den internationella dokumentationscentralens uppgift skall bland
            annat vara att kartlägga och distribuera all väsentlig information
            rörande miljö- förstöringens olika aspekter. Den skall också söka
            vägar och metoder för samverkan mellan olika nationella och internationella
            organ som bedriver verksamhet på miljövårdens område. Vidare kan
            centralen ges till uppgift att förse TV, radio, press och andra
            informationsmedia med material om aktuella föroreningsproblem
            och information om av myndigheter beslutade miljövårdsåtgärder.
            Särskilt viktigt är att följa internationella organisatio- ners
            och mer eller mindre permanenta expertgruppers arbete på detta
            om- råde. Dokumentationen och informationen måste vara brett upplagd
            så att den täcker alla aspekter av miljöförstöringen och skydd
            däremot. En central för internationell miljödokumentation kommer
            att bli mycket omfattande och kräver en väl utvecklad teknik baserad
            på databehandling. Principiellt bör allt material registreras
            centralt. Internationella programsystem för maski- nell dokumentation
            finns redan och används inom andra områden, till exem- pel medicin
            och kemi. Liknande system för miljödokumentation bör därför med
            lätthet kunna upprättas. En internationell dokumentationscentral
            mås- te för att fungera bra ha nationella dokumentationsorganisationer
            i ett stort antal länder som underavdelningar. Detta är nödvändigt
            dels för att via en internationell central snabbt utbyta erfarenheter
            länder emellan, dels för att inom ett land samla och tillhandahålla
            all tillgänglig information. Myndig- heter, kommittéer, enskilda
            tekniker osv. kan då vända sig till det egna lan- dets dokumentationscentral
            och inhämta material för att i görligaste mån undvika miljöförstöring
            och reparera de skador som redan uppstått. För Sveriges del kan
            uppbyggandet av en sådan organisation omgående påbörjas genom
            att man utnyttjar någon institution som redan sysslar med miljöforskning
            och samtidigt har tillgång till datautrustning. Dokumentationscentralen
            måste givetvis byggas upp i samråd med det centrala statliga miljövårdsorganet,
            naturvårdsverket, eller en eventuell mil- jöforskningsnämnd. För
            dokumentationsbehov inom forskningen finns redan en fungerande
            central, nämligen den till försvarets forskningsanstalt (FOA)
            knutna Stock- holms datacentral. Denna central får inom kort en
            ny datautrustning med betydande kapacitet och kan då klara hela
            behovet av körningar för svensk miljödokumentation. Inom FOA finns
            redan fungerande system för maskinell dokumentation, vilka skulle
            kunna bli en utmärkt stomme till en svensk miljödokumenta- tionscentral.
            För detta talar även att man vid FOA bedriver en betydande miljöforskning
            främst inom luftvård och medicinsk miljöteknik. Starka skäl föreligger
            således för att utnyttja Stockholms datacentrals och FOA:s resurser
            för miljödokumentation inom landet. Eftersom anläggning- en ändå
            kommer till blir kostnaden för detta ändamål endast marginell.
          </p>
          <pb facs="riksdagen-motions-pdf/data/1968/mot_1968__fk__501/mot_1968__fk__501-004.pdf"/>
          <fw xml:id="i-38q9TKHLwV3peDrhyp3qgt">
            4 Motioner i Första kammaren, nr 501 år 1968
          </fw>
          <p xml:id="i-FL9pzwJ938Azsf8FMyBsek">
            Utbyggnaden av ovan skisserade organisation skulle vara en avsevärd
            hjälp i kampen mot miljöförstöringen i världen. Sverige har möjligheter
            att inom FN verka för en internationell dokumentationsorganisation.
            De svenska kraven får ökad tyngd om den inhemska delen av organisationen
            snarast byggs upp. Detta skulle i stor utsträckning gynna det
            svenska miljövårds- arbetet samtidigt som Sverige skulle framstå
            som ett föregångsland och en pådrivare på den internationella
            miljövårdens område. Med hänvisning till ovanstående hemställes,
            att riksdagen måtte uttala att Sverige i FN skall verka för inrättande
            av en internationell dokumentationscentral för miljövård; samt
            att riksdagen i skrivelse till Kungl. Maj:t hemställer om att
            förslag snarast förelägges riksdagen om inrättande av en svensk
            dokumentationscentral för miljövårdsforskning.
          </p>
          <p xml:id="i-Q3hSJneJ9bnr1udZmG4BHq" type="date">
            Stockholm den 26 januari 1968
          </p>
          <p xml:id="i-EjNJL3QkSQxLRSq7ya8KYw" type="signatureBlock">
            Rolf Wirtén (fp) Thorsten Larsson (cp)
          </p>
        </div>
      </div>
    </body>
  </text>
</TEI>
