<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--02679">
  <teiHeader>
    <fileDesc>
      <titleStmt>
        <title>med anledning av propositionen 1978/79:196 med förslag till lag om  förbud mot investeringar i Sydafrika och Namibia</title>
        <author>av Joakim Ollén och Håkan Winberg</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1978/79:196 med förslag till lag om  förbud mot investeringar i Sydafrika och Namibia</title>
          <idno type="rdwebb">G2022679</idno>
          <rs type="number">2679</rs>
          <ref type="dokument_url_text">http://data.riksdagen.se/dokument/G2022679/text</ref>
          <ref type="dokument_url_html">http://data.riksdagen.se/dokument/G2022679</ref>
          <ref type="dokumentstatus_url_xml">http://data.riksdagen.se/dokumentstatus/G2022679</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-ZyvGjLNqgpFpKbCbQnZSM</idno>
            <name>JOAKIM OLLÉN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-Li9GYUci4aMEKpg1gPEqQi</idno>
            <name>HÅKAN WINBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DxJqFQT536y5kuLZWYzyHs" type="signed"/>
        <correspContext corresp="i-DxJqFQT536y5kuLZWYzyHs">
          <note type="signatory" corresp="i-ZyvGjLNqgpFpKbCbQnZSM"/>
          <note type="signatory" corresp="i-Li9GYUci4aMEKpg1gPEqQi"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__2679/mot_197879__2679-001.pdf"/>
      <div type="motHeader" xml:id="i-WJDBqc2ZFumbxKizMpekjy">
        <div type="motTitle" xml:id="i-Gfd1oEkkxm3qWJyriTryzb"/>
        <div type="motSubmissionInfo" xml:id="i-XiY4H2LLD7RVMwJqc1HqNX"/>
      </div>
      <div type="motBody" xml:id="i-7TD6VGNcB8RHaudcaNVrSh">
        <div xml:id="i-KXWcxPo8sPiw3QUPw2ezeh">
          <p xml:id="i-QjLkMBMC7wpurpjNcrtMHe">
            10
          </p>
          <p xml:id="i-AxNqc47T9p1xDaPZnrtrms">
            Motion
          </p>
          <p xml:id="i-8a8jWX82f6BwHnM2vfZ3Lx">
            1978/79:2679
          </p>
          <p xml:id="i-BbmEmwhZwHSzFjkEKCnEV7">
            av Joakim Ollén och Håkan Winberg med anledning av propositionen
            1978/79:196 med förslag till lag om förbud mot investeringar i
            Sydafrika och Namibia
          </p>
          <p xml:id="i-BptLaj14Cd5mK8hbFdYSGT">
            Sällan torde riksdagen ha presenterats ett lagförslag som innehåller
            så många tvivelaktiga juridiska lösningar och så verkningslösa
            bestämmelser som regeringens förslag (1978/79:196) till förbud
            mot investeringar i Sydaf- rika och Namibia. Det vällovliga syftet
            att uttrycka motvilja mot aparthei- dregimen i Sydafrika har givits
            en lagstiftningsform som i avgörande hänseenden är bristfällig.
            Regimen i Sydafrika bör bekämpas med kraft och konsekvens. Sverige
            har i denna fråga, liksom i andra då det gällt att hävda självklara
            demokratiska rättigheter, initierat och deltagit i internationella
            aktioner. Just mot bakgrund av den aktiva roll Sverige spelat
            i dylika sammanhang är det med beklagande man nu konstaterar att
            regeringen framlagt ett förslag vars folkrättsliga status är omtvistad
            men vars starkt begränsade verkan är oomtvistad. Bl. a. av nu
            anförda skäl har moderata samlingspartiet i en partimotion hemställt
            att riksdagen skall avslå regering- ens förslag. Därest denna
            hemställan inte vinner riksdagens bifall finns dock anledning
            att på vissa punkter göra korrigeringar i regeringens lagförslag
            i syfte att erhålla en något rimligare lagstiftning. En fråga
            av inte oväsentligt intresse är vilka förfaranden som kan leda
            till ansvar. En viss oklarhet vidlåder härvidlag förslaget i vad
            avser förhållandet inom en koncern där ett svenskt moderbolag
            har dotterföretag verksamma i Sydafrika. Som flera remissinstanser
            har framhållit kan det starkt ifrågasättas om sådan medverkan
            från svenskt moderbolags sida som sker genom underlåtenhet att
            förhindra ett sydafrikanskt dotterföretag att göra en förbjuden
            affärstransaktion bör straffbeläggas. Departementschefens utta-
            landen rörande möjligheterna för svenska moderbolag att i detalj
            styra sina dotterbolag ter sig delvis verklighetsfrämmande. Även
            bortsett från möjlig- heten att den aktiebolagsrättsliga lagstiftning
            som skall tillämpas lägger hinder i vägen för det svenska moderbolaget
            att i olika avseenden styra dotterbolaget kan det förutsättas
            att ett betydande antal mindre investeringar beslutas självständigt
            av dotterföretaget. Att ålägga moderbolaget ansvar också för sådana
            investeringsåtgärder torde kunna anses strida mot aktiebo- lagsrättsliga
            principer och bör i vart fall, bl. a. med hänsyn till bevissvårig-
            heter, inte leda till straffansvar. Lagstiftningen torde därför
            få en lämpligare utformning än vad som föreslagits av regeringen
            genom att rekvisitet underlåtenhet stryks ur 1 $ punkterna 3 och
            4. I vissa kvalificerade fall då det kan te sig stötande att lämna
            underlåtenhet straffri torde, som RÅ framhållit i sitt remissvar,
            underlåtenheten utan uttryckligt lagstöd kunna likställas med
          </p>
          <pb facs="riksdagen-motions-pdf/data/197879/mot_197879__2679/mot_197879__2679-002.pdf"/>
          <p xml:id="i-LZQjnPgeK4k8r8iZfyQXG8">
            Mot. 1978/79:2679 1
          </p>
          <p xml:id="i-U4m5dGdjyvDXwr5ZrjmZaL">
            positivt handlande. Vad i övrigt gäller ansvaret för investeringsbeslut
            bör framhållas att det uttalande som departementschefen (s. 37)
            gör av innebörd att koncernledning inte får delegera ansvaret
            för investeringsbeslut i Sydafrika till personer som är oåtkomliga
            för det svenska rättsväsendet rimligen inte kan tolkas så att
            en koncernledning skall vara skyldig att fatta beslut rörande
            varje investering. För att undvika oklarhet på denna punkt bör
            riksdagen göra ett uttalande av denna senare innebörd. Ett flertal
            remissinstanser har i likhet med Sydafrikautredningens ordfö-
            rande, regeringsrådet Eskil Hellner, uttalat att det knappast
            kan anses rimligt att låta enskilda företag få bära bördan av
            den nu föreslagna utrikespolitiska aktionen. Också en ledamot
            av lagrådet, regeringsrådet Petrén, har anfört denna uppfattning.
            Det torde vara rimligt att ett utrikespolitiskt agerande som i
            så hög grad har karaktären av moralisk demonstration inte leder
            till ekonomiska förluster för svenska personer. Kostnaden för
            den föreslagna åtgärden bör bäras av hela samhället. Riksdagen
            bör därför hos regeringen begära att ett förslag skyndsamt läggs
            fram som reglerar den rätt till ersättning som skall utgå för
            förluster förorsakade av lagstiftningens tillämpning. Ett enhälligt
            lagråd har framhållit att den föreslagna straffskalan möjligen
            borde kunna mildras något. Det finns fog för denna uppfattning.
            Med hänsyn bl. a. till att reglerna i lagen närmast får ses som
            en uppmaning till svenska företag att agera på ett visst sätt
            ter det sig obilligt att låta fängelse ingå i strafflatituden
            annat än i uppsåtliga fall. Lämpligen bör i sådana fall fängelse
            i högst sex månader kunna utdömas. Den förverkanderegel som återfinns
            i lagförslagets 8 $ är mycket långtgå- ende och kan visa sig svår
            att tillämpa. Som framhållits av en ledamot av lagrådet (Petrén)
            bör en förverkanderegel i förevarande sammanhang utfor- mas mot
            bakgrund av en undersökning rörande vilken egendom som bör kunna
            förverkas i samband med de brott som förövas enligt lagen. Riksdagen
            bör därför nu avslå lagförslagets 8 $ och hos regeringen hemställa
            om ett nytt förslag härutinnan. När det slutligen gäller lagens
            ikraftträdande har ett enhälligt lagråd föreslagit den 1 januari
            1980, i stället för den 1 juli 1979. Med hänsyn till att riksdagens
            beslut med anledning av propositionen inte kommer att kunna fattas
            förrän ungefär en månad före den av regeringen föreslagna ikraftträd-
            andedagen ter sig lagrådets förslag i hög grad rimligt. Departementschefen
            anför med anledning av vad lagrådet uttalat att de företag som
            i praktiken berörs av lagstiftningen ”sedan länge varit medvetna
            om att ett förslag med denna innebörd var att vänta”. Regeringens
            uppfattning härvidlag förtjänar intet beaktande. Riksdagen bör
            därför besluta att lagen skall träda i kraft den 1 januari 1980.
            Det bör ankomma på vederbörande utskott att utarbeta erforderlig
            lagtext. Med anledning av vad som anförts hemställs 1. att riksdagen
            avslår propositionen 1978/79:196,
          </p>
          <pb facs="riksdagen-motions-pdf/data/197879/mot_197879__2679/mot_197879__2679-003.pdf"/>
          <p xml:id="i-FKVUtaMqjZ6qTSVhmkFW1Q">
            Mot. 1978/79:2679 12
          </p>
          <p xml:id="i-PBVzWpp5rP69p5EDdnNa5B">
            2. att om förslaget under punkt 1 icke vinner riksdagens bifall,
            a) riksdagen beslutar att stryka rekvisitet underlåtenhet ur lagförslagets
            1 $ punkterna 3 och 4 samt godkänner vad som anförts i motionen
            rörande straffansvar för svenskt moderbo- lag, b) riksdagen hos
            regeringen begär att förslag skyndsamt fram- läggs till lagstiftning
            rörande ersättning för företag som lidit förlust till följd av
            nu förevarande lagförslag, c) riksdagen beslutar att fängelse
            i högst sex månader skall kunna följa på uppsåtligt brott mot
            lagen och att endast böter skall kunna följa på gärning som skett
            av grov oaktsamhet, d) riksdagen avslår lagförslagets 8 $ och
            hos regeringen hemstäl- ler om förslag till reglering i denna
            del i enlighet med vad som anförts i motionen, e) riksdagen beslutar
            att lagen skall träda i kraft den 1 januari 1980.
          </p>
          <p xml:id="i-YLspzjjiecAUGUfg2HzQGF">
            Stockholm den 7 maj 1979
          </p>
          <p xml:id="i-4PRcpmauC49RTyXXBefQ1D">
            JOAKIM OLLÉN (m) HÅKAN WINBERG (m)
          </p>
          <p xml:id="i-3yycH6WYwmR48QQZbiF4KC">
            'GOTAB 62175 Stockholm 1979
          </p>
        </div>
      </div>
    </body>
  </text>
</TEI>
