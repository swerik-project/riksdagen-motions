<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__113/mot_1969__ak__113-001.pdf"/>
      <fw>
        2 Motion i Andra kammaren, nr 113 år 1969
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 113
          </p>
          <p>
            Av herr Hermansson m. fl., om upprättande av diplomatiska för-
            bindelser med Tyska Demokratiska Republiken.
          </p>
          <p>
            (Lika lydande med motion nr 93 i Första kammaren)
          </p>
          <p>
            Frågan om Sveriges erkännande av Tyska Demokratiska Republiken
            har vid flera tillfällen varit föremål för riksdagens behandling.
            Olika skäl har anförts varför vårt land icke borde erkänna denna
            stat och med den upp- rätta normala diplomatiska förbindelser.
            Det har anförts att Sverige därmed skulle »erkänna Tysklands delning»
            och motverka en tysk återförening. Det har anförts att frågan
            är »känslig» och att det må ankomma på de ansvariga stormakterna
            att finna vägen till en lösning av tysklandsfrågan. Det är innevarande
            år 20 år sedan TDR konstituerades som stat — efter det att den
            andra delen av Tyskland, de västallierades ockupationszoner, ombildades
            till Tyska Förbundsrepubliken. Allt talar för att de båda tyska
            staterna kommer att bestå som skilda självständiga stater under
            överskådlig tid framöver. Det är riktigt att relationerna mellan
            de båda tyska staterna och frågan om hur ett framtida Tyskland
            kommer att gestaltas är en ange- lägenhet för folken i båda dessa
            stater. Men den »tyska frågan» är, icke bara en tysk fråga — den
            är i hög grad ett europeiskt säkerhetsproblem. Den ena av dessa
            stater — Tyska Demokratiska Republiken — har ansökt om medlemskap
            i Förenta Nationerna, erkänner de efter krigsslutet i Pots- dam
            fastställda europeiska gränserna, är för avtal om icke-kärnvapenupp-
            rustning etc. Den andra tyska staten — Tyska Förbundsrepubliken
            — har inte ansökt om medlemskap i FN, erkänner icke Oder-Neisse-linjen,
            gör ingen hemlighet av att den har territoriella krav. Mot bakgrunden
            av dessa och andra fakta går inte att bestrida, att spänningsanledningar
            finns i Europas mitt, med andra ord ett europeiskt säkerhetsproblem.
            I ett interpellationssvar den 7 december 1967 yttrade utrikesministern
            »att enligt svensk uppfattning varken erkännande av en stat eller
            upprät- tande av diplomatiska förbindelser med staten i och för
            sig innebär ett politiskt ställningstagande till förmån för statens
            regim». I konsekvens här- med råder också normala diplomatiska
            förbindelser mellan vårt land och en rad länder med skiftande
            politiska system och regimer. Överfört på det aktuella tyska problemet
            måste konstateras en klar in- konsekvens i Sveriges hållning att
            icke erkänna TDR, medan däremot Tyska Förbundsrepubliken erkännes.
            En diskussion om konsekvens eller
          </p>
          <pb facs="riksdagen-motions-pdf/data/1969/mot_1969__ak__113/mot_1969__ak__113-002.pdf"/>
          <fw>
            Motion i Andra kammaren, nr 113 år 1969 3
          </fw>
          <p>
            inkonsekvens är emellertid mindre intressant än det faktum, att
            det här rör sig om huruvida vårt land genom åtgärden att erkänna
            även den andra tyska staten — TDR — kan bidra till främjandet
            av fredssträvandena och den europeiska säkerhetens intressen.
            Mot bakgrunden av de anförda fakta är uppenbart att så vore fallet.
            Argumenteringen om att det ankommer på stormakterna att finna
            vägen till en fredlig lösning av de problem som Tysklands delning
            medför före- faller mot bakgrunden av den svenska regeringens
            beslut nyligen om att erkänna Nordvietnam icke vara relevant.
            Det svenska erkännandet av Nord- vietnam har onekligen beröring
            med den stormakt som för ett brutalt krig mot det land med vilket
            Sverige beslutat upprätta normala diplomatiska förbindelser. De
            pågående fredsförhandlingarna bedöms bli påverkade i gynnsam riktning
            av det svenska beslutet. Ett svenskt bidrag till stärkandet av
            fredssträvandena på betydligt när- mare håll, nämligen i Europas
            mitt, bör även det betraktas som ett steg av stor betydelse. Den
            omständigheten att Tyska Förbundsrepubliken officiellt hyllar
            den s.k. Hallsteindoktrinen, som dock under årens lopp betydligt
            urholkats, bör icke avskräcka vårt land att ta ett från angivna
            utgångspunk- ter riktigt steg, icke heller antydningarna om vad
            en sådan åtgärd kunde få för handelspolitisk innebörd, eftersom
            det i detta avseende klart rör sig om ömsesidiga intressen av
            ett handelsutbyte. Till de anförda skälen kan fogas en rad andra,
            nämligen betydelsen för vårt land av ett erkännande av TDR i fråga
            om möjligheterna för utveck- ling av Sveriges handel med detta
            land liksom utvecklingen av kulturella och andra kontakter. De
            under senare tid anförda skälen mot ett svenskt närmande till
            TDR med anknytning till fjolårets tjeckoslovakienhändelser bör
            mot bakgrunden av det tidigare åberopade yttrandet i interpellations-
            debatten i december 1967 icke tillmätas någon betydelse. Med hänvisning
            till de i denna motion anförda synpunkterna föreslås, att riksdagen
            i skrivelse till regeringen hemställer att den- na tar initiativet
            till upprättandet av diplomatiska förbin- delser med Tyska Demokratiska
            Republiken.
          </p>
          <p>
            Stockholm i januari 1969
          </p>
          <p>
            C. H. Hermansson (vpk) Gunvor Ryding (vpk) Eivor Marklund (vpk)
          </p>
        </div>
      </div>
    </body>
  </text>
</TEI>
