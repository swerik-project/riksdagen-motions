<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-MJU-00376">
  <teiHeader>
    <fileDesc>
      <titleStmt>
        <title>Framtidens markavsättningar</title>
        <author corresp="i-U4pHk2tFdyZvzTiVobxoV7 i-K75KrtPmbiw4k8rrgLDHse">av Anna Tenje och Maria Plass (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Framtidens markavsättningar</title>
          <idno type="rdwebb">GX02MJ376</idno>
          <rs type="number">MJ376</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GX02MJ376/text</ref>
          <ref type="dokument_url_html">http://data.riksdagen.se/dokument/GX02MJ376</ref>
          <ref type="dokumentstatus_url_xml">http://data.riksdagen.se/dokumentstatus/GX02MJ376</ref>
          <ref type="doc">http://data.riksdagen.se/fil/C0F827D2-5449-4B33-9A12-0DA1091C929A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-U4pHk2tFdyZvzTiVobxoV7</idno>
            <name>Anna Tenje</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-K75KrtPmbiw4k8rrgLDHse</idno>
            <name>Maria Plass</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8a8JdJGSUsQWccgeBEUu9J" type="signed"/>
        <correspContext corresp="i-8a8JdJGSUsQWccgeBEUu9J">
          <note type="signatory" corresp="i-U4pHk2tFdyZvzTiVobxoV7"/>
          <note type="signatory" corresp="i-K75KrtPmbiw4k8rrgLDHse"/>
        </correspContext>
        <correspAction xml:id="i-PSm9onSauxxiaPWj8JBL1Z" type="numbering">
          <date when="2009-10-06"/>
        </correspAction>
        <correspAction xml:id="i-3rNc4SbK3NKjoTnnu4shms" type="submission">
          <date when="2009-10-05"/>
        </correspAction>
        <correspAction xml:id="i-LM6kwDkxfKR5E9jehizx4c" type="transfer">
          <date when="2009-10-05"/>
        </correspAction>
        <correspAction xml:id="i-95o11HiDUwdBCLT9PYJmCf" type="assigned"/>
        <correspContext corresp="i-95o11HiDUwdBCLT9PYJmCf">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-W28g7TNAWKncKQXZjU8YAg" type="motBody">
        <div xml:id="i-TsjLzD7psBjNWczba5ZYpQ" type="motProposal" subtype="förslag">
          <head xml:id="i-MoHNQAW48MR4HKRgEmzaXr">
            Förslag till riksdagsbeslut
          </head>
          <list xml:id="i-Cg4oHEvtx4cwppgtk5p41n" style="ol">
            <item xml:id="i-W88f51ngBNoZq3QnqweiUJ">
              Riksdagen tillkännager för regeringen som sin mening vad som
              anförs i motionen om att målet på 900 000 hektar för markavsättningar
              bör ligga fast men att inga ytterligare avsättningar bör göras.
            </item>
            <item xml:id="i-RBc72xhXo9tP6mSfdgSg3f">
              Riksdagen tillkännager för regeringen som sin mening vad som
              anförs i motionen om att naturreservat och biotopskyddsområden
              endast bör inrättas vid enstaka tillfällen och att naturvårdsavtal
              bör användas i än större utsträckning.
            </item>
            <item xml:id="i-DytvnzhAGaFm8V41Lneq4n">
              Riksdagen tillkännager för regeringen som sin mening vad som
              anförs i motionen om att villkoren för naturvårdsavtal bör ses
              över när det gäller ersättningsnivåer, avtalslängder och möjlighet
              till årlig ersättning för markägaren.
            </item>
          </list>
        </div>
        <div xml:id="i-N9bb2YsRqpbZbpS9hdHrS1" type="motContent">
          <head xml:id="i-KuHFrS3zX4YPM2DBSFwLsW" type="h1">
            Motivering
          </head>
          <p xml:id="i-kgU5RbUyoc7WDMfuqQpM6">
            Sverige är ett mycket vackert land och vi har en fantastisk natur
            som är värd att vårda och bevara. Det finns dock många sätt att
            vårda och ta hand om vår natur. Att skydda och vårda är långt
            ifrån alltid lika med att staten bör inrätta ett naturreservat
            eller bevilja ett biotopskydd. Det handlar nästan alltid om precis
            tvärtom, dvs. att någon markägare har tagit hand om och brukat
            den mark som generationer före honom har vårdat och att han även
            i framtiden ämnar vårda och sköta om sin mark. Det sättet att
            tänka och arbeta är däremot något som vi borde skydda och vårda
            betydligt bättre.
          </p>
          <p xml:id="i-TRf3PNPt6QwfisYFme4f6w">
            Naturvårdsverket och Statistiska centralbyrån utger årligen gemensamt
            statistik för skyddad natur i Sverige. Enligt den senaste sammanställningen
            fanns det 3 172 naturreservat den 31 december 2008. De hade en
            sammanlagd areal av 4 233 599 hektar. Av detta utgörs 3 564 660
            hektar av landareal, vilket motsvarar cirka 8,7 % av Sveriges
            totala landareal. Sedan 1967 har 2 812 naturreservat tillkommit,
            och under 2008 tillkom 145 nya naturreservat.
          </p>
          <p xml:id="i-QB862xgdT6pwA8MZGzxAYd">
            Fördelningen av areal som avsatts som naturreservat är mycket
            olika i landets län. Störst skyddad areal har Norrbottens län
            och minst har Jönköpings län. Andelen av länens totala areal som
            avsatts som naturreservat varierar mellan 1,1 % och 16,6 %.
          </p>
          <p xml:id="i-JSzmZc4g9RbRTg7ncsFLvn">
            Av Sveriges landareal var cirka 10,6 % skyddad natur i någon
            form den 31 december 2008. Till antalet domineras de skyddade
            områdena av relativt små områden. Av landets nationalparker, naturreservat
            och naturvårdsområden är 62 procent mindre än 100 hektar.
          </p>
          <p xml:id="i-FkKWJV3J65Kjw6nUV34PVo">
            I en internationell jämförelse fanns det 2006 cirka 100 000 skyddade
            områden i världen. Tillsammans täckte de cirka 11,5 % av jordens
            landyta och 0,5 % av havet. I Europa fanns det 42 000 områden
            och de omfattade cirka 14 % av landytan och ca 3 % av havsytan.
          </p>
          <head xml:id="i-ANotTa3P7PBVmpUhpVfY14" type="h2">
            Levande skogar byråkrati eller verklighet
          </head>
          <p xml:id="i-A5uAmQtMJTsBXjJitLqgmQ">
            Delmål 1 inom miljömålet Levande skogar är Långsiktigt skydd
            av skogs-mark. Den kvantitativa formuleringen av detta delmål
            är att ytterligare 900 000 hektar skyddsvärd skogsmark skall undantas
            från skogsproduktion till år 2010. Av denna yta ska minst 500
            000 hektar skyddas genom frivilliga avsättningar från skogsägare.
            Skogsstyrelsens senaste uppföljning och analys av skogsägarnas
            frivilliga avsättningar visar att denna komponent av delmålet
            kan vara uppnådd, alternativt att det är en mindre del kvar innan
            den nås. Regeringen bedömer att delmålet om formellt skydd av
            skogsmark ligger inom räckhåll till 2010. Målet nås genom bland
            annat skyddet av delar av Sveaskogs mark, bevarande av statens
            skyddsvärda skogar samt genom pågående bevarandearbete för skyddsvärd
            natur.
          </p>
          <p xml:id="i-AqsrnQBfi5acDhc8a6jpwX">
            Målet på 900 000 hektar för markavsättningar ligger fast, men
            vi anser att det är viktigt att vi inte gör några ytterligare
            utökningar.
          </p>
          <p xml:id="i-2oMRVoGNokVZNj6k8mseFL">
            Att inte göra några ytterligare utökningar är centralt av flera
            skäl. För det första är det viktigt att vi respekterar äganderätten
            och inte tar på oss för stora åtaganden utan att det finns en
            folklig och lokal förankring för detta. För det andra finns det
            tydliga och viktiga miljömässiga skäl till varför vi måste satsa
            på en ökad skogsproduktion. Aktiv skogsskötsel leder även till
            att mer koldioxid binds upp av skogen och minskar utsläppen till
            atmosfären. I framtiden kommer vi att behöva ett ökat behov av
            skogsråvara som i sig är mycket miljövänligt. Det handlar också
            om att en anpassad skogsskötsel innebär att det skapas naturvärden
            och därmed är viktig för miljön.
          </p>
          <head xml:id="i-2BVZAT37N6MirgDgKv4bCq" type="h2">
            Fler naturvårdsavtal &amp; bättre ersättning
          </head>
          <p xml:id="i-ijbexeeYUrVc24fr5Y3NZ">
            Regeringen har under mandatperioden arbetat aktivt inom detta
            område för att förbättra samarbetsklimatet mellan markägare och
            staten. Man har bland annat avskaffat toleransavdraget, vilket
            ger markägarna högre ersättning vid skydd av områden. Formerna
            för naturvårdsavtal har också utvecklas och naturvårdsavtal ska
            användas i större utsträckning, vilket är mycket bra. De har också
            utvecklat samverkansformerna genom bland annat Kometprogrammet.
          </p>
          <p xml:id="i-KEZjrZk4JWdKZWahWf6Uvw">
            Det återstår dock en del i arbetet, och formerna för värdering
            av ersättning till markägare måste ses över å det snaraste. Dessutom
            bör villkoren för naturvårdsavtal ses över när det gäller ersättningsnivåer,
            avtalslängder och möjlighet till årlig ersättning.
          </p>
          <p xml:id="i-NhVxxeM2BT3x52SdaPxtpj">
            Vi anser att man i betydligt större utsträckning bör teckna naturvårdsavtal.
            Naturreservat och biotopskyddsområden kan förvisso vara bra vid
            enstaka tillfällen, men naturvårdsavtal bör användas mer. Det
            är av stor vikt att berörda myndigheter har en kontinuerlig dialog
            angående naturvård med medborgarna. Samråd, tidig information
            och markägarens medverkan behöver utvecklas och förbättras. Det
            gäller att i ökad utsträckning bekräfta och tillvarata markägarens
            kunskap och engagemang. Om vi skall lyckas uppnå de mål som finns
            uppställda samt vårda den biologiska mångfalden är det viktigt
            att vi jobbar med markägarna och människorna i de berörda områdena,
            inte mot dem.
          </p>
        </div>
        <div xml:id="i-LLrReP8wc6AnrDSTtr9eS8" type="motSignatures">
          <list xml:id="i-Gi2tRhimhHNvBPKQ5AVzEd">
            <item xml:id="i-JirzgefjTZwuhDw9eXoKnY" who="i-U4pHk2tFdyZvzTiVobxoV7">
              Anna Tenje (m)
            </item>
            <item xml:id="i-Mw4LLsLsUXKPBCTyQoDsxs" who="i-K75KrtPmbiw4k8rrgLDHse">
              Maria Plass (m)
            </item>
          </list>
        </div>
      </div>
    </body>
  </text>
</TEI>
