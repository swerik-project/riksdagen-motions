<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__1053/mot_1969__ak__1053-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion i Andra kammaren, nr 1053 år 1969 3
          </p>
          <p>
            Nr 1053
          </p>
          <p>
            Av herrar Larsson i Luttra och Boo, i anledning av Kungl. Maj:ts
            proposition nr 22, med förslag till lag angående änd- ring i lagen
            den 16 juni 1966 (nr 301) om rättspsy- kiatrisk undersökning i
            brottmål, m. m.
          </p>
          <p>
            (Lika lydande med motion nr 919 i Första kammaren)
          </p>
          <p>
            Förhållandena inom det rättspsykiatriska undersökningsväsendet
            har un- der en mycket lång följd av år varit synnerligen otillfredsställande.
            I mit- ten av 1940-talet inrättades för första gången läkartjänster
            på heltid inom rättspsykiatrikerorganisationen. Varken denna reform
            eller de delreformer som genomfördes under 1950-talet ledde emellertid
            till mer än temporära förbättringar. Efter initiativ från riksdagen
            tillsattes därför i slutet av 1950-talet en särskild kommitté
            med uppdrag att företa en genomgripande översyn av undersökningsväsendets
            organisation och söka avhjälpa rekry- teringssvårigheterna till
            rättspsykiatrikerkåren. Sedan kommittén framlagt sina förslag
            godkände riksdagen 1961 vissa riktlinjer för en omorganisation.
            Enligt den då fastställda organisations- planen skulle den dittillsvarande
            tudelade organisationen med undersök- ningsenheter på såväl fångvårdsanstalter
            som mentalsjukhus ersättas med en enhetlig organisation med socialstyrelsen
            som chefsmyndighet. Den nya organisationen skulle omfatta fem
            helt fristående rättspsykiatriska klini- ker och lika många rättspsykiatriska
            stationer. Redan då organisationsplanen fastställdes förutsatte
            man, att det skulle komma att dröja tämligen lång tid innan den
            nya organisationen skulle kunna vara genomförd. I en under utredningsarbetet
            framlagd departe- mentspromemoria angavs sex år som riktpunkt.
            Formellt genomfördes ock- så den nya organisationen den 1 januari
            1967 i samband med att den nya lagen om rättspsykiatrisk undersökning
            i brottmål trädde i kraft. Ingen av de planerade nya klinikerna
            var emellertid då färdig, utan de psykiatri- ska avdelningarna
            vid dessa fångvårdsanstalter fick tills vidare fungera som sådana
            kliniker. I dagens läge beräknar man att de två första fristå-
            ende klinikerna skall kunna tas i bruk under senare delen av innevarande
            år och att samtliga fem kliniker skall vara färdigställda 1973.
            Genom att både lokal- och personalsituationen således alltjämt
            är mycket bekymmersam har någon varaktig förbättring när det gäller
            att nedbringa väntetiderna vid undersökningar inte kommit till
            stånd. Endast en mindre
          </p>
          <pb facs="riksdagen-motions-pdf/data/1969/mot_1969__ak__1053/mot_1969__ak__1053-002.pdf"/>
          <p>
            4 Motion i Andra kammaren, nr 1053 år 1969
          </p>
          <p>
            del av undersökningarna kan genomföras inom den lagstadgade tiden
            — sex veckor — och i åtskilliga fall överskrids den tiden högst
            väsentligt. Den genomsnittliga väntetiden torde f. n. vara omkring
            tre månader för väntande som hålls häktade. I avvaktan på att
            man genom den nämnda omorganisationen kan komma att få en förkortning
            av väntetiderna och andra förbättringar framläggs i proposition
            nr 22 förslag till vissa åtgärder för att minska olägenheterna
            av de nuvarande långa väntetiderna. Sålunda föreslås att häktad
            som skall genomgå rättspsykiatrisk undersökning i väntan därpå
            skall kunna place- ras på fångvårdsanstalt. Därigenom kan han
            få bättre möjligheter till ar- bete och gemenskap än som kan ges
            i häkte eller på de nu befintliga rätts- psykiatriska klinikerna.
            Vidare föreslås att bestämmelser införs om av- räkning av häktningstid
            för den som döms till ungdomsfängelse eller in- ternering efter
            att ha genomgått rättspsykiatrisk undersökning i målet i likhet
            med vad som redan gäller för den som döms till tidsbestämt fängel-
            sestraff. Även om betänkligheter kan anföras mot att bryta mot
            den i både Sve- rige och de flesta andra länder tillämpade grundsatsen
            att häktade och dömda inte bör förvaras tillsammans, måste enligt
            vår mening det fram- lagda förslaget om placering av häktade på
            kriminalvårdsanstalt i vissa fall accepteras under nuvarande förhållanden.
            Den föreslagna föreskriften att sådant förordnande bara får ges,
            om såväl den misstänkte som åklaga- ren har gett sitt samtycke,
            bör kunna utgöra en tillräcklig garanti för att både den enskildes
            intressen tillgodoses och inga onödiga risker uppkom- mer för
            att brottsutredningen skall försvåras eller bevis undanröjas.
            I lik- het med departementschefen anser vi det också befogat,
            att avräkning av häktningstid får ske för den som döms till ungdomsfängelse
            eller inter- nering på det sätt som föreslås i propositionen.
            Det finns emellertid enligt vår mening samtidigt skäl att understryka,
            att de nu föreslagna förändringarna inte bidrar till att lösa
            själva grundpro- blemet med de långa väntetiderna vid de rättspsykiatriska
            undersökning- arna. Delreformerna får därför inte tas till intäkt
            för att ytterligare för- dröja upprustningen av själva undersökningsorganisationen.
            Tvärtom kan
          </p>
          <p>
            det förhållandet, att man nu — under en som man kan hoppas förhållan-
            devis kort övergångstid — är mer eller mindre tvingad att vidta
            tämligen
          </p>
          <p>
            drastiska åtgärder för att undanröja en del av missförhållandena,
            ge an- ledning till att man påskyndar genomförandet av 1961 års
            organisations- plan. Det finns också anledning att i övrigt påskynda
            de åtgärder, t. ex. i fråga om personalutbildning, som är erforderliga
            för att de grava miss- förhållanden, som länge rått inom denna
            del av rättsväsendet slutgiltigt skall kunna undanröjas. Så länge
            väntetiderna består får man under alla förhållanden räkna med
            väsentliga lidanden och olägenheter både för dem
          </p>
          <pb facs="riksdagen-motions-pdf/data/1969/mot_1969__ak__1053/mot_1969__ak__1053-003.pdf"/>
          <p>
            Motion i Andra kammaren, nr 1053 år 1969 5
          </p>
          <p>
            som skall undersökas och för berörd personal. Det är också helt
            klart att de krav på rättssäkerhet, som är avhängiga av att rättsproceduren
            är snabb, inte kan tillgodoses under de nu rådande förhållandena.
            Med hänvisning till vad som anförts i motionen hemställer vi,
            att riksdagen i skrivelse till Kungl. Maj:t uttalar, att ge- nomförandet
            av 1961 års organisationsplan för det rätts- psykiatriska undersökningsväsendet
            bör såvitt möjligt på- skyndas och åtgärder i övrigt vidtas för
            att nedbringa vän- tetiderna vid sådana undersökningar i enlighet
            med vad som anförts i motionen.
          </p>
          <p>
            Stockholm den 11 mars 1969
          </p>
          <p>
            Gunnar Larsson (cp) Karl Gust. H. Boo (cp)
          </p>
          <p>
            i Luttra
          </p>
        </div>
      </div>
    </body>
  </text>
</TEI>
