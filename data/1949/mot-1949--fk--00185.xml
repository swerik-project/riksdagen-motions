<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__fk__185/mot_1949__fk__185-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 185. 3
          </p>
          <p>
            Nr 185.
          </p>
          <p>
            Av herr Herlitz, om åtgärder för underlättande av orienteringen
            i gällande lagar och författningar.
          </p>
          <p>
            Vid fjolårets riksdag väcktes i första kammaren av herr Fahlander
            en motion (nr 20), vilken gick ut på åtgärder till övervinnande
            av svårigheten att överblicka och finna sig till rätta i det växande
            materialet av lagar och författningar. Motionen ledde ej till
            positivt resultat. Den blev nämligen avslagen av andra kammaren.
            Då jag, ehuru jag mycket livligt behjärtat det behov, som föranlett
            motionen, nödgades motsätta mig det förslag som i anledning av
            densamma framlades av första kammarens första tillfälliga utskott,
            var det uteslutande därför att de uppslag, som framlades dels
            av motionären, dels av utskottet, icke syntes mig bärkraftiga.
            Desto mera an- gelägen är jag nu att bidraga till att den viktiga
            frågan hålles vid liv. I »Sveriges rikes lag» finnas de viktigaste
            gällande författningarna in- tagna. Denna lagedition hålles aktuell
            genom att i den årligen utkommande upplagan författningarna återgivas
            i den lydelse de erhållit efter vidtagna ändringar. Men det finnes
            också en stor och ofta svåröverskådlig mängd av författningar,
            som icke intagas i lageditionen. Så snart man har att ur detta
            stoff inhämta kunskap om vad som vid viss tidpunkt är gällande,
            stäl- les man inför ett ofta mycket tidsödande forskande. En omfattande
            lagstift- ningsverksamhet har ju föranletts av att det allmänna
            ingripit normerande och reglerande på allt flera av samhällslivets
            olika områden. Detta har med- fört både att det är ett alltjämt
            växande antal befattningshavare och andra, vilka ha att tillämpa
            olika författningar, och att det för var och en bereder svårigheter
            att vinna överblick över författningsmaterialet. Man är 1 stor
            utsträckning hänvisad till svensk författningssamling. Men dess
            begagnan- de är ofta förenat med betydande tidsspillan, särskilt
            i de fall då författ- ningarna undergått förändringar. Innan man
            studerar en författning, måste man ju ovillkorligen ha reda på
            om den senare ändrats. Det synes mig emellertid vara ett samhälleligt
            intresse av första ordningen, att såväl myndigheter som enskilda
            utan alltför stora svårigheter kunna vinna kännedom om vad gällande
            lagar och författningar innehålla. Inom statliga myndigheter känner
            man livligt de svårigheter härutinnan, som vållas av den ständigt
            ökade mängden av författningar; även i själva lagstiftnings- arbetet
            finnes det, såsom jag i annat sammanhang framhållit (SOU 1946:
            69 s. 26), behov av bättre överblick. Än större äro svårigheterna
            för kom- munala myndigheter. Men allra svårast är det för de enskilda.
            Det är en värdefull svensk tradition, som härmed äventyras. Sedan
            århundraden har
          </p>
          <pb facs="riksdagen-motions-pdf/data/1949/mot_1949__fk__185/mot_1949__fk__185-002.pdf"/>
          <p>
            4 Motioner i Första kammaren, nr 185.
          </p>
          <p>
            det hos oss framstått som en angelägen uppgift tt göra lagen
            tillgänglig för menige man (jfr mitt arbete Om lagstiftning s.
            380 ff och Blomqvist, Åtgärder i äldre tider för spridande av
            kännedom om lagarnas innehåll, Svensk Juristtidning 1947 s. 340
            ff), och utan tvivel har lagkännedomen av ålder i vårt land varit
            i anmärkningsvärt hög grad utbredd bland menige man, som sålunda
            icke varit hänvisade till mellanhänder för att skaffa sig kännedom
            om skyldigheter och rättigheter. Nu blir lagstiftningen på grund
            av sin svåröverskådlighet alltmer en sluten bok för lekmannen.
            På vid- sträckta områden får han lita till myndigheternas besked
            eller anlita sak- kunnig hjälp. Det är en för den aktiva demokratien
            äventyrlig utveckling som är i gång. Det är ur samhällelig synpunkt
            ytterst angeläget att fatta i ögonsikte de problem som en alltmera
            utvidgad statsverksamhet i detta hän- seende ställt oss inför.
            Man må erinra sig, vilka vägar som stå till buds för den som söker
            upp- lysning om gällande rätt (jfr SOU 1947: 76 s. 26 ff): 1.
            Svensk författningssamling. En stor svårighet vid dess begagnande
            lig- ger, såsom redan antytts, däri att vid ändring i en författning
            denna i regel ej ålergives i sin helhet. För att överblicka en
            enda författning kan man nödgas gå till ett stort antal nummer
            eller årgångar, där olika paragrafers lydelse återfinnes. I någon
            mån kan studiet underlättas av de 10-årsvis ut- givna registren.
            Men dessa utkomma så sent, att deras prakliska använd- barhet
            är starkt reducerad. Av större praktisk betydelse äro då förteckning-
            arna över författningar i den årligen utgivna Statsliggaren, som
            emellertid blott avser författningar, som ha något samband med
            anslag. 2. Talrika av särskilda verk utgivna publikationsserier,
            t. ex. samling av författningar och cirkulär m. m. angående medicinalväsendet
            i Sverige, tull- verkets författningssamling, livsmedelskommissionens
            cirkulär (fullstän- diga uppgifter i årsbibliografi över Sveriges
            offentliga publikationer, utgiven av riksdagsbiblioteket). 3.
            Åtskilliga genom statens försorg tid efter annan utgivna författnings-
            editioner och handböcker, avseende en viss lagstiftning eller
            ett visst verks hela verksamhetsområde (många exempel i årsbibliografien).
            Dessa publi- kationer äro av mycket växlande karaktär. Ibland
            återges endast författ- ningstexter, ibland äro dessa kommenterade,
            ibland förekomma resoneran- de framställningar. I detta sammanhang
            bör också nämnas den fortlöpande information (i form av råd och
            anvisningar o. d.), som ges av många verk (se SOU 1947: 76 s.
            31). 4. På privat föranstaltande utgives sedan långliga tider
            årligen &gt;Sveriges rikes lag». Vad denna för vårt land egenartade
            edition betytt för upprätt- hållande av kontakt mellan folket
            och lagstiftningen kan knappast nog starkt betonas. Men den upptager,
            såsom redan antytts, endast viktigare författ- ningar in extenso,
            medan av andra blott rubrikerna upptagas. Ofullständig är lageditionen
            särskilt på förvaltningsrättens nu för tiden så betydelsefulla
            område; många författningar återfinnas över huvud taget ej. (Jfr
            Förvalt- ningsrättslig tidskrift 1942 s. 3 ff). Önskemål om en
            omläggning av lag-
          </p>
          <pb facs="riksdagen-motions-pdf/data/1949/mot_1949__fk__185/mot_1949__fk__185-003.pdf"/>
          <p>
            Motioner i Första kammaren, nr 185. 5
          </p>
          <p>
            boken ha framställts på senaste tid, se Svensk juristtidning
            1948 s. 241 ff, 673. 5. Lagboken kompletteras av Sundberg och
            Berglund, Kommunal för- fattningshandbok, vilken hittills utkommit
            i två upplagor jämte supplement till den senaste. 6. Om särskilda
            lagstiftningsområden lämnas upplysning i ett myckel stort antal
            på privat väg utgivna författningseditioner med mer eller mindre
            ingående kommentarer eller utan sådana och i handböcker av olika
            slag. Dessa arbeten ha givetvis en mycket växlande karaktär, alltifrån
            dem som egentligen äro utgivna till domares och advokaters tjänst
            till sådana som blott vilja giva en bred allmänhet elementär kunskap.
            En förteckning över sådan litteratur, som är av kommunal betydelse,
            ges i SOU 1947: 76 s. 13 ff. 7. Aven viss betydelse äro också
            tidskrifter. Särskilt böra nämnas »Från departement och nämnder»
            och »Förv altningsrättslig tidskrift&gt;, vilken bl. ger regelbundna
            meddelanden om lagstiftningsarbetet (utredning gsuppdrag, utredningar
            och författningar). Om tidskrifter, som äro verksamma på spe-
            ciella områden, och deras betydelse se Förvaltningsrättslig tidskrift
            1940 s. 362 ff. På senare tid ha från skilda håll ifrågasatts
            (och i någon mån igångsatts) åtgärder från det allmännas sida
            för att på olika vägar underlätta oriente- ringen i gällande författningar.
            1. Statsmakterna ha sedan 1946 anvisat årliga anslag av 25000
            kronor för utgivande av förvaltningsrättsliga publikationer (se
            SOU 1947: 76 s. 41 ff.). I år föreslås ökning av anslaget till
            50 000 kronor, sedan nämnden för utgivande av förvaltningsrättsliga
            publikationer 1948 fått i uppdrag att verka jämväl för åstadkommande
            av sådan litteratur, som ingår i planen för vidgad kommunal upplysningsverksamhet.
            Om denna verksamhet, vid vilken enligt min tanke fästes för stor
            uppmärksamhet vid behandlingen av herr Fahlanders motion i fjol,
            är blott att säga, att den icke under några förhållanden kan komma
            att sträcka sig över mer än en mycket ringa del av lagstiftningens
            område. Och hur rik tillgången än blir på böcker, som giva besked
            om speciella områden, tillgodoses ej därmed behovet av en publi-
            kation, som på en gång kan ge handledning beträffande de många
            olika spörsmål, som en befattningshavare eller enskild person
            kan komma att ställas inför. 2. Av långt vidare syftning är överståthåflaren
            Nothins på offentligt upp- drag avgivna förslag angående utgivande
            av ett större antal författnings- handböcker, som skulle spänna
            över åtminstone större delen av lagstift- ningens område. Om detta
            förslag och däröver avgivna remissyttranden må hänvisas till SOU
            1947: 76 s. 34 ff. Förslaget utgör ett storstilat försök att lösa
            problemet. Med avseende på sättet för dess lösning yppades emel-
            lertid vid remissen olika meningar, och inga åtgärder torde hava
            vidtagits med anledning av förslaget. Det vore önskvärt att tanken
            hölles vid liv. Om den i någon form förverkligas, lärer det emellertid
            i varje fall dröja lång tid, innan detta kan ske. Det löser sålunda
            icke de aktuella problem vi stå inför.
          </p>
          <pb facs="riksdagen-motions-pdf/data/1949/mot_1949__fk__185/mot_1949__fk__185-004.pdf"/>
          <p>
            Ö Motioner i Första kammaren, nr 185.
          </p>
          <p>
            3. Herr Fahlanders förslag i fjolårets motion om en omtryckning
            på en ng av alla gällande författningar torde möta överväldigande
            praktiska svå- igheter. 4. Den under riksdagsbehandlingen i fjol
            framförda tanken, att en för- fattning skulle i sin helhet omtryckas
            var gång ändring skedde däri (jfr ock SOU 1947: 76 s. 53) är ur
            vissa synpunkter tilltalande. En sådan ordning skulle underlätta
            letandet i Svensk författningssamling. Det vore önskvärt att den
            genomfördes i väsentligt större omfattning än nu sker. Men det
            kan ej på långt när ifrågakomma att genomföra den över hela linjen.
            &gt;. För sju år sedan framförde jag (Förvaltningsrättslig tidskrift
            1942 s. 30 ff.) tanken på en årlig utkommande förvaltningsrättslig
            författningsedi- tion motsvarande Skarstedts Sveriges rikes lag.
            (En sådan handbok, redige- rad av förre presidenten K. J. Ståhlberg,
            har redan utkommit, visserligen ej som årlig publikation, i Finland,
            se samma tidskrift 1942 s. 213 ff.) Tanken var, att de båda lageditionerna
            (av vilka den nuvarande finge tänkas erhålla reducerad omfattning)
            tillsammans skulle lämna fullständigt besked om all gällande lagstiftning.
            Förutsättningen var därvid givetvis, att den nya publikationen
            endast delvis skulle återgiva författningarna in extenso. Med
            avseende på mindre viktiga författningar finge man av ofrånkomliga
            utrym- messkäl nöja sig med utdrag eller endast rubriker. Därvid
            borde givetvis jag går här något utöver vad jag på sin tid anförde
            — hänvisning göras till SFS och (utöver vad som sker i »Sveriges
            rikes lag») upplysning ges om de ändringsförfattningar, genom
            vilka särskilda $$ i en viss författning er- hållit ändrad lydelse.
            Tanken, som uprepades i en av mig verkställd ut- redning om Förvaltningsförfarandet
            (SOU 1946: 69, s. 26), vann anslut- ning i flera däröver avgivna
            remissyttranden liksom också i SOU 1947: 76 s. 52. Jag tillåter
            mig hemställa om det ej vore skäl att undersöka, huruvida denna
            tanke skulle kunna förverkligas. Det innebure att årligen bereda
            all- mänheten tillgång till gällande författningstexter eller
            i varje fall omedel- bart användbara hänvisningar till SFS -—
            och detta med avseende å alla i SFS förekommande lagar och författningar
            som ej återfinnas i »Sveriges rikes lag». I vad mån även annat
            material borde ingå (k. brev och cirkulär som ej inflyta i SFS,
            föreskrifter av centrala verk m. m.) är ett spörsmål som må lämnas
            därhän. Motsvarande spörsmål blev livligt debatterat i re- missyttrandena
            över Nothins ovan berörda utredning. Man skulle också kunna hjälpa
            sig fram med ännu enklare former. Man kunde nämligen tills vidare
            inskränka sig till att åstadkomma ett årligen utkommande register
            över gällande lagar och författningar till komplette- ring av
            »Sveriges rikes lag». Ett sådant register borde helst vara uppställt
            i systematisk ordning. Men skyr man mödan att åstadkomma en sådan
            ordning, är åtminstone något — och icke så litet — vunnet genom
            ett krono- logiskt och ett alfabetiskt register motsvarande dem,
            som finnas i &gt;Sveriges rikes lag». Man skulle kunna tänka sig
            dem samordnade med »Sveriges ri- kes lag», eventuellt så att de
            sattes i stället för och kompletterade de regis-
          </p>
          <p>
            o
          </p>
          <p>
            g r
          </p>
          <pb facs="riksdagen-motions-pdf/data/1949/mot_1949__fk__185/mot_1949__fk__185-005.pdf"/>
          <p>
            Motioner i Första kammaren, nr 185. 7
          </p>
          <p>
            ter som nu finnas i lageditionen. Den kronologiska avdelningen
            kunde vara registrets huvudavdelning. Däri kunde inarbetas uppgifter
            om ändringar i författningarna, på sätt som nu sker i författningssamlingens
            tioårsregister. I den alfabetiska avdelningen borde endast författningarnas
            datum angivas samt hänvisas till den kronologiska avdelningen.
            I den alfabetiska avdel- ningen skulle beträffande de författningar,
            som äro införda i lagedition, hän- visningar göras till sidorna
            i denna. Andra utvägar för underlättad översikt över lagar och
            författningar böra givetvis också kunna komma under övervägande.
            På grund av vad nu anförts får jag hemställa,
          </p>
          <p>
            att riksdagen ville i skrivelse till Kungl. Maj:t anhålla om
            utredning angående åtgärder, genom vilka lättare orien- tering
            kan vinnas i gällande lagar och författningar, och om framläggande
            för riksdagen av det förslag vartill utredningen kan föranleda.
          </p>
          <p>
            Stockholm i januari 1949. Nils Herlitz. I motionens syfte instämmer
          </p>
          <p>
            Gustaf Fahlander.
          </p>
        </div>
      </div>
    </body>
  </text>
</TEI>
