<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965_höst_ak__962/mot_1965_höst_ak__962-001.pdf"/>
      <fw xml:id="i-9VuViEXrE3oqEwxwryz87L">
        Nr 962—969 Motioner i Andra kammaren, nr 962 år 1965 1
      </fw>
      <div type="motHeader" xml:id="i-LVce6VgqyFqiHyxK6112ZE">
        <div type="motTitle" xml:id="i-6vskiBsPZTtNTtEcCGvbNE"/>
        <div type="motSubmissionInfo" xml:id="i-7scKv5H9N51Vu577BkSvuj"/>
      </div>
      <div type="motBody" xml:id="i-36DUKp7J6KVK7B2MsXY8Gd">
        <div xml:id="i-KZwqUQfqWJzpy6HFJEhmWu">
          <p xml:id="i-BxhcEm9EkM2BYdJmnfAceh">
            Nr 962
          </p>
          <p xml:id="i-DvDyiDpEPagG5oUBCLc9P3">
            Av herrar Rubin och Sjöholm, i anledning av Kungl. Maj:ts pro-
            position nr 174, angående statsbidrag till politiska par- tier.
          </p>
          <p xml:id="i-QmusDqPQdeZsAwa8YUX6CT">
            Kungl. Maj:ts proposition nr 174 år 1965 om statsbidrag till
            politiska partier är i fråga om motiv och sakskäl utomordentligt
            torftig och i fråga om syften och verkningar utomordentligt långtgående
            och omskapande. Under åberopande av i stort sett endast att partierna
            f. n. har stora svå- righeter att anskaffa pengar föreslår regeringen
            en åtgärd, som i ett slag omgestaltar förutsättningarna för den
            politiska verksamheten och den po- litiska striden mellan parterna.
            Det är inte möjligt att omsätta propositio- nens intentioner i
            praktiken utan att våldföra sig på fundamentala och omistliga
            demokratiska principer. En av huvudreglerna i ett demokratiskt
            samhällssystem är att varje en- skild medborgare fritt och i personlig
            suveränitet skall äga ansluta sig till politisk åskådning och
            på skilda sätt stödja denna meningsriktning. Det är sålunda ur
            demokratisk synpunkt omöjligt att tvinga någon enda med- borgare
            in i ett politiskt parti eller att tvinga någon enda medborgare
            att på vad sätt det vara må stödja ett poltiskt parti. Måhända
            är det förhållan- det att vårt största parti sedan länge använder
            kollektivanslutning av medlemmar förklaringen till att nu förevarande
            proposition med dess för- akt för demokratiska regler kunnat läggas
            på riksdagens bord. Långvarigt missbruk leder till avtrubbning.
            Propositionen innebär att tills vidare tjugotre miljoner kronor
            årligen — måhända sedermera högre belopp — skall uttaxeras av
            svenska folket för att delas ut till fem politiska partier. Förslaget
            förgriper sig på demo- kratiska principer i bl. a. följande avseeenden:
            1. Människor tvingas stödja politisk propaganda, ehuru de inte
            önskar stödja någon sådan. Demokrati innebär också frihet från
            deltagande i po- litisk propaganda för den som så önskar. 2. Människor
            tvingas avstå från den prioritering i fråga om stöd åt poli- tisk
            verksamhet, som de i demokratisk ordning måste anses vara tillför-
            säkrade och som är en av grundförutsättningarna för förändringar
            i makt- förhållandena partierna emellan. I stället för ekonomiskt
            stöd åt visst parti tvingas medborgaren enligt propositionens
            förslag att stödja alla de fem nu etablerade partierna — det maktägande
            mest. Detta låser på ett ode- mokratiskt sätt partistrukturen
            till båtnad företrädesvis för det parti som vid förslagets genomförande
            sitter vid makten.
          </p>
          <p xml:id="i-KajmNAZ2xVcwuPndjxBHh5">
            Bihang till riksdagens protokoll 1965. 4 saml. Nr 962—969
          </p>
          <pb facs="riksdagen-motions-pdf/data/1965/mot_1965_höst_ak__962/mot_1965_höst_ak__962-002.pdf"/>
          <fw xml:id="i-AAirBuF6hN1ujcQFVSoeAd">
            2 Motioner i Andra kammaren, nr 962 år 1965
          </fw>
          <p xml:id="i-UtMBaGxNvdyCfWQL24aq39">
            3. Människor tvingas stödja politisk propaganda och politisk
            verksam- het med vilken de inte sympatiserar utan som de måhända
            i stället önskar bekämpa. Med största visshet kan anföras att
            det övervägande antalet svenska skattebetalare inte önskar stödja
            kommunistisk propaganda. Re- geringsförslagets praktiserande skulle
            komma att tvinga dem därtill. För- hållandet skulle bli ensartat
            om någon nynazistisk organisation skulle för- må tillskansa sig
            mandat i riksdagen och även genombryta den godtyckligt fixerade
            spärren med två procents röstunderlag. Rashetsarna skulle be-
            stås statliga medel för att kunna fullfölja och förkovra sin mot
            mänsklig anständighet, kultur och humanitet inriktade propaganda.
            Om man bara ett ögonblick tänker på den situationen att skattebetalare
            av judisk här- komst skulle genom statligt dekret tvingas avstå
            en del av sina inkomster till nazistisk propaganda, fordras det
            ett förhärdat sinne och en kuslig för- domsfrihet för att kunna
            tillstädja detta. — Propositionens allmänna in- tryck av hastverk
            och illa genomtänkta slutsatser exemplifieras i hithö- rande avseende
            genom hänvisningen till kungörelsen den 4 juni 1964 om statsbidrag
            till vissa ungdomsorganisationers centrala verksamhet. Bi- drag
            enligt kungörelsen kan utgå endast till organisation som ”är upp-
            byggd och fungerar enligt vedertagna demokratiska principer samt
            öppet tar ställning för demokratien”. Departementschefen åberopar
            denna be- stämmelse utan att tillkännagiva någon inställning till
            frågan om samma förutsättning skall gälla för det allmänna partistödet.
            Indirekt framgår att han inte avser detta. I sammanställningen
            över de belopp som skulle komma att tilldelas de särskilda partierna
            redovisas också det kommunis- tiska partiet. Någon demokratiens
            renlevnadsdomstol skall sålunda inte behöva inrättas — detta i
            motsats till vad som gäller beträffande stödet åt politiska ungdomsorganisationer.
            Här föreligger ett dilemma: antingen tvingas man att med statliga
            medel stödja antidemokratiska meningsrikt- ningar eller att officiellt
            förklara att viss organisation inte uppfyller de- mokratiska minimikrav.
            Båda alternativen måste utmönstras ur ett ansva- rigt demokratiskt
            handlande. Om en demokrati börjar syssla med partiför- bud eller
            partidiskriminering i officiell regi, upphör demokratien att fun-
            gera. Om en demokrati officiellt sanktionerar och med allmänna
            medel stö- der demokratiens fiender tillfogar man demokratien
            obotlig skada. Rege- ringen tillgriper båda dessa metoder: diskrimineringsmetoden
            i fråga om stödet till ungdomsorganisationerna, sanktionsmetoden
            i fråga om stödet till de politiska partierna. Ett tvångsvis uttaget
            partistöd för politisk propaganda innesluter en effekt, som gör
            det ogenomförbart i en sund demokrati och som skiljer det från
            tvångsvisa utdebiteringar i allmänhet. Det ingriper i den strid
            om makten, som de politiska partierna ständigt är inbegripna i.
            I själva denna kamp, i kampen om att bli ”staten”, kan staten
            inte få deltaga — den
          </p>
          <pb facs="riksdagen-motions-pdf/data/1965/mot_1965_höst_ak__962/mot_1965_höst_ak__962-003.pdf"/>
          <fw xml:id="i-U8oTcz8NWzLKs5mF6jAuEg">
            Motioner i Andra kammaren, nr 962 år 1965 3
          </fw>
          <p xml:id="i-HRgTiGXCC7nfPNN4RhctzQ">
            måste få föras helt frikopplad från insatser som på minsta sätt
            kan för- rycka de fria politiska krafternas spel. Här måste partiernas
            planer, idéer och visioner förlänas kraft och stöd av medborgarnas
            insatser, sympatier och ekonomiska bidrag. Det är dessa komponenter
            som skall kunna föra ett parti till seger, inte mer eller mindre
            rundhänta subventioner från en stat som måste förhålla sig neutral
            i striden om statsmakten. Denna demo- kratiskt oavvisliga regel
            har däremot ingen som helst tillämpning i fråga om andra stödformer
            som t. ex. bekostandet av valsedlar, bidrag till riks- dagskanslierna
            eller till information vid folkomröstningar. Det är här fråga
            om stöd åt grundlagsföreskrivna funktioner. Som ovan anförts skulle
            ett genomförande av propositionsförslaget in- nebära ett frångående
            av den självklara och enda godtagbara principen att medborgaren
            skall stödja endast det parti han själv fritt och suveränt vill
            stödja. Som ett motargument har därvid framförts att det allmänna
            parti- stödet skulle till sina verkningar få denna konsekvens:
            bidragssummorna skulle avspegla väljarunderlaget och varje parti
            skulle därmed få bidrag från sina egna väljare. Detta är ett våldsamt
            äventyrligt påstående. Man bortser då ifrån för det första att
            man ju fördelar även deras skatte- pengar som röstat på annat
            parti än de fem stora och deras som inte röstat alls. Vidare negligerar
            man fullständigt de åsiktsförskjutningar som in- träffar i väljarunderlaget
            under varje fyraårsperiod. Genom progressivi- teten i beskattningen
            är dessutom argumentet om parallellitet mellan stödpengar och
            partisympatier från grunden falskt och vilseledande. Departementschefen
            bygger upp argumenteringen för ett allmänt parti- stöd kring en
            utredning av statligt presstöd, en utredning som blivit tillin-
            tetgjord i remissförfarandet. Presstödsförslagets grundlagsenlighet
            har ifrågasatts av landets måhända främste expert i tryckfrihetsfrågor.
            Grundlagsenligheten lär inte kunna räddas av det namnbyte som
            förestår. Genom ett mycket långvarigt regeringsinnehav av ett
            och samma parti och genom oppositionens oförmåga att erbjuda väljarna
            ett samlat alter- nativ till regeringspartiet har det politiska
            intresset i vårt land mattats. Häri kan man finna en av de väsentligaste
            anledningarna till det kärvare ekonomiska klimatet för de politiska
            partierna. Medborgarnas intresse för och deltagande i det samhälleliga
            arbetet är en av grundstenarna i ett de- mokratiskt samhällssystem.
            Ett beslut om allmänt partistöd genom tvångsvis uttagna skattepengar
            skulle verksamt bidraga till att än ytter- ligare förkväva det
            politiska intresset och bedöva viljan att aktivt stödja de politiska
            partierna genom arbetsinsatser och penningmedel. Den en- skilda
            välgörenheten onödiggjordes till större delen genom en omfattande
            sociallagstiftning. Socialunderstöd åt nödlidande politiska partier
            kommer att av allmänheten uppfattas på samma sätt. Oppositionspartierna
            som stötts av enskilda medborgare kommer att bli utan detta stöd.
            Regerings-
          </p>
          <pb facs="riksdagen-motions-pdf/data/1965/mot_1965_höst_ak__962/mot_1965_höst_ak__962-004.pdf"/>
          <fw xml:id="i-Q2Ld2Rpbf1eVSpWujpnv3u">
            4 Motioner i Andra kammaren, nr 962 år 1965
          </fw>
          <p xml:id="i-2ehFr2PfwowHy38TxQ2Di3">
            partiet kommer med stor visshet att fortsätta att tvångsvis ansluta
            med- lemmar och inkassera medlemsavgifter från dessa och kan påräkna
            fort- satt stöd från arbetsmarknadens löntagarpart. Konsekvensen
            blir sålunda att regeringspartiet dels för egen del reserverar
            merparten av det allmän- na statsstödet och dels kan påräkna att
            få behålla det stöd det redan nu har. Oppositionspartierna får
            väsentligt mindre statsstöd och förlorar un- derlaget för nu utgående
            privat stöd. Detta innebär en ytterst allvarlig snedvridning av
            förutsättningarna för partiernas fortsatta verksamhet. Det permanentar
            för oöverskådlig tid regeringsinnehavet hos det parti som följdriktigt
            nog lagt fram denna proposition. I propositionen ordas åtskilligt
            om betydelsen av att ett beslut om parti- stöd är väl förankrat
            i den allmänna opinionen. Det är med hänsyn härtill anmärkningsvärt
            att förslaget framlägges utan att man på minsta sätt sökt förskaffa
            sig kännedom om den allmänna opinionens inställning till frågan
            om statligt stöd till politisk propaganda. Medborgarnas uppfatt-
            ning i politiska frågor kommer i demokratisk ordning till uttryck
            vid all- männa val och vid folkomröstning. Beslut i partistödsfrågan
            bör därför inte få fattas förrän folkets mening inhämtats genom
            något av dessa för- faranden. Frågans oerhört stora principiella
            och för demokratiens funk- tionssätt vitala betydelse gör detta
            krav oavvisligt tvingande. Det brukar sägas att politiska partier
            är fria staters liv. Detta kan med visshet icke äga tillämpning
            på stater där partierna förvandlats till stat- liga subventionsdepåer.
            Propositionen är därmed på längre sikt ett hot mot den fria staten.
            Med åberopande av vad ovan anförts hemställer vi, att riksdagen
            måtte avslå Kungl. Maj:ts proposition nr 174 år 1965.
          </p>
          <p xml:id="i-E1QX3rCg9kX6CGPyThykBh" type="date">
            Stockholm den 24 november 1965
          </p>
          <p xml:id="i-9K8Kq3rK1ZatHoHdVFF9CL">
            Bertil Rubin Sten Sjöholm
          </p>
        </div>
      </div>
    </body>
  </text>
</TEI>
