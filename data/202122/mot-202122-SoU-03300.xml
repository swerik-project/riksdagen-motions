<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-03300">
  <teiHeader>
    <fileDesc>
      <titleStmt>
        <title>Reformering av socialtjänstlagen</title>
        <author corresp="i-Ss5eCCiVtUjuS9PnEw3PRH">av Josefin Malmqvist (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3300 av Josefin Malmqvist (M)</title>
          <idno type="rdwebb">H9023300</idno>
          <rs type="number">3300</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9023300/text</ref>
          <ref type="dokument_url_html">http://data.riksdagen.se/dokument/H9023300</ref>
          <ref type="dokumentstatus_url_xml">http://data.riksdagen.se/dokumentstatus/H9023300</ref>
          <ref type="docx">http://data.riksdagen.se/fil/F6E5A9EC-BE77-4781-82AA-CAF3E69C590A</ref>
          <ref type="pdf">http://data.riksdagen.se/fil/B390D106-3AAC-4F87-8FA2-4E6E28B95AB7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ss5eCCiVtUjuS9PnEw3PRH</idno>
            <name>Josefin Malmqvist</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7HdiYrAj1GVXAMq7NcvypH" type="signed"/>
        <correspContext corresp="i-7HdiYrAj1GVXAMq7NcvypH">
          <note type="signatory" corresp="i-Ss5eCCiVtUjuS9PnEw3PRH"/>
        </correspContext>
        <correspAction xml:id="i-Hw2se9bWiMdpbpzCU3pzCi" type="submitted">
          <date when="2021-10-04"/>
          <time when="17:05:33"/>
        </correspAction>
        <correspAction xml:id="i-GFmmFAWneZARHC1Nv3fMd9" type="reviewed">
          <date when="2021-10-04"/>
          <time when="19:38:05"/>
        </correspAction>
        <correspAction xml:id="i-CD3TuB9sTmmoNUkKJexYdT" type="referred">
          <date when="2021-10-14"/>
        </correspAction>
        <correspAction xml:id="i-2yrpTQhvzdZHGaKug8idwR" type="assigned">
          <date when="2022-10-14"/>
          <time when="10:06:08"/>
        </correspAction>
        <correspContext corresp="i-2yrpTQhvzdZHGaKug8idwR">
          <ref type="assignedTo">Socialutskottet</ref>
        </correspContext>
        <correspAction xml:id="i-A9e3RtxTmumAmC5sEzaPEb" type="behandlas_i"/>
        <correspContext corresp="i-A9e3RtxTmumAmC5sEzaPEb">
          <ref type="uppgift">2021/22:SoU19</ref>
          <ref type="ref_dok_id">H901SoU19</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU19</ref>
          <ref type="ref_dok_titel">Socialtjänstens arbete m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LQAvgFGhJphyeht6mXhVNb" type="motHeader">
        <div xml:id="i-GxF16ZcKkfG7ehntKDJCG3" type="motTitle">
          Motion till riksdagen 2021/22:3300 av Josefin Malmqvist (M) Reformering
          av socialtjänstlagen
        </div>
      </div>
      <div xml:id="i-T9PYL7J82vAwoMzupANKBC" type="motBody">
        <div xml:id="i-2ysN5ZNvjZGMR5ywN4HJAy" type="motProposal" subtype="förslag">
          <head xml:id="i-WmJ46TvoaaSNxR4RsowyFM">
            Förslag till riksdagsbeslut
          </head>
          <list xml:id="i-T8xeVeQSqQTz9cpVGt7PGE" style="ol">
            <item xml:id="i-3FiSvqSYtfKR4cKgWNsNez">
              Riksdagen ställer sig bakom det som anförs i motionen om en bred
              reform av socialtjänstlagen i syfte att förenkla handläggningen
              och förbättra rättssäkerheten och tillkännager detta för regeringen.
            </item>
            <item xml:id="i-DexvrwFE4Vyhvgwa37Q64K">
              Riksdagen ställer sig bakom det som anförs i motionen om att
              socialtjänstlagens 4 kap. 2 § bör strykas och tillkännager detta
              för regeringen.
            </item>
            <item xml:id="i-2YLGqUuymEg5ybwHKs7rXc">
              Riksdagen ställer sig bakom det som anförs i motionen om att
              socialtjänstlagens 4 kap. 2 a § bör bli nya socialtjänstlagens
              4 kap. 2 § och tillkännager detta för regeringen.
            </item>
            <item xml:id="i-N5sAskxDmSeXXd81qNzUsp">
              Riksdagen ställer sig bakom det som anförs i motionen om att
              förändra socialtjänstlagens 4 kap. 1, 4 och 5 §§ så att kommuner
              får möjlighet att ställa aktivitetskrav på samtliga med försörjningsstöd
              och tillkännager detta för regeringen.
            </item>
            <item xml:id="i-BoxfMLfkP7YvPvXkcHoXbL">
              Riksdagen ställer sig bakom det som anförs i motionen om att
              införa ett bidragstak i försörjningsstödet och tillkännager detta
              för regeringen.
            </item>
          </list>
        </div>
        <div xml:id="i-BGXow9tqsjkDheUkYK33cp" type="motContent">
          <head xml:id="i-3qsUJ4aVucQfxjxXr1TPNU" type="h1">
            Motivering
          </head>
          <p xml:id="i-Po81Ux9vgvq5hrfyKMJ7AL">
            Socialtjänstlagen är en ramlag; tanken är att varje individ ska
            få precis det stöd hen har rätt till och behöver – varken mer
            eller mindre. Det är ytterst upp till socialsekreterarna i varje
            kommun att göra de individuella bedömningarna, utifrån handböcker
            från Social­styrelsen, prejudicerande domar och råd. Detta till
            skillnad från lagen om stöd och service till vissa funktionshindrade
            (LSS), där möjlig målgrupp (personkrets) och typ av insatser är
            väldigt tydligt definierade i lagstiftningen. Fördelen med socialtjänstlagens
            utformning är att du ska få just det stöd du har rätt till. Professionen
            ska bedöma i vilket scenario och vad det kan vara. Nackdelen med
            lagens utformning är att samma individ riskerar att bedömas ha
            rätt till insatser i en kommun men inte i en annan. Kommunerna
            gör dessutom väldigt olika bedömningar av vilka insatser som kan
            komma i fråga.
          </p>
          <p xml:id="i-LhPQaNCXVBFQnLXmx1yWY2">
            Domar från överklagade beslut ger sällan tillräcklig vägledning
            i bedömningen, eftersom det förekommer att olika domstolar i olika
            delar av landet gör bedömningar som går i motsatt riktning. Detta
            gäller även prejudicerande domar. Det är inte rättssäkert. Tydligast
            blir problematiken vid socialtjänstens bedömning av rätten till
            bistånd enligt socialtjänstlagen. I 4 kap. § 1 och § 4–5 regleras
            att kommuner idag bara får ställa aktivitetskrav på den med försörjningsstöd
            som bedöms ha arbetsförmåga.
          </p>
          <p xml:id="i-651bcEPeiuUw3Qj2bV3Du1">
            Denna möjlighet för kommuner bör utvidgas till att omfatta samtliga
            med för­sörjningsstöd. Exempelvis bör kommuner kunna kräva att
            personer i pågående missbruk ska delta i missbruksbehandling för
            att ha rätt till bistånd. Om den enskilde utan godtagbart skäl
            avböjer att delta bör fortsatt försörjningsstöd få nekas. Ett
            bidragstak bör införas i socialtjänstlagen. I socialtjänstlagens
            4 kap. § 3 regleras vad försörjnings­stöd ska lämnas för. Denna
            hantering skapar omfattande administration, där social­sekreterare
            i varje enskilt fall, varje månad, ska bedöma den biståndssökandes
            utgifter och behov. Detta riskerar också att leda till stora skillnader
            i bedömning, mellan olika socialsekreterare och olika kommuner.
            Ytterst riskerar en alltför generös bedömning att göra det svårare
            att lämna bidrag för arbete. Dessutom bör kostnaderna för denna
            administration istället användas för att stötta fler till egen
            försörjning.
          </p>
          <p xml:id="i-LvBoapGFk7QGnJ2YggLfrC">
            Skrivningen i 4 kap. § 3 bör därför istället ersättas med en
            fast nivå på försörjnings­stöd, där samtliga kostnader utöver
            riksnormen ingår. Det blir därmed ett bidragstak i försörjningsstödet.
            Ett tydligt exempel på orättvisan i dagens utformning av socialtjänst­lagen
            är 4 kap. § 2, som avser bistånd som inte bedöms vara en rättighet
            som den enskilde kan kräva. Det innebär att den enskilde inte
            kan överklaga ett avslagsbeslut enligt 4 kap § 2. Vissa kommuner
            använder denna paragraf för att bevilja väldigt generösa insatser,
            exempelvis gräsklippning och snöskottning. Andra kommuner använder
            medvetet paragrafen vid beslut om boende utöver lagstiftningens
            minimikrav, eftersom kommunen på detta sätt begränsar möjligheten
            till överklaganden. Återigen – det är inte rättssäkert. Socialtjänstlagens
            4 kap. § 2 a berör förenklad biståndsbe­dömning av hemtjänst för
            äldre personer, och bör kvarstå.
          </p>
          <p xml:id="i-QqeyeMDjjYqavypwyqZfM8">
            Dessutom skapar ramlagens generösa formuleringar en omfattande
            administration i en redan ansträngd kommunsektor. Kommunernas
            självbestämmande är, och ska vara, starkt. Men socialtjänstlagens
            utformning skapar en stor administrativ belastning och alltför
            stor spännvidd som inte gynnar kommunsektorn eller kan sägas vägas
            upp av den enskildes vinning. Att förutsättningarna ser olika
            ut i olika delar av landet är inget argument för att inte förenkla
            handläggningen genom att ta fram tydligare ramar.
          </p>
          <p xml:id="i-4WSot27WoaHVEJaZTw4GRB">
            Exempelvis skulle ersättning för boendekostnad i det ekonomiska
            biståndet kunna utgå från Försäkringskassans årliga föreskrifter
            för genomsnittlig och högsta godkända boendekostnad i olika delar
            av landet. Olika regionala förutsättningar kan hanteras i lagstiftningen.
            Nu börjar flera kommuner själva förenkla delar av biståndsbedömningen,
            exempelvis Trelleborg som digitaliserat ansökningsprocessen och
            infört en robot för biståndsbedömning inom försörjningsstödet.
            Det är hög tid att lagstiftningen hänger med och skapar förutsättningar
            för förenklade, rättssäkra och rättvisa bedömningar i hela landet.
          </p>
        </div>
        <div xml:id="i-3whDRteUsV9YvuWvUPM12t" type="motSignatures">
          <list xml:id="i-XmKWTRZ87uG6EFnahtCaCL">
            <item xml:id="i-Fbn3dSKTiiXPFv5mxXSywv">
              Josefin Malmqvist (M)
            </item>
          </list>
        </div>
      </div>
    </body>
  </text>
</TEI>
