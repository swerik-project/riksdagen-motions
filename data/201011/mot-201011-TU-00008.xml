<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-TU-00008">
  <teiHeader>
    <fileDesc>
      <titleStmt>
        <title>med anledning av prop. 2010/11:26 Alkolås efter rattfylleri</title>
        <author corresp="i-5CH7vHLGXLfDB5Tn7xx95V">av Siv Holma m.fl. (V, MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2010/11:26 Alkolås efter rattfylleri</title>
          <idno type="rdwebb">GY02T8</idno>
          <rs type="number">T8</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GY02T8/text</ref>
          <ref type="dokument_url_html">http://data.riksdagen.se/dokument/GY02T8</ref>
          <ref type="dokumentstatus_url_xml">http://data.riksdagen.se/dokumentstatus/GY02T8</ref>
          <ref type="doc">http://data.riksdagen.se/fil/56C516AC-DC4F-443A-93FD-E45E27D0CA1B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7Y2p6vjK4jjzfdz6nFufNi" type="basedOn"/>
        <correspContext corresp="i-7Y2p6vjK4jjzfdz6nFufNi">
          <ref>Proposition 2010/11:26</ref>
        </correspContext>
        <correspAction xml:id="i-54kP4PUPh671qjxhSqqRCm" type="signed"/>
        <correspContext corresp="i-54kP4PUPh671qjxhSqqRCm">
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-DLt3BwBDVwBxqxVEki5m5B"/>
        </correspContext>
        <correspAction xml:id="i-RpmvNtXyrTjfB3g2sshAh8" type="referral">
          <date when="2010-11-12"/>
        </correspAction>
        <correspAction xml:id="i-PXCbYDrPw3wpB3Fu9Ru32A" type="dismissal">
          <date when="2010-11-11"/>
        </correspAction>
        <correspAction xml:id="i-3mdjiLbZBtYkAZQRphtm4A" type="dismissal">
          <date when="2010-11-11"/>
        </correspAction>
        <correspAction xml:id="i-AMYqAtRq4wENwQWLM7cCLx" type="transfer">
          <date when="2010-11-10"/>
        </correspAction>
        <correspAction xml:id="i-GcegSWsJSoTFWM1y7qz9Hp" type="submission">
          <date when="2010-11-10"/>
        </correspAction>
        <correspAction xml:id="i-T6XfzG2etfXGv9WB3vGbut" type="assigned"/>
        <correspContext corresp="i-T6XfzG2etfXGv9WB3vGbut">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UG8VG5AdqModJH8ApGcno" type="motBody">
        <div xml:id="i-CYc6LG22YqTgKmuAwa5VD7" type="motProposal" subtype="förslag">
          <head xml:id="i-8fmN7mktKU5ymvtaER76BH">
            1 Förslag till riksdagsbeslut
          </head>
          <list xml:id="i-SuJibcaHQGFErJDg5Go5Cr" style="ol">
            <item xml:id="i-SK8ej9pdSSBNeNhejpDkTL">
              Riksdagen tillkännager för regeringen som sin mening vad som
              anförs i motionen om att regeringen omgående bör återkomma till
              riksdagen med ett förslag som omfattar krav på alkolås som standardutrustning
              vid köp av nya personbilar, bussar och lastbilar.
            </item>
            <item xml:id="i-QWRYX37r1sw91eBZvTeBvP">
              Riksdagen tillkännager för regeringen som sin mening vad som
              anförs i motionen om att regeringen i väntan på att en lag om
              obligatoriskt alkolås träder i kraft, ställer krav på de statliga
              myndigheterna att alkolås ska installeras i alla nya fordon de
              använder i sin verksamhet.
            </item>
            <item xml:id="i-3KC6rGr97SEM2zDky7crQS">
              Riksdagen tillkännager för regeringen som sin mening vad som
              anförs i motionen om att lagstiftningen ska ändras så att det
              blir krav på att alla skolskjutsar ska förses med alkolås.
            </item>
            <item xml:id="i-PE2EBRtjaPxHznkB7wYQCn">
              Riksdagen tillkännager för regeringen som sin mening vad som
              anförs i motionen om att lagförslaget bör omarbetas så att de
              nya reglerna om alkolås vid rattfylleri inte omfattar förare som
              begår rattfylleribrott under prövotiden.
            </item>
          </list>
        </div>
        <div xml:id="i-7L6Eg3x47JbP5FEc5oHVQe" type="motContent">
          <head xml:id="i-KZGzgjnvkYXrAWpFnERS8Q" type="h1">
            2 Bakgrund
          </head>
          <p xml:id="i-WEB67Q7a6iw3TCaRaep9HU">
            Regeringen föreslår att det införs ett permanent system som alternativ
            till körkortsåterkallelse i samband med rattfylleribrott. Det
            betyder att körkortsinnehavet kan kvarstå hos bilföraren men då
            villkoras med krav på alkolås. Det nya systemet innebär även att
            det i praktiken blir obligatoriskt för den som döms för rattfylleri
            att använda sig av alkolås under de närmaste åren efter brottet.
          </p>
          <p xml:id="i-6SaAsYz1iAm3uWf2eNEhJj">
            Tiden med alkolås, dvs. villkorstiden, kommer att vara olika
            beroende på graden av brott. Vid rattfylleri är villkorstiden
            1 år. Vid grovt rattfylleri eller ett återfall inom fem år efter
            brottet eller om det finns diagnosen alkoholberoende eller missbruk
            av alkohol är villkorstiden 2 år. Endast den typ av alkolås som
            är godkänd av Transportstyrelsen får användas.
          </p>
          <head xml:id="i-2pX7ookQh9eVUE5d4GpgFf" type="h1">
            3 Vår grundsyn om alkolås
          </head>
          <p xml:id="i-HLih6mvWaPDZ4ejwG2mRQ3">
            Vi har länge drivit krav på införande av alkolås i fordon. Det
            har skett mot bakgrund av att alkoholrelaterade olyckor varje
            år leder till att 100 människor dör och 1 500 blir svårt skadade.
            Hälften av de omkomna är berusade förare, men den andra hälften
            består av medpassagerare eller andra trafikanter. Det är alltså
            inte bara de onyktra som drabbas, utan även helt oskyldiga människor.
          </p>
          <p xml:id="i-97Qb4RVCHmHjngWY3Ts16Q">
            Risken är att alkoholrelaterade olyckor i framtiden kommer att
            öka, eftersom tillgängligheten på alkohol blir allt större. När
            det är lättare att föra in alkohol i landet är det risk att fler
            kör rattonyktra. Forskning visar på ett tydligt samband mellan
            ökad alkoholkonsumtion och ett ökat rattfylleri. 90 % av dem som
            döms för rattonykterhet är män. Det är således i hög grad mäns
            attityder och värderingar som måste ändras.
          </p>
          <p xml:id="i-XZyJhMU2EmnDADzWzXFb5n">
            Det är viktigt att straffskalan för rattfylleribrott och drogrelaterade
            brott i trafiken är hög. Det är ett mycket allvarligt brott att
            framföra ett fordon i påverkat tillstånd och därmed riskera sitt
            eget och andra människors liv. Det får aldrig bli en förmildrande
            omständighet att vara berusad eller drogpåverkad i trafiken. Men
            det är också viktigt att en person som är rattfyllerist eller
            drogberoende även har tillgång till vårdinsatser.
          </p>
          <p xml:id="i-H6Vn4rW5n1DbPVQVQJuN8f">
            Det visar sig att alkolåset har en rehabiliterande verkan på
            personer med alkoholproblem. Alkolåset är därför också ett effektivt
            verktyg i arbetet med att minska den misär och de sociala tragedier
            som alkoholmissbruket åsamkar så många människor i vårt land.
          </p>
          <head xml:id="i-CG3CD4z43DptBBsPXiV4EJ" type="h1">
            4 Regeringen missar att ta ett helhetsgrepp
          </head>
          <head xml:id="i-4M8d3e2MoKsP8RogdZqacG" type="h2">
            4.1 Genomför förslagen i Alkolåsutredningen
          </head>
          <p xml:id="i-DoB8RoF5Kc4Kxk6oBXfACC">
            Alkolåsutredningen (2006:72) presenterade 2007 en antal viktiga
            förslag. Bland förslagen fanns att införa alkolås för rattfyllerister
            och att förmånsvärdet inte skulle höjas när man installerade alkolås
            i bilen. Dessa två åtgärder kommer regeringen nu att verkställa
            (alkolås för rattfylleri i och med denna proposition; att förmånsvärdet
            inte påverkas i och med budgetpropositionen för 2011). Vi ställer
            oss i princip bakom regeringens förslag inom detta område.
          </p>
          <p xml:id="i-A5uzTFyohiqXQdAs2Qpiqn">
            Regeringen har däremot inte drivit igenom andra viktiga förslag
            som Alkolåsutredningen presenterade. Det gäller t.ex. att alkolås
            ska vara obligatoriskt i alla nya bilar och att ställa krav på
            att samtliga bilar inom ramen för statens myndigheter ska ha alkolås
            som standard.
          </p>
          <p xml:id="i-RSxtd8VE1fnGgzDnL45yEQ">
            Som vi påpekat här ovan anser vi att alkolås ska införas som
            standard i samtliga nya fordon så fort som möjligt. Regeringen
            bör omgående återkomma till riksdagen med ett förslag som omfattar
            krav på alkolås som standardutrustning vid köp av alla nya personbilar,
            bussar och lastbilar. Detta bör ges regeringen till känna.
          </p>
          <p xml:id="i-C5U2tMDYrLYKAHBSMccuPq">
            På grund av EU-regler kan det finnas begräsningar för när det
            går att ställa krav på att samtliga nya bilar ska ha alkolås.
            Regeringen har dock makt att påverka den egna verksamheten redan
            nu. Regeringen har tidigare ställt krav på att 75 % (exklusive
            utryckningsfordon och vissa fordon som används av polisen, Tullen
            eller Kustbevakningen) av de statliga bilarna ska ha alkolås.
            Det finns ingen rimlig anledning att inte höja den gränsen till
            100 %. Regeringen bör därför i väntan på att en lag om obligatoriskt
            alkolås träder i kraft för alla fordon, ställa krav på att de
            statliga myndigheterna ska ha alkolås i alla fordon de använder
            i sin verksamhet. Detta bör ges regeringen till känna.
          </p>
          <head xml:id="i-FCf6y3wA5L7APw4ckmnHb5" type="h2">
            4.2 Skolskjutsar med alkolås
          </head>
          <p xml:id="i-Ns2TRvSx3nE77G5fdpF1hs">
            Varje dag färdas ca 250 000 elever med skolskjuts. Endast en
            tredjedel av dessa har alkolås. Samtidigt vet vi att det finns
            elever som kommer att färdas med en onykter förare. Detta måste
            stoppas. Det kan inte vara upp till kommuner eller företag att
            avgöra om det ska vara obligatorisk att ha alkolås i fordonet.
            Lagstiftningen ska därför ändras så att det blir krav på att alla
            skolskjutsar ska förses med alkolås. Detta bör ges regeringen
            till känna.
          </p>
          <head xml:id="i-8AhykXTZ3pYsY37eSw9nmf" type="h1">
            5 Propositionens innehåll
          </head>
          <p xml:id="i-QWQDTZeyoEC21PJ3nMTxcA">
            Vi har här ovan framfört att vi i grunden delar regeringens bedömning
            om vikten av att använda alkolås efter rattfylleribrott. Även
            om regeringen missar möjligheten att ta ett helhetsgrepp när det
            kommer till alkolås i fordon, så är regeringens tekniska lagförslag
            i propositionen om alkolås efter rattfylleri i stora drag väl
            avvägd och rimlig.
          </p>
          <p xml:id="i-BYGR9Ly7xGGgdXyyatN2CY">
            Det finns dock två delar i förslaget som vi har synpunkter på.
          </p>
          <head xml:id="i-S5wuxrHqHcsAEQTW4aoGsR" type="h2">
            5.1 Alkolås under prövotiden
          </head>
          <p xml:id="i-QwexpjkgRjSRPNGVkG5h5h">
            I dag utfärdas ett körkort med villkoret att det kan dras in
            under en prövotid på två år, om ett trafikbrott sker under denna
            period. Regeringen anser att det nya regelsystemet med alkolås
            efter rattfylleribrott även ska omfatta personer som begår rattfylleribrott
            under prövotiden för ett körkort. Det betyder alltså att om en
            person som bara haft körkort i ett år, åker fast för rattfylleri
            inte blir av med körkortet om personen går med på att installera
            alkolås i bilen.
          </p>
          <p xml:id="i-VaFQZJ6YCBoX2DvJy1S1A5">
            Det här kan ge märkliga signaler till nya bilförare. Om en person
            kör för fort dras körkortet in och personen avkrävs ett nytt körkortsprov.
            Men om personen i stället dricker alkohol och detta är det enda
            brottet som begås får personen en andra chans, dvs. behöver inte
            genomföra körkortsprov en gång till. Det betyder med andra ord
            att det är värre att köra för fort än att dricka alkohol och köra
            bil. Detta är inte en rimlig ordning eftersom prövotiden just
            är en form av bedömning av lämpligheten att inneha körkort. Att
            köra bil med alkohol visar tydligt att personen inte tagit till
            sig kunskapen om alkoholens påverkan på bilkörning och därmed
            är hon eller han inte heller lämplig att fortsättningsvis behålla
            körkortet. Regeringens lagförslag bör därför omarbetas så att
            de nya reglerna för alkolås efter rattfylleri inte omfattar förare
            som begår rattfylleribrott under prövotiden. Detta bör ges regeringen
            till känna.
          </p>
          <head xml:id="i-STGs1PD3qr4z2iJQZaCoVr" type="h2">
            5.2 Antal läkarbesök under villkorstiden
          </head>
          <p xml:id="i-Mg69gyqsyuFAtXzeW3MbAQ">
            Under den försöksverksamhet som föregått regeringens förslag
            till alkolås efter rattfylleri har antalet läkarbesök varit mer
            omfattande än vad regeringen nu föreslår. Många remissinstanser
            är kritiska till att minska antalet läkarbesök. Bland annat framförs
            farhågor om försämrade resultat, att bristen på kontinuerliga
            kontroller kan leda till övergång till narkotikamissbruk och att
            det är väsentligt med regelbundna läkarbesök med tillhörande kontroller.
          </p>
          <p xml:id="i-MoHLYFQieZsEXXfmZcea84">
            Det finns onekligen substans i remissinstansernas farhågor och
            som pekar på behovet av regelbundna läkarkontroller. En regelbundenhet
            i provtagning och läkarbesök kan tänkas ha en positiv inverkan
            på beteendeförändringar hos den enskilde. Regeringen har i propositionen
            valt att landa på en utformning som betyder att den som är dömd
            till grovt rattfylleri under de sex första månaderna måste göra
            minst fyra läkarkontroller med provtagning. Därefter sker det
            en undersökning efter sex månader och ytterligare en undersökning
            efter tolv månader. Detta är samma regler som i dag gäller vid
            en utökad lämplighetsprövning för en körkortssökande som under
            de senaste fem åren fällts för grovt rattfylleri. En av orsakerna
            till att regeringen valt denna utformning är att regeringen anser
            att det inte får bli för kostsamt att ansöka om alkolås.
          </p>
          <p xml:id="i-QqDm4NccXLyoChxqomF9w">
            Vi inser att det skapar problem om kostnaderna för att installera
            ett alkolås är så högt att det motverkar lagens syfte. Men det
            kan inte heller vara rimligt att antalet läkarbesök ska bestämmas
            utifrån kostnadsprinciper. Trafiksäkerheten är det som måsta sättas
            i första rummet. Regeringens förslag om antalet läkarbesök är
            möjligen en rimlig avvägning av antalet kontroller. Det finns
            dock en skillnad mellan den som är dömd för rattfylleri respektive
            grovt rattfylleri. Vi föreslår dock i dagsläget ingen annan konstruktion,
            men avser att noga bevaka utvecklingen inom detta område. Visar
            det sig att antalet läkarbesök är alldeles för få för att få avsedd
            effekt, kommer vi att återkomma med förslag om ändringar av denna
            lagstiftning.
          </p>
        </div>
        <div xml:id="i-A57RpYbFtgzX6ivbszjtvu" type="signatureBlock">
          <list xml:id="i-3tic3ANh9EMQbBiab9tr9i">
            <item xml:id="i-5KaSDPzoRK1CYW1V8Sa2PN" who="i-5CH7vHLGXLfDB5Tn7xx95V" type="signature">
              Ledamot Siv Holma (V)
            </item>
            <item xml:id="i-8cswi1bcYjzWYV3TkkSnxD" who="i-PPZKpwNr5kqkWArvESGC5X" type="signature">
              Jonas Sjöstedt (V)
            </item>
            <item xml:id="i-CGEjFPa8d1wkFr6JyEm4bQ" who="i-XSuWURvcJRjSbVSYUBBuD2" type="signature">
              Stina Bergström (MP)
            </item>
            <item xml:id="i-QPUJYdXg8YD2hkpSAMbYDk" who="i-DLt3BwBDVwBxqxVEki5m5B" type="signature">
              Annika Lillemets (MP)
            </item>
          </list>
        </div>
      </div>
    </body>
  </text>
</TEI>
