<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UU-03400">
  <teiHeader>
    <fileDesc>
      <titleStmt>
        <title>med anledning av skr. 2019/20:17 Sveriges feministiska utrikespolitik</title>
        <author corresp="i-6umT1k53jwZ9Rr9pvYUNWh">av Lars Adaktusson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3400 av Lars Adaktusson m.fl. (KD)</title>
          <idno type="rdwebb">H7023400</idno>
          <rs type="number">3400</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H7023400/text</ref>
          <ref type="dokument_url_html">http://data.riksdagen.se/dokument/H7023400</ref>
          <ref type="dokumentstatus_url_xml">http://data.riksdagen.se/dokumentstatus/H7023400</ref>
          <ref type="docx">http://data.riksdagen.se/fil/C6DF0E6C-E5EA-4EF9-995D-99DC50D83A54</ref>
          <ref type="pdf">http://data.riksdagen.se/fil/0E362E83-3F3E-44D3-9000-6F5CD586FAAF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6umT1k53jwZ9Rr9pvYUNWh</idno>
            <name>Lars Adaktusson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-PBSxPmi2qJkmc16jpZDA6Y</idno>
            <name>Robert Halef</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-SgLSQ3phK7HUZecEbLumwe</idno>
            <name>Ingemar Kihlström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8o2ASF73D11qaoxXELKqd" type="basedOn"/>
        <correspContext corresp="i-8o2ASF73D11qaoxXELKqd">
          <ref>Skrivelse 2019/20:17</ref>
        </correspContext>
        <correspAction xml:id="i-V2BW5MAiApo4T3dUYHJQFt" type="signed"/>
        <correspContext corresp="i-V2BW5MAiApo4T3dUYHJQFt">
          <note type="signatory" corresp="i-6umT1k53jwZ9Rr9pvYUNWh"/>
          <note type="signatory" corresp="i-V4PGuKUAKzYUXWKqj2bLeL"/>
          <note type="signatory" corresp="i-PBSxPmi2qJkmc16jpZDA6Y"/>
          <note type="signatory" corresp="i-SgLSQ3phK7HUZecEbLumwe"/>
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction xml:id="i-MtFFr9ms3ADRQyrfW6TsZd" type="submitted">
          <date when="2019-10-17"/>
          <time when="14:26:51"/>
        </correspAction>
        <correspAction xml:id="i-D3sesEDjrgX1UZk7cxeFBf" type="reviewed">
          <date when="2019-10-17"/>
          <time when="18:13:06"/>
        </correspAction>
        <correspAction xml:id="i-4RNvkGuxzcGCW6UKywy6on" type="dismissed">
          <date when="2019-10-18"/>
        </correspAction>
        <correspAction xml:id="i-66hzqDfYAyxooqdKxoYGiF" type="referred">
          <date when="2019-10-22"/>
        </correspAction>
        <correspAction xml:id="i-4u79s8uSZbjgwhqEnBSKBa" type="assigned">
          <date when="2020-01-22"/>
          <time when="16:38:53"/>
        </correspAction>
        <correspContext corresp="i-4u79s8uSZbjgwhqEnBSKBa">
          <ref type="assignedTo">Utrikesutskottet</ref>
        </correspContext>
        <correspAction xml:id="i-SuYinphFgV2LJNRmW7U5Wk" type="behandlas_i"/>
        <correspContext corresp="i-SuYinphFgV2LJNRmW7U5Wk">
          <ref type="uppgift">2019/20:UU6</ref>
          <ref type="ref_dok_id">H701UU6</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UU6</ref>
          <ref type="ref_dok_titel">Sveriges feministiska utrikespolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8aFP2JpRPyUfrib29Dcdsw" type="motHeader">
        <div xml:id="i-GR6AS6876ZKuWfoVkidYJK" type="motTitle">
          Motion till riksdagen 2019/20:3400 av Lars Adaktusson m.fl. (KD)
          med anledning av skr. 2019/20:17 Sveriges feministiska utrikespolitik
        </div>
      </div>
      <div xml:id="i-AGVqKJMwCcuNdhMgMJkvpo" type="motBody">
        <div xml:id="i-UscDwwVJYUdUzgioKEKvEm" type="motProposal" subtype="förslag">
          <head xml:id="i-SUp6p9Rc6UrVwQWchwn9vQ">
            Förslag till riksdagsbeslut
          </head>
          <list xml:id="i-LWAqvcWj9JxJ9wm5xgMmyX" style="ol">
            <item xml:id="i-FLhC7pRQEs7GhvY34S26sU">
              Riksdagen ställer sig bakom det som anförs i motionen om utrikespolitisk
              inriktning och tillkännager detta för regeringen.
            </item>
            <item xml:id="i-4JXCr1JhXejoyDRnmyHxV8">
              Riksdagen ställer sig bakom det som anförs i motionen om en utrikespolitik
              som syftar till jämställdhet samt att regeringen bör verka för
              att jämställdhet får en mer framskjuten roll i EU:s utvecklingsarbete,
              och detta tillkännager riksdagen för regeringen.
            </item>
            <item xml:id="i-KoHvWbdKiF5GiQ7UyABPNF">
              Riksdagen ställer sig bakom det som anförs i motionen om att
              svenskt bistånd i högre grad ska användas för att säkerställa
              flickors rätt till utbildning och tillkännager detta för regeringen.
            </item>
            <item xml:id="i-5317gGeJqNEsVUTq3R4aUk">
              Riksdagen ställer sig bakom det som anförs i motionen om att
              sexuell och reproduktiv hälsa (SRHR) ska vara ett prioriterat
              område för utvecklingspolitiken och tillkännager detta för regeringen.
            </item>
            <item xml:id="i-5Nk8YzPu6egy9JNoi2cWgC">
              Riksdagen ställer sig bakom det som anförs i motionen om att
              stärka arbetet mot tvångsgifte, barnäktenskap och hederskultur
              och tillkännager detta för regeringen.
            </item>
            <item xml:id="i-JmMWJtHcoA9nyg3UVhfRKE">
              Riksdagen ställer sig bakom det som anförs i motionen om att
              en större del av biståndet bör kanaliseras via civilsamhällesorganisationer
              och tillkännager detta för regeringen.
            </item>
            <item xml:id="i-HTCYzx5XtmCczK6L48vozM">
              Riksdagen ställer sig bakom det som anförs i motionen om att
              förhindra den stora omfattningen av sexuella övergrepp mot kvinnor
              som pågår i konflikter runt om i världen och tillkännager detta
              för regeringen.
            </item>
            <item xml:id="i-VEDrpb4LcRntRBq1aae6EV">
              Riksdagen ställer sig bakom det som anförs i motionen om kvinnor
              i krig, konflikt och vid fredsbyggande samt att Sverige ska verka
              för att FN:s resolution 1325 aktualiseras, och detta tillkännager
              riksdagen för regeringen.
            </item>
            <item xml:id="i-WmNbwDdVAMMnqzrzZc1v14">
              Riksdagen ställer sig bakom det som anförs i motionen om Sveriges
              ”diplomatiska offensiv” mot människohandel och tillkännager detta
              för regeringen.
            </item>
            <item xml:id="i-3jKiDQoDAaebZTYKsCj4pu">
              Riksdagen ställer sig bakom det som anförs i motionen om att
              reformera FN:s råd för mänskliga rättigheter och tillkännager
              detta för regeringen.
            </item>
            <item xml:id="i-XyppvijAbJ4KW5aQjLevYK">
              Riksdagen ställer sig bakom det som anförs i motionen om internationella
              avtal och respekt för mänskliga rättigheter och tillkännager detta
              för regeringen.
            </item>
            <item xml:id="i-2eWfgJB3HYZRaEi69GjNA4">
              Riksdagen ställer sig bakom det som anförs i motionen om att
              EU-avtal med länder som får del av EU:s handelsvillkor och bistånd
              ska innehålla en klausul om reformer som syftar till att de mänskliga
              fri- och rättigheterna ska efterlevas och tillkännager detta för
              regeringen.
            </item>
          </list>
        </div>
        <div xml:id="i-VYFP8aokgVhRRKkaGbDxWq" type="motContent">
          <head xml:id="i-8mquYnoTAqjvEJDJrf7mHm" type="h1">
            Motivering
          </head>
          <p xml:id="i-7Yj8fsvDQRB81uSzDhga1x">
            Utrikespolitiken ska fokusera på att stödja frihet, demokrati
            och mänskliga rättigheter, bidra till att människor tillförsäkras
            en värdig tillvaro samt att varje människa ges möjlighet att utveckla
            sin person och förverkliga sin potential.
          </p>
          <p xml:id="i-9sW6PvzmJaKFUi4LTAcjXS">
            Kristdemokraterna eftersträvar att de fattigas levnadsnivå ska
            höjas. Vi anser att demokrati, marknadsekonomi och rättsstatliga
            principer samt fri handel är avgörande för att fler människor
            ska kunna resa sig ur fattigdom och känna hopp om framtiden. EU:s
            förhandlingar på handelsområdet ska därför prioriteras. Målet
            med dessa ska vara fler och bättre handelsavtal som bidrar till
            ökat välstånd för såväl kvinnor som män.
          </p>
          <head xml:id="i-W6jcmAdDAzrKPLWNE2VzpX" type="h2">
            En utrikespolitik som syftar till jämställdhet
          </head>
          <p xml:id="i-AxL9EEVVAvVMPuHQJmwC5K">
            En utrikespolitik som syftar till jämställdhet är viktigt för
            att demokratiska, sociala och ekonomiska framsteg ska komma både
            kvinnor och män till del. Kvinnor och män ska vara lika inför
            lagen och ha samma rättigheter när det gäller exempelvis äktenskaps­lagstiftning
            och straffrättsligt skydd. Kvinnor ska dessutom ha samma rätt
            att äga, ärva och utöva yrken som män. Diskrimineringen av kvinnor
            försvårar fattigdomsbekämp­ning. Det faktum att kvinnor, som utgör
            ca 50 procent av befolkningen, hålls tillbaka och inte tillåts
            bidra på arbetsmarknaden i vissa länder innebär betydande negativa
            effekter för samhällsekonomin.
          </p>
          <p xml:id="i-CMZ8ztrs4UCJEFzkJci9Hw">
            Sverige behöver fortsätta att uppmuntra företagande bland både
            kvinnor och män, samt arbeta för att förbättra kvinnors och flickors
            sociala och ekonomiska villkor. Jämställdhetsarbetet ska ha en
            framskjuten roll i Sveriges och EU:s utvecklingsarbete.
          </p>
          <head xml:id="i-P1tQ2g8wmkUktm3zKrhaJn" type="h2">
            Flickors rätt till utbildning
          </head>
          <p xml:id="i-2oPfWuH3vBxRTyPyzwr8Sx">
            Kvinnors och barns situation behöver prioriteras inom ramen för
            utvecklingspolitiken. Ett stort problem är att alltför många flickor
            i världen fortfarande inte ges tillgång till utbildning eller
            att de tvingas hoppa av skolan i tidig ålder. Det beror i vissa
            fall på diskriminerande lagstiftning och destruktiva föreställningar
            eftersom det oftast är flickorna som prioriteras bort när föräldrar
            ska bekosta barnens utbildning. I andra fall beror det på tidiga
            graviditeter, exempelvis som en följd av barnäktenskap eller bristande
            tillgång på preventivmedel, men det kan också bero på att skolan
            inte är anpassad till unga flickors behov.
          </p>
          <p xml:id="i-CqTx2uvQjiii4eTS6T6i6P">
            En viktig del av jämställdhetspolitiken är att se till att flickor
            har tillgång till toaletter, rent vatten och möjlighet att sköta
            sin hygien i skolan. Alla barn ska ha rätt och möjlighet att gå
            i skolan, och bistånd ska i högre grad ska användas för att säkerställa
            flickors rätt och möjlighet till skolgång.
          </p>
          <head xml:id="i-HdqXR7sPKEkSbTtbcY6f47" type="h2">
            Sexuell och reproduktiv hälsa (SRHR)
          </head>
          <p xml:id="i-PWPm5SCjbXJfYNusFGKU8s">
            Sexuell och reproduktiv hälsa (SRHR) ska fortsätta att vara ett
            prioriterat område för den svenska utvecklingspolitiken. Det handlar
            exempelvis om att säkerställa tillgången på sex- och samlevnadsundervisning,
            preventivmedel, hivtester samt säkra och lagliga aborter. Även
            fortsättningsvis krävs stora insatser för att komma till rätta
            med den alltför höga barnadödligheten och spridningen av hiv och
            aids.
          </p>
          <head xml:id="i-8DS3wHNc1TMYQoZntwHeXw" type="h2">
            Stärkt arbete mot tvångsgifte, barnäktenskap och hederskultur
          </head>
          <p xml:id="i-QbvDnp732v9DAQoMvGkvDk">
            Vuxna kvinnor och män behöver ges möjlighet att kombinera familj
            och förvärvsarbete. I den väl fungerande familjen möts vi människor
            av kärlek, omtanke och respekt. Vi blir sedda och bekräftade.
            I den väl fungerande familjen ställs vi inför krav, upp­muntras
            till att ta ansvar och ges den frihet som krävs för att vi ska
            kunna utveckla vår person och förverkliga vår potential. Familjens
            stödjande roll ger en grundläggande trygghet som rustar oss starka
            för livet. Betydelsen av väl fungerande familjer är därför av
            största vikt, både för enskilda kvinnor och män, för barn och
            för samhället i stort.
          </p>
          <p xml:id="i-Cz7uy1PE9NqHAcf8oaMunW">
            På alltför många håll i världen förekommer att människor i stället
            förtrycks inom ramen för familjen. Det drabbar ofta kvinnor och
            barn hårdast. Flickor och kvinnor utnyttjas genom tvångsgifte,
            månggifte och barnäktenskap. De riskerar dessutom att utsättas
            för våld i hederns namn eller kvinnlig könsstympning. Ett av de
            viktigaste jämställdhetspolitiska målen för Sverige ska vara att
            motverka hederskulturen.
          </p>
          <p xml:id="i-8qWuq8pqrhuJpW4fnnXYDc">
            Den internationella kampen mot tvångsgifte, barnäktenskap och
            könsstympning måste intensifieras, och Sverige har ett ansvar
            att fortsätta att uppmärksamma dessa problem. Sida behöver förstärka
            sitt arbete mot barnäktenskap runt om i världen, och Sverige behöver
            i internationella sammanhang verka för att förbjuda och förhindra
            barnäktenskap. En utrikespolitik som tar jämställdheten på allvar
            behöver motverka detta förtryck och samtidigt skapa förutsättningar
            för starka och väl fungerande familjer, där enskilda människors
            mänskliga fri- och rättigheter respekteras.
          </p>
          <head xml:id="i-9SmASjpCnpDNuxR3xmbW1F" type="h2">
            Forced Marriage Unit (FMU)
          </head>
          <p xml:id="i-PZC7hCJSoh7RKTiD1DGLEt">
            Det blir allt vanligare att utlandsmyndigheter kontaktas av nödställda
            med hemvist i Sverige som under en utlandsresa utsatts för hedersrelaterat
            våld, ofta med förhinder att återvända till Sverige. Det konsulära
            arbetet för att hjälpa dessa kvinnor och flickor måste prioriteras,
            liksom det förebyggande arbetet från polis, skola och socialtjänst
            för att skydda barn och unga i Sverige från bortförande och tvångsgifte.
          </p>
          <p xml:id="i-L6eJTjXLzReFiJZHPYTJDT">
            Kristdemokraterna har därför föreslagit en svensk motsvarighet
            till Storbritanniens nationella kompetenscentrum Forced Marriage
            Unit (FMU) i syfte att intensifiera arbetet med att få hem de
            unga flickor som har förts utomlands. Regeringen behöver verka
            för en sådan enhet och dessutom återkomma med förslag på hur man
            ska kunna beslagta pass och utfärda reseförbud för att förhindra
            bortförande för tvångsgifte utomlands.
          </p>
          <head xml:id="i-Nw5T8swrur42ZVnfFuuJSU" type="h2">
            Bistånd bör kanaliseras via civilsamhällesorganisationer
          </head>
          <p xml:id="i-CZgbmRbnxG8i2J7nDReoyf">
            Sverige behöver förstärka sitt arbete mot det utbredda könsrelaterade
            och sexuella våldet. Det svenska stödet till civilsamhällesorganisationer
            och andra aktörer som UN Women, som har kunnat bidra till stödcenter
            och skyddade boenden för utsatta kvinnor, hjälptelefoner och juridiskt
            stöd för kvinnor som utsatts för våld i nära relationer, är särskilt
            prioriterat. Bistånd i form av stöd till lokala civilsamhällesorganisationer
            i de länder som Sverige verkar i är ofta effektivt och avgörande
            för ett starkt jämställdhets­arbete. Många gånger är det den sortens
            aktörer som har bäst möjlighet att stärka kvinnors rättigheter
            på plats och påverka lokala attityder. En större del av biståndet
            bör därför kanaliseras via civilsamhällesorganisationer.
          </p>
          <head xml:id="i-JT8ex4mnQZg6tv8tbBcZ7n" type="h2">
            Kvinnor i krig, konflikt och vid fredsbyggande
          </head>
          <p xml:id="i-LdDzGQwNm7iik5zeP5NgHK">
            Kvinnors utsatthet i form av könsrelaterat våld ökar kraftigt
            i konflikt- och katastrof­situationer. Det sker bl.a. i och med
            att sexuella övergrepp såsom våldtäkt används som strategisk krigsföring
            för att demoralisera fienden och civilbefolkningen. FN framhåller
            dessutom att sexuellt våld riskerar att förlänga konflikter och
            öka antalet flyktingar. Kraftfulla åtgärder mot sexuella övergrepp
            och könsrelaterat våld måste därför vidtas och integreras i internationella
            humanitära insatser. Kunskapen bland de humanitära aktörerna om
            det sexuella våldet i krig och konflikt behöver fortsätta att
            stärkas. Sida har en viktig uppgift att säkerställa att det finns
            finansiering till verk­samheter för att hjälpa kvinnor som utsatts
            för grova våldtäkter, exempelvis likt den som fredspristagare
            dr Mukwege bedriver på Panzisjukhuset i Republiken Kongo.
          </p>
          <p xml:id="i-Q4jubHiXmcKPkZZUBZeiaS">
            Sverige har dessutom ett ansvar att fortsätta bidra till internationella
            fredsfrämjande och fredsframtvingande insatser samt säkerhetsfrämjande
            och konfliktförebyggande verksamhet inom Nato, EU, FN och OSSE.
            Detta gäller inte minst för att förebygga och minska kvinnors
            utsatthet. Kvinnors och flickors deltagande i det fredsförebyggande
            arbetet behöver stärkas, och Sverige måste fortsätta att kräva
            stärkt genomförande av FN:s säkerhetsrådsresolution 1325 om kvinnor,
            fred och säkerhet för att se till att kvinnor får inflytande i
            det freds- och planeringsarbete som görs med anledning av ett
            fredsavtal.
          </p>
          <head xml:id="i-WCU7PmuDvPsn9jLFenkzus" type="h2">
            Diplomatisk offensiv mot människohandel
          </head>
          <p xml:id="i-Juhx21eB6Pqsjp4VcUoCh5">
            Sverige ska fortsätta att tillsammans med Frankrike bedriva en
            ”diplomatisk offensiv” mot prostitution, människohandel och trafficking.
            Det finns ett tydligt samband mellan prostitution och sexköp samt
            förekomsten av människohandel. Det är därför viktigt att Sverige
            inom EU och i relation till omvärlden motverkar liberala tendenser
            på området. Människohandelns och prostitutionens kopplingar till
            porrindustrin behöver belysas, och Sverige behöver fortsätta att
            framhålla vikten av att inte skapa lagliga marknader för människohandel
            och prostitution genom legalisering av sexköp.
          </p>
          <p xml:id="i-BB9vUmkbH9AVxnTU681d4u">
            En naturlig del av arbetet mot människohandel bör också vara
            att uppmärksamma de socialt och ekonomiskt utsatta kvinnor i fattiga
            delar av världen som exploateras inom den växande industrin för
            surrogatmoderskap.
          </p>
          <head xml:id="i-VwkHyZfmVUKprrRxX3X57t" type="h2">
            Feministisk symbolpolitik
          </head>
          <p xml:id="i-NrWpAVa7pcrtDTrVxJuZyM">
            Jämställdhet inom ramen för utrikes- och utvecklingspolitiken
            är av största vikt och måste fokusera på att åstadkomma faktiska
            resultat för kvinnor. Aktivistiska kampanjer och symbolpolitik
            i form av fotoutställningar, dramatiseringar eller feministisk
            historie­revidering samt handböcker med syfte att könskvotera
            konsten i chefsbostäder får inte överskugga de verkligt viktiga
            jämställdhetsfrågorna. Den sortens kampanj­projekt bör i stället
            överlåtas till aktörer inom det civila samhället.
          </p>
          <p xml:id="i-L5fabweJ5JHZHLwbs3sYGn">
            Det finns också delar av regeringens feministiska symbolpolitik
            som riskerar att bli rent av kontraproduktivt, såsom undertecknandet
            av ”IGC Panel Parity Pledge”. Undertecknandet innebär en förpliktelse
            från Sveriges sida att inte delta i ”enkönade paneler”. Det skulle
            vara problematiskt om ett sådant åtagande innebär att Sverige
            i vissa fall går miste om möjligheten att framföra relevanta budskap.
          </p>
          <p xml:id="i-A9fQXrfRHmDrvHK19kds7B">
            Det är anmärkningsvärt att regeringen prioriterar feministisk
            symbolpolitik, när man samtidigt tenderar att missa flera verkligt
            viktiga jämställdhetsfrågor.
          </p>
          <head xml:id="i-FCkJa1CK48CPLhvGfSX5q9" type="h2">
            Reformera FN:s råd för mänskliga rättigheter
          </head>
          <p xml:id="i-8DzJzHXfLNXTJbLh7RcXDV">
            Utan protest från Sverige valdes Saudiarabien 2017 in i FN:s
            kvinnokommission. Detta skedde trots att Saudiarabien är ett av
            världens värsta länder när det gäller stats­sank­tionerad, systematisk
            diskriminering av kvinnor.
          </p>
          <p xml:id="i-CoBivNe2woEfuEAmWdd6bP">
            I stället för att godkänna länder som Saudiarabien för liknande
            uppdrag behöver Sverige spela en aktiv roll i reformeringen av
            FN-systemet och verka för att särskilda kriterier införs för en
            plats i MR-rådet och Kvinnokommissionen. Det är oacceptabelt att
            FN:s råd för mänskliga rättigheter består av medlemsländer som
            konsekvent bryter mot de rättigheter rådet är utsett att försvara.
          </p>
          <head xml:id="i-59pEvz8c9ix5q46xfXAPHY" type="h2">
            Verka för en tribunal för IS-brott
          </head>
          <p xml:id="i-K2Xoeatu6rRHPiWMz3CKbq">
            Under Sveriges tid i FN:s säkerhetsråd gjorde sig Islamiska statens
            terrorister skyldiga till korsfästelser av kristna, våldtäkter
            mot kvinnor och barn samt brutala avrättningar. Trots de sexuella
            övergreppen och att yazidiska kvinnor använts som sexslavar av
            Islamiska statens terrorister har regeringen vägrat att erkänna
            Islamiska statens folk­mord på kristna och yazidier. Under tiden
            i säkerhetsrådet valde Sverige att inte heller verka för en särskild
            ad-hoc tribunal för IS-brott, trots att detta hade kunnat vara
            en framkomlig väg för att skipa rättvisa.
          </p>
          <p xml:id="i-Ag7oiuDafrRCQCp8j6CwkV">
            Regeringen måste erkänna att det 2014 skedde ett folkmord på
            kristna folkgrupper och på yazidier i Irak, samt intensifiera
            arbetet för att upprätta en särskild ad hoc-tribunal för IS-brott
            för att ge de våldtagna och förtryckta kvinnorna upprättelse.
          </p>
          <head xml:id="i-RJb1r1U6VmBsnHvKJ5CF8F" type="h2">
            Mänskliga rättigheter i utrikespolitiken
          </head>
          <p xml:id="i-PA6HJZYsQ9wxiMGPm3N4HV">
            I samarbete med bl.a. Sida och Svenska institutet anordnade Sveriges
            regering jäm­ställdhetskonferensen ”Stockholm Forum on Gender
            Equality”, den 15–17 april 2018. Till konferensen bjöds bl.a.
            Irans vicepresident för kvinnor och familjefrågor att redogöra
            för landets jämställdhetsarbete. Denna plattform valde den svenska
            regeringen att erbjuda trots att regimen i Teheran systematiskt
            förtrycker kvinnor och Iran är ett land som fortfarande stenar
            kvinnor till döds.
          </p>
          <p xml:id="i-9mmWCwXywBZ3YH46gmcfSV">
            I stället för att stötta de iranska kvinnor som kastat slöjan
            och mött den islamistiska regimens brutalitet, har den s.k. ”feministiska
            regeringen” i Sverige valt att omfamna regimen i Teheran. Det
            har också skett genom att handelsutbytet har utökats. Det är uppenbart
            att Sveriges relation till Iran riskerar att stärka den kvinnoförtryckande
            regimen.
          </p>
          <p xml:id="i-KBhwM1kkSyFvLQQeQ4D5nU">
            Det duger inte att den ”feministiska regeringen” fortsätter att
            hålla isär frågan om internationella avtals genomförande och frågan
            om efterlevnaden av de mänskliga rättigheterna. Det rimmar illa
            med den ”demokratiska offensiv” som Sveriges regering anser sig
            bedriva, och det riskerar att gå ut över kvinnors och barns rättigheter.
            Sverige behöver i stället verka för att alla EU-avtal med länder
            som får del av handelsvillkor och bistånd alltid ska innehålla
            en klausul om reformer som syftar till respekt för de mänsk­liga
            fri- och rättigheterna. Sverige borde tydligare stå upp för mänskliga
            rättigheter i utrikespolitiken.
          </p>
        </div>
        <div xml:id="i-Ga2Wny68aMizfEm5dNDsLA" type="signatureBlock">
          <list xml:id="i-4GcMnHaEg67NBzmciZetUf">
            <item xml:id="i-Ce574rUdYhu2iWU1Boq4nZ" who="i-6umT1k53jwZ9Rr9pvYUNWh" type="signature">
              Lars Adaktusson (KD)
            </item>
            <item xml:id="i-HwcRyJ9UGYdFXxRFmrtbbw" who="i-V4PGuKUAKzYUXWKqj2bLeL" type="signature">
              Andreas Carlson (KD)
            </item>
            <item xml:id="i-KBSp2RogKjkVssbREmsX4V" who="i-PBSxPmi2qJkmc16jpZDA6Y" type="signature">
              Robert Halef (KD)
            </item>
            <item xml:id="i-VEF9wxEjX46KNyLCzgD55G" who="i-SgLSQ3phK7HUZecEbLumwe" type="signature">
              Ingemar Kihlström (KD)
            </item>
            <item xml:id="i-BVwytXKhbwBvXT12MCLuRA" who="i-Ybw8JnrmHGCsqpipBke8a7" type="signature">
              Mikael Oscarsson (KD)
            </item>
            <item xml:id="i-UP6FSUbo4MP4ha3hmJLp3V" who="i-4BTx6VbUNJDqLqfkYqjnsE" type="signature">
              Tuve Skånberg (KD)
            </item>
          </list>
        </div>
      </div>
    </body>
  </text>
</TEI>
