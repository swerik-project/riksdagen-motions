<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1939/mot_1939__ak__201/mot_1939__ak__201-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 201. 5
          </p>
          <p>
            Nr 201.
          </p>
          <p>
            Av herr Lundqvist m. fl., angående statsbidrag till yrkes- undervisning
            i husligt arbete.
          </p>
          <p>
            I årets statsverksproposition har under åttonde huvudtiteln,
            Yrkesun- dervisningen, för budgetåret 1939/40 upptagits ett förslagsanslag
            av 2,200,000 kronor, avsett för understöd till avlöning åt lärare
            vid kommu- nala anstalter för yrkesundervisning. Av den redogörelse,
            som departementschefen lämnat för ärendets förbe- redande behandling,
            framgår följande. Skolöverstyrelsens konsulent för husligt arbete
            har i reservation till över- styrelsens framställning i ärendet
            till Kungl. Maj:t föreslagit, att de hit- tillsvarande särskilda
            bestämmelserna om lägre statsbidrag i vad anginge undervisningen
            i husligt arbete skulle utgå och att för hantverk, industri och
            handel gällande grunder i stället skulle utsträckas att avse jämväl
            husligt arbete. Skolöverstyrelsen har framhållit, att styrelsen
            »ansåge sig i princip icke hava något att invända mot en dylik
            ändring av berörda maximigrunder»-. Med fullt erkännande av de
            prestigesynpunkter, som kunde göra den tänkta formella utjämningen
            av maximigrunderna önskvärd, och med konstate- rande av att denna
            utjämning säkerligen icke skulle vålla statsverket någon större
            relativ kostnadsökning, hade emellertid styrelsen ansett sig böra
            stanna för att föreslå en höjning av statsbidraget från högst
            kronor 1:50 till högst 1: 80 per timme (i samband med en höjning
            även av statsbidra- gen i övrigt). Departementschefen har föreslagit,
            att nu gällande grunder skola oför- ändrade bibehållas även under
            nästa budgetår. »Jag vill dock här icke un- derlåta att framhålla»,
            säger emellertid departementschefen, »att jag an- ser starka principiella
            och praktiska skäl hava förebragts för det av en re- servant inom
            Överstyrelsen framställda förslaget, att det husliga arbetet bör
            i statsbidragshänseende ställas i paritet med de andra ämnesgrenarna,
            och jag utgår från att denna fråga särskilt uppmärksammas vid
            de ut- redningar, som erfordras på detta område.» När de utredningar,
            departementschefen åsyftar, kunna bli avslutade, är oss icke känt.
            Även om vi tacksamt erkänna den sympati och det intresse, departementschefen
            med detta sista uttalande visat för utbildningen i hus- ligt arbete,
            anse vi oss därför icke kunna underlåta att söka få en ändring
            genomförd redan vid innevarande års riksdag. Något bärande skäl,
            varför
          </p>
          <pb facs="riksdagen-motions-pdf/data/1939/mot_1939__ak__201/mot_1939__ak__201-002.pdf"/>
          <p>
            6 Motioner i Andra kammaren, Nr 201.
          </p>
          <p>
            undervisningen i husligt arbete skall ha mindre statsbidrag och
            alltså från statsmakternas sida mindre uppmuntras än övrig yrkesundervisning,
            synes oss nämligen utomordentligt svårt att finna. Den allmänna
            opinionen torde också stå frågande inför denna hållning och denna,
            som det vill förefalla, undervärdering från det allmännas sida
            av det husliga arbetet. Vi tillåta oss i detta sammanhang erinra
            om att hembiträdesutredningen i sitt betänkande i fråga om utbildningen
            av hembiträden föreslagit, att bidrag till lärarlöner för hembiträdesundervisningen
            skulle utgå med 2 kro- nor 80 öre per timme, d. v. s. samma belopp
            som redan ifrågasatts för undervisningen i hantverk, industri
            och handel. Husmodersutbildningen torde väl i fråga om vikt och
            betydelse under alla förhållanden böra och kunna jämställas med
            hembiträdesutbildningen. Det synes oss vidare sannolikt, att,
            om statsunderstödet till yrkesunder- visningen i husligt arbete
            höjdes, detta skulle komma att stimulera till ökat anordnande
            av kurser i detta ämne. Särskilt i nuvarande tid, då in- tresset
            bland de unga för husligt arbete och utbildning i detta i allmän-
            het är beklagligt ringa, synes det oss även ur psykologisk synpunkt
            vara av största värde, att det husliga arbetet i nu förevarande
            avseende jäm- ställes med andra yrken. Att detta såväl i de ungas
            ögon som ock i de äldres skulle komma att skänka det husliga arbetet
            önskvärt ökat anse- ende, torde väl kunna anses för troligt. Vi
            finna det alltså ur olika synpunkter önskvärt, att undervisningen
            i det husliga arbetet kommer i åtnjutande av samma bidrag från
            statens sida som övrig yrkesundervisning. Då en ändring av grunderna
            för statsbidraget i överensstämmelse här- med, enligt vad vi inhämtat,
            icke torde komma att medföra större höjning av statens arvodesanslag
            än omkring 20,000 kronor per år, synas oss några allvarligare
            betänkligheter ur statsfinansiell synpunkt icke gärna kunna resas
            mot att redan nu genomföra den likställighet i arvodeshänseende
            mellan å ena sidan undervisningen i husligt arbete och å andra
            sidan övrig yrkesundervisning, som dock på alla håll synes anses
            vara både principiellt och praktiskt motiverad. Med stöd av vad
            sålunda anförts hemställes, att riksdagen måtte besluta att statsbidrag
            till yrkesun- dervisning i husligt arbete skall utgå efter samma
            grunder som beträffande hantverk, industri och handel och att
            an- slaget till understöd till avlöning åt lärare i yrkesundervis-
            ning därför höjes från 2,200,000 till 2,220,000 kronor.
          </p>
          <p>
            Stockholm den 23 januari 1939.
          </p>
          <p>
            R. Lundqvist. Ebon Andersson. Ernst V. Olsson, Staxäng. Ewald
            Lindmark. Gustaf Arnemark. Folke Kyling.
          </p>
          <p>
            Nils V. Sandström. E. Thorell.
          </p>
        </div>
      </div>
    </body>
  </text>
</TEI>
