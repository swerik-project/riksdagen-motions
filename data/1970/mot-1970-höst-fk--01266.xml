<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970_höst_fk__1266/mot_1970_höst_fk__1266-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 1266—1268 Motion i Första kammaren, nr 1266 år 1970 1
          </p>
          <p>
            Nr 1266
          </p>
          <p>
            Av herr Skårman, i anledning av Kungl. Maj:ts proposition nr
            145, med förslag till lag om införande av nya jordabal- ken, m.m.
          </p>
          <p>
            Kungl. Maj:ts proposition 1970:145 med förslag till lag om införande
            av nya jordabalken är en ganska svårtolkad och heterogen materia.
            Om förslaget till ny jordabalk har man kunnat säga att det i huvudsak
            är en kodifiering av tillämpad praxis när det gäller de allmänna
            privaträttsliga reglerna om rättsförhållanden i fast egendom.
            Såsom sådant är förslaget enkelt, skrivet på ett klart lagspråk
            och därför relativt lättläst. Man kan knappast ge den föreslagna
            promulgationslagen samma goda vitsord. Den innehåller t. ex. ett
            stort antal meningar med mer än femtio ord i följd. Att i en riksdagsmotion
            taga upp och detaljgranska en så genomarbetad och i verklig mening
            integrerad lagskrivning är icke möjligt. När jag än- då helt kortfattat
            vill ägna mig åt 16 $ i promulgationslagen, som rör över- gångsbestämmelser
            angående 1 kap. i nya jordabalken, så är det delvis därför att
            något fel måste ha insmugit sig i paragrafens första, långa och
            svårlästa mening. Enligt propositionen har den följande lydelse:
          </p>
          <p>
            Beträffande gräns som före nya balkens ikraftträdande tillkommit
            i annan ordning än vid lantmäteriförrättning eller sådan förrättning
            enligt 6 kap. lagen (1917:269) om fastighetsbildning i stad som
            fastställts efter utgången av år 1932 äger 1 kap. 3 $ första och
            andra punkterna nya bal- ken icke tillämpning, när tvist om gränsen
            uppkommer inom tio år före balkens ikraftträdande.
          </p>
          <p>
            Det torde framgå direkt ur läsningen att här har insmugit sig
            ett tem- pusfel, vilket för övrigt verifieras bl. a. av 15 $ 1
            mom. i lagberedningens förslag till promulgationslag (s. 180 i
            prop.). Lydelsen bör således vara ”när tvist om gränsen uppkommer
            inom tio år efter balkens ikraftträdan- de”. Bestämmelsen om en
            tioårig preklusionstid är såsom även av förarbe- tena framgår
            direkt hämtad ur lagen den 17 juni 1932 med särskilda be- stämmelser
            om äldre ägogränser. För den som praktiskt sysslat med ifrå- gavarande
            lagstiftning står det klart att antingen är denna tidsfrist för
            kort eller också måste dess utgång och konsekvenser tillkännages
            för all- mänheten på ett mera markant sätt än som skedde 1942.
            Enklast synes vara att förlänga tidsfristen till 20 år. Att bestämmelserna
            endast i ringa grad kommer att utnyttjas är en sak för sig.
          </p>
          <p>
            Bihang till riksdagens protokoll 1970. 3 saml. Nr 1266—1268
          </p>
          <pb facs="riksdagen-motions-pdf/data/1970/mot_1970_höst_fk__1266/mot_1970_höst_fk__1266-002.pdf"/>
          <p>
            2 Motion i Första kammaren, nr 1266 år 1970
          </p>
          <p>
            När det gäller förslagets 18 $ rörande gränshävd har lagberedningen,
            jordabalksutredningen och lagrådet konsekvent hävdat att dessa
            bestäm- melser är av den art att de rätteligen bör införas som
            en särskild paragraf i 1 kap. jordabalken. Departementschefen
            har likväl valt att placera be- stämmelserna om gränshävd i promulgationslagen.
            Visserligen tar regeln bara sikte på överenskommelser, som ingåtts
            före balkens ikraftträdande. Dessa kommer emellertid att aktualiseras
            längre fram och sannolikt un- der en mycket lång tidsperiod och
            är således ej av övergångskaraktär. Lo- giskt sett och i analogi
            med en rad andra bestämmelser, som också berör överenskommelser
            och handlingar som gjorts före balkens ikraftträdande, borde därför
            paragrafen i fråga överflyttas till jordabalken. Vad i det föregående
            anförts om 18 $ gäller med samma skärpa 17 $ om fastighetsgräns
            som tillkommit genom överlåtelse av jord före nya balkens ikraftträdande.
            Även den kan aktualiseras när som helst i framtiden och bör således
            i likhet med 18 $ flyttas över till 1 kap. i nya jordabalken.
            Med åberopande av det ovan anförda hemställes, att riksdagen vid
            behandlingen av proposition 145 be- slutar 1) att rätta den uppenbara
            felskrivningen i 16 $ första stycket promulgationslagen av ”inom
            tio år före balkens ikraftträdande” till ”inom tio år efter balkens
            ikraftträ- dande”, 2) att förlänga preklusionstiden i 16 $ första
            stycket från tio till tjugo år, och 3) att 17 och 18 $$ i promulgationslagen
            överflyttas till I kap. jordabalken; samt att vederbörande utskott
            utformar erforderliga änd- ringar av lagtexten.
          </p>
          <p>
            Stockholm den 23 oktober 1970
          </p>
          <p>
            Bo Skårman (fp)
          </p>
        </div>
      </div>
    </body>
  </text>
</TEI>
