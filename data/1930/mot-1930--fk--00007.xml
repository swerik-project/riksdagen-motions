<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1930/mot_1930__fk__7/mot_1930__fk__7-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 7. 13
          </p>
          <p>
            Nr 7.
          </p>
          <p>
            Av herr Ekman, angående ändrad lydelse av 7 $ i lagen om
          </p>
          <p>
            allmänna arvsfonden.
          </p>
          <p>
            I lagen om allmänna arvsfonden den 8 juni 1928 (nr 281) 7 $ stadgas:
            »Finnes, då dödsfall inträffar, ej annan arvinge än fonden, skall
            det hos rätten anmälas av den, som har boet i sin vård, och nämne
            rätten, när sådan anmälan sker eller förhållandet eljest varder
            kunnigt, utredningsman i boet. Prövas denne ej vara lämplig för
            uppdraget, varde han av rätten entledigad. — Det åligger kammaradvokatfiskalsämbetet
            att övervaka, att boutredningsmannen behörigen fullgör sina skyldigheter.»
            En tolkning av detta lagrum efter ordalydelsen ger vid handen,
            att då i ett dödsbo ej annan arvinge än fonden finnes, skall rätten
            utse utrednings- man i boet. Det är dock tvivel underkastat, huruvida
            så varit meningen i det fall, att testamente föreligger, däri
            den avlidne själv utsett boutredningsman. I motiveringen till
            omförmälda lagrum förekommer nämligen följande ut- talande: »Av
            en sammanställning med övriga bestämmelser i förevarande lag sy-
            nes utan särskilt stadgande uppenbart, att, där allmänna arvsfondens
            rätt till arv är utesluten genom testamente, boutredningsman i
            regel ej bör för- ordnas, med mindre av testamentet framgår eller
            av kända förhållanden synes följa, att anledning till klander
            av testamentet föreligger.» (Se Nytt juridiskt arkiv avd. II,
            1928, sid. 574 och lagberedningens förslag till lag om arv m.
            m., sid. 450.) Detta uttalande är dock så tveksamt och obestämt
            hållet och till sin inne- börd så dunkelt, att väl knappast domstolarna
            mera allmänt skola våga sig på att följa den däri givna anvisningen
            i strid emot det klara och be- stämda stadgandet i lagens 7 $.
            Det har också redan visat sig, att dom-&gt; stolarna stå tveksamma
            härutinnan, och efter vad jag tror mig veta hava redan olika domstolar
            tillämpat en olika praxis. För ett oförvillat omdöme synes det
            — såsom i motiven säges — »uppen- bart, att där allmänna arvsfondens
            rätt till arv är utesluten genom testa- mente, boutredningsman
            i regel ej bör (av rätten) förordnas». Där det ej är nödvändigt,
            att offentlig utredningsman förordnas, bör det undvikas. Den nya
            arvslagstiftningen är för släktkänslan icke tilltalande. Skulle
            där- till komma, att staten även i oträngda fall, då dess rätt
            alls icke är i fråga, skulle påtvinga människor sitt ingripande
            vid ett tillfälle, då denna känsla
          </p>
          <pb facs="riksdagen-motions-pdf/data/1930/mot_1930__fk__7/mot_1930__fk__7-002.pdf"/>
          <p>
            14 Motioner i Första kammaren, Nr 7.
          </p>
          <p>
            ofta är särskilt ömtålig, torde mycken ovilja därav uppkomma
            och i följd därav måhända även utredningsuppdraget i hög grad
            försvåras. Utseendet av utredningsman och testamentsexekutor är
            för den, som gör sitt testa- mente, ofta en synnerligen grannlaga
            och ömtålig fråga. Man väljer icke gärna därtill någon annan än
            den, som har ens fulla personliga förtroende; och man eftertänker
            omsorgsfullt, om denne också kan vara villig att mot- taga förtroendet.
            Skulle nu i alla de fall, då icke närmare arvingar än kusiner
            finnas, testamentsgivarens önskningar härutinnan brutalt överkor-
            sas och rätten förordna en helt främmande person, som släkten
            ogärna ser intränga uti dess privata angelägenheter, och som själv
            svårligen kan hysa den personliga hänsyn för och ömhet om den
            avlidnes avsikter och önsk- ningar, som kan hos en av testator
            själv utsedd boutredningsman förutsät- tas, så vore stor skada
            skedd. Därtill kommer, att i många fall en av testator utsedd
            utredningsman begär litet eller intet för sitt besvär, under det
            att en av rätten utsedd person givetvis skall hava det arvode,
            som för sådana uppdrag är vanligt. Vad som vållat domstolarnas
            tvekan är säkerligen det som i motiven beröres, då där säges,
            att boutredningsman i regel ej bör förordnas, »med mindre av testamentet
            framgår eller av kända förhållanden synes följa, att anledning
            till klander av testamentet föreligger». Hellre än att utsätta
            sig för åtal (och kanske även ersättningsskyldighet) för försummelse
            att för- ordna offentlig utredningsman, i händelse testamentet
            sedermera kan komma att på en eller annan grund klandras och förklaras
            ogiltigt, före- drager rätten att följa lagens bokstav och i alla
            hithörande fall förordna boutredningsman. Risken för ett efterföljande
            åtal för tjänstefel, vilken risk onekligen före- finnes, kan emellertid
            undvikas på ett annat sätt, nämligen därigenom att rätten ålägges
            (av Kungl. Maj:t å administrativ väg) att så snart anmälan göres
            enligt 7 $ och därvid tillika företes testamente, varigenom den
            av- lidne förordnat utredningsman i boet, till kammaradvokatfiskalsämbetet
            översända avskrift av testamentet, varefter det givetvis tillkommer
            sist- nämnda myndighet att, i fall av befogenhet, väcka talan
            om ogillande av testamentet och om förordnande av annan boutredningsman
            än den av testator utsedda. Ett dylikt ingripande torde dock bliva
            mera sällan före- kommande. Då den av mig här ovan berörda frågan
            är för den allmänna rättskänslan av synnerlig vikt, tillåter jag
            mig vördsamt föreslå,
          </p>
          <p>
            att riksdagen ville för sin del besluta, att 7 $ i lagen om allmänna
            arvsfonden den 8 juni 1928 skall hava föl- jande ändrade lydelse:
            »7 $. Finnes, då dödsfall inträffar, ej annan arvinge än fonden,
            skall det hos rätten anmälas av den, som har boet
          </p>
          <pb facs="riksdagen-motions-pdf/data/1930/mot_1930__fk__7/mot_1930__fk__7-003.pdf"/>
          <p>
            Motioner i Första kammaren, Nr 7. 15
          </p>
          <p>
            i sin vård, och nämne rätten, när sådan anmälan sker eller förhållandet
            eljest varder kunnigt, utredningsman i boet, utan så är, att den
            avlidne i testamente, varigenom han för- ordnat om all sin egendom,
            själv utsett boutredningsman. Prövas av rätten utsedd boutredningsman
            ej vara lämplig för uppdraget, varde han av rätten entledigad.
            Det åligger kammaradvokatfiskalsämbetet att övervaka, att av rätten
            utsedd boutredningsman behörigen fullgör sina skyldigheter.»
          </p>
          <p>
            Stockholm den 10 januari 1930. K. J. Ekman.
          </p>
          <pb facs="riksdagen-motions-pdf/data/1930/mot_1930__fk__7/mot_1930__fk__7-004.pdf"/>
          <p>
            5 | -
          </p>
          <p>
            - er E &amp; - ” sö so = z
          </p>
          <p>
            ö
          </p>
        </div>
      </div>
    </body>
  </text>
</TEI>
