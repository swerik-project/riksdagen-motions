<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1928--fk--00222">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1928/mot_1928__fk__222/mot_1928__fk__222-001.pdf"/>
      <fw xml:id="i-H3n1WB3cdTJwj6ZmpntwRC">
        Motioner i Första kammaren, Nr 222. 7
      </fw>
      <div xml:id="i-J4d8G78j353hWUaLs3hRDG" type="motHeader">
        <div xml:id="i-LoEyBKVia5KtuTGtnF6pK5" type="motTitle"/>
        <div xml:id="i-CkKT8ADZGvn3h2RpKt5Ew3" type="motSubmissionInfo"/>
      </div>
      <div xml:id="i-c7hZge6r9TCyV6L6n91MT" type="motBody">
        <div xml:id="i-5Gd1sA4E19LMNjX3CjpD9J">
          <p xml:id="i-UvQshBNpSJMBAqQeNghuqM">
            Nr 222.
          </p>
          <p xml:id="i-Lj9eAqqPQ4w7EwptHi4Rpw">
            Av herr Nilsson, Petrus, m. fl., i anledning av Kungl. Maj:ts
            propo- sition med förslag till lag om arv m. m.
          </p>
          <p xml:id="i-CwQJzQkfZcAUwGrHE7icB9">
            I proposition nr 17 med förslag till lag om arv m. m. föreslår
            Kungl. Maj:t vittgående förändringar i nu gällande arvslagstiftning.
            Bl. a. har beträffande släktarvsrätten den begränsningen införts,
            att bland skyldemän i sidled kusiner uteslutas från arvsrätt.
            Häremot kunna starka skäl anföras. I propositionen förutsättes
            visserligen, att samhörigheten mel- lan kusiner ej är särskilt
            stor, men det torde härvidlag föreligga stora skilj- aktigheter
            inom olika samhällsgrupper. På landsbygden, och särskilt bland
            Jordbrukarbefolkningen, torde sålunda släktkänslan vara betydligt
            starkare än inom andra sambhällslager. En av ledamöterna i lagrådet
            har till den statistiska utredning, som anförts till stöd för
            kusiners uteslutande från arvsrätt, efter närmare granskning av
            det statistiska materialet, funnit det an- tagandet ligga nära
            till hands, att släktbandet kusiner emellan ännu kvarstår med
            tämligen oförminskad kraft inom de samhällsskikt, varest den huvud-
            sakliga tillgången vid arvsfallen utgöres av släktegendom, särskilt
            mindre Jordbruksegendomar. Detta antagande bestyrkes av erfarenheten.
            Inom stora delar av landet och vidsträckta befolkningslager anses
            till och med syss- lingars arvsrätt fullt motiverad, en uppfattning
            som vi finna naturlig och berättigad. I varje fall böra, enligt
            vår mening, kusiner ovillkorligen bibe- hållas vid arvsrätt. De
            nya bestämmelser om makes arvsrätt m. m., som föreslås i 2 kap.
            av för- slaget till lag om arv, kunna vi icke finna vare sig behövliga
            eller väl av- vägda. Dels skulle de leda till ett övervakningssystem,
            som vid tillämpningen ofta komme att verka olidligt, dels synas
            de medgiva alltför stora förmåner för barnlös make. Dessutom faller
            det sig svårt att bedöma verkningarna av dessa nya rättsregler,
            så länge det icke är känt, vad ett blivande förslag till testamentsrättens
            reglering kan komma att innehålla, då bestämmelserna genom testamentsrätten
            kunna i väsentlig grad modifieras. Om testamentsrät- ten innehåller
            förslaget ingenting utöver laglottsreglerna. Skall ändring vid-
            tagas i de så sent som 1920 införda bestämmelserna om makes arvsrätt,
            torde dylik ändring böra tagas i övervägande först i samband med
            den väntade omarbetningen av testamentsrätten. Vad i kap. 5 föreslås
            därom, att arv, då arvinge saknas, skall tillfalla en fond, benämnd
            allmänna arvsfonden, finna vi av flera skäl omöjligt att bi- träda.
            De principer, varpå stadgandena om arvsfonden uppbyggts, äro ägnade
            att väcka starka betänkligheter. En omständighet, som därvid särskilt
            bör
          </p>
          <pb facs="riksdagen-motions-pdf/data/1928/mot_1928__fk__222/mot_1928__fk__222-002.pdf"/>
          <fw xml:id="i-NK5UMcWcTYT5XyzXVu5JSu">
            8 Motioner i Första kammaren, Nr 222.
          </fw>
          <p xml:id="i-KxfDYeMBQ5VtyB3ccNtkQN">
            uppmärksammas, är, att hopsamlat kapital genom arvsfonden skulle
            komma att användas till löpande utgifter, varemot avgörande invändningar
            torde kunna göras ur allmän ekonomisk synpunkt, då härigenom kapital
            skulle un- dandragas produktionen för att direkt tjäna konsumtionsändamål.
            Arvsfon- den skulle faktiskt enligt föreslagna stadganden bliva
            en institution för systematisk kapitalförstöring. Att på föreslaget
            sätt använda hopbragta me- del till barnavårdsändamål kan för
            övrigt icke heller sägas vara motiverat av någon särskild omständighet.
            Denna erinran föranledes ej av någon önskan att förhindra, att
            nödiga medel anslås till barnuppfostran och barnavård, utan avser
            endast att betona, att skäl icke föreligga för att dylika medel
            anskaf- fas på denna väg. Givetvis kommer emellertid frågan om
            bildandet av en arvs- fond i ett delvis nytt läge, därest enligt
            vårt förslag kusiner bibehållas vid sin arvsrätt. Hur de medel,
            som kunna väntas inflyta på grund av de nya arvsrätts- reglerna,
            skola användas, bör underkastas särskild utredning, innan beslut
            därom fattas. Därvid synes bl. a. böra komma under övervägande,
            huruvida staten tillfallande arvsmedel till förebyggande av kapitalanhopning
            i statens hand böra användas till avbetalning på statsskulden
            eller liknande ändamål. Denna utredning synes böra ställas i samband
            med prövning av frågan om lämpligheten av att arvsskatten tages
            i anspråk för kapitalbildningsända- mål i stället för att som
            nu sker användas för löpande utgifter. Slutligen kunna vi icke
            underlåta att erinra, att varje närmare utredning angående de
            föreslagna nya arvsrättsreglernas sannolika verkningar i fråga
            om utländska arv saknas. Det synes bl. a. vara att befara, att
            beloppen av arv till Sverige efter svenska emigranter skulle avsevärt
            minskas, då det icke torde kunna med säkerhet påräknas, att främmande
            stater skulle låta arv övergå till Sverige i de fall, då en statlig
            arvsfond och icke anhöriga till de avlidna komme att stå såsom
            mottagare. Särskilt i fråga om Förenta sta- terna torde denna
            synpunkt icke böra frånkännas betydelse. . Då de erinringar vi
            framställt mot propositionen äro av så starkt ingripan- de betydelse,
            att propositionen knappast torde kunna av riksdagen i enlighet
            med dessa omarbetas, få vi vördsamt hemställa,
          </p>
          <p xml:id="i-6zQvQeZSah9U8pK9TRg5Dj">
            att riksdagen med avslag å propositionen måtte i skrivelse till
            Kungl. Maj:t anhålla, att Kungl. Maj:t ville efter om- arbetande
            av det föreliggande förslaget till lag om arv m. m. 1 överensstämmelse
            med här angivna riktlinjer för riksdagen framlägga nytt förslag
            i ämnet i samband med förslag till revision av testamentsrätten.
          </p>
          <p xml:id="i-4y4RRYTNRG1VusqERZG8gQ" type="date">
            Stockholm den 28 januari 1928. Petrus Nilsson. Anders Elisson.
            Alexander Nilsson. C. A. Reuterskiöld. K.G. Westman. Per Andersson.
            L. G. Bodin.
          </p>
        </div>
      </div>
    </body>
  </text>
</TEI>
