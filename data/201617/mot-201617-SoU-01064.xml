<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SoU-01064">
  <teiHeader>
    <fileDesc>
      <titleStmt>
        <title>Politik för årsrika människor</title>
        <author corresp="i-AvFShRZVEyBV61S19AKNGK">av Jan Björklund m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:1064 av Jan Björklund m.fl. (L)</title>
          <idno type="rdwebb">H4021064</idno>
          <rs type="number">1064</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H4021064/text</ref>
          <ref type="dokument_url_html">http://data.riksdagen.se/dokument/H4021064</ref>
          <ref type="dokumentstatus_url_xml">http://data.riksdagen.se/dokumentstatus/H4021064</ref>
          <ref type="docx">http://data.riksdagen.se/fil/0B2F8776-E23F-4DD1-80D2-94D2C962676F</ref>
          <ref type="pdf">http://data.riksdagen.se/fil/167B277D-7231-4C68-90ED-AA7D9D3D2153</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AvFShRZVEyBV61S19AKNGK</idno>
            <name>Jan Björklund</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-Kb87jeTEio4k4qCJeZ6pQE</idno>
            <name>Said Abdu</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-MgBfeQnReGPU152Si12BRU</idno>
            <name>Maria Arnholm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VGvz17reDhSXFdrtvk1pwq</idno>
            <name>Bengt Eliasson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-Kn2C4HPwWcqbEgtUtWTc5F</idno>
            <name>Roger Haddad</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-Y5fgQ33MMnP4uyafJ9fz8i</idno>
            <name>Robert Hannah</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-D6V9ti7ETxin1WbJjDaShE</idno>
            <name>Nina Lundström</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-D8B2Xf6UADbqciPHrqFxSc</idno>
            <name>Birgitta Ohlsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-XNhzoo8e4qc1cM8U6t4ep8</idno>
            <name>Mathias Sundin</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UbgZDZPBynu5dutQ3jCsDn</idno>
            <name>Christina Örnebjär</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LFbNNg3uLb8iy53W6xhDzb" type="signed"/>
        <correspContext corresp="i-LFbNNg3uLb8iy53W6xhDzb">
          <note type="signatory" corresp="i-AvFShRZVEyBV61S19AKNGK"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-Kb87jeTEio4k4qCJeZ6pQE"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-MgBfeQnReGPU152Si12BRU"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VGvz17reDhSXFdrtvk1pwq"/>
          <note type="signatory" corresp="i-Kn2C4HPwWcqbEgtUtWTc5F"/>
          <note type="signatory" corresp="i-Y5fgQ33MMnP4uyafJ9fz8i"/>
          <note type="signatory" corresp="i-D6V9ti7ETxin1WbJjDaShE"/>
          <note type="signatory" corresp="i-AHfQ621Fp1orxTGB2WDjUY"/>
          <note type="signatory" corresp="i-D8B2Xf6UADbqciPHrqFxSc"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-XNhzoo8e4qc1cM8U6t4ep8"/>
          <note type="signatory" corresp="i-RDeqY3mXLBtUS9bixjvHS"/>
          <note type="signatory" corresp="i-HPYYRQv4ch2ZKcsG9Poys5"/>
          <note type="signatory" corresp="i-L3xspgThUxUN1YtSDqcmk8"/>
          <note type="signatory" corresp="i-BUYvEhrSc9gnHcd6iS4eDJ"/>
          <note type="signatory" corresp="i-UbgZDZPBynu5dutQ3jCsDn"/>
        </correspContext>
        <correspAction xml:id="i-F7dhvgaptuSwExYykQRXHT" type="submitted">
          <date when="2016-10-03"/>
          <time when="16:10:30"/>
        </correspAction>
        <correspAction xml:id="i-QC6oANcGtrGAk98ybLciQk" type="reviewed">
          <date when="2016-10-04"/>
          <time when="09:09:56"/>
        </correspAction>
        <correspAction xml:id="i-JxL1QM4t9QaDncr1nJUNuG" type="referred">
          <date when="2016-10-14"/>
        </correspAction>
        <correspAction xml:id="i-CCsRsvvAH1VGPpkWLHAMJs" type="assigned">
          <date when="2018-06-11"/>
          <time when="16:25:52"/>
        </correspAction>
        <correspContext corresp="i-CCsRsvvAH1VGPpkWLHAMJs">
          <ref type="assignedTo">Socialutskottet</ref>
        </correspContext>
        <correspAction xml:id="i-AazLTeMc4nyLL4MwLsvJEo" type="behandlas_i"/>
        <correspContext corresp="i-AazLTeMc4nyLL4MwLsvJEo">
          <ref type="uppgift">2016/17:SoU7</ref>
          <ref type="ref_dok_id">H401SoU7</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU7</ref>
          <ref type="ref_dok_titel">Folkhälsofrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JnX5aVozt7dexKZ3Avydcr" type="behandlas_i"/>
        <correspContext corresp="i-JnX5aVozt7dexKZ3Avydcr">
          <ref type="uppgift">2016/17:AU14</ref>
          <ref type="ref_dok_id">H401AU14</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">AU14</ref>
          <ref type="ref_dok_titel">Åtgärder mot diskriminering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2fqnpaE8AXZCvPiV3CiSgR" type="behandlas_i"/>
        <correspContext corresp="i-2fqnpaE8AXZCvPiV3CiSgR">
          <ref type="uppgift">2016/17:SoU6</ref>
          <ref type="ref_dok_id">H401SoU6</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU6</ref>
          <ref type="ref_dok_titel">Apoteks- och läkemedelsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-H1APHpaPhZrPtmV9FGQKPs" type="behandlas_i"/>
        <correspContext corresp="i-H1APHpaPhZrPtmV9FGQKPs">
          <ref type="uppgift">2016/17:SoU10</ref>
          <ref type="ref_dok_id">H401SoU10</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU10</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QKgCp39zaAVbfn1qh8x1yt" type="behandlas_i"/>
        <correspContext corresp="i-QKgCp39zaAVbfn1qh8x1yt">
          <ref type="uppgift">2016/17:SoU9</ref>
          <ref type="ref_dok_id">H401SoU9</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU9</ref>
          <ref type="ref_dok_titel">Äldrefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QQYLez8bxc97eHFvCdY9mg" type="behandlas_i"/>
        <correspContext corresp="i-QQYLez8bxc97eHFvCdY9mg">
          <ref type="uppgift">2016/17:AU7</ref>
          <ref type="ref_dok_id">H401AU7</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">AU7</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9G3P2iKg3R9cVj1s4mf7b7" type="behandlas_i"/>
        <correspContext corresp="i-9G3P2iKg3R9cVj1s4mf7b7">
          <ref type="uppgift">2016/17:SoU1</ref>
          <ref type="ref_dok_id">H401SoU1</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU1</ref>
          <ref type="ref_dok_titel">Utgiftsområde 9 Hälsovård, sjukvård och social omsorg</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:1064 av Jan Björklund m.fl. (L)
          Politik för årsrika människor
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-649CNyYenXe78BXzYh2CX9">
            Förslag till riksdagsbeslut
          </head>
          <list style="ol">
            <item xml:id="i-SdzQKskBcdZPuA1jVexwDj">
              Riksdagen ställer sig bakom det som anförs i motionen om en systematisk
              genomgång av anmälningar om åldersdiskriminering och tillkännager
              detta för regeringen.
            </item>
            <item xml:id="i-Ho5kJwtA9Kd4YFvrYZvMew">
              Riksdagen ställer sig bakom det som anförs i motionen om åldersgränser
              i hälso- och sjukvården och tillkännager detta för regeringen.
            </item>
            <item xml:id="i-YNib5e7HYR4i5ahZ5B9Mrt">
              Riksdagen ställer sig bakom det som anförs i motionen om att
              höja gränsen för rätten att stanna kvar i arbetslivet till 69
              år och tillkännager detta för regeringen.
            </item>
            <item xml:id="i-7VHFspYAR48b72Qtq39Qir">
              Riksdagen ställer sig bakom det som anförs i motionen om ökad
              hälsa på äldre dar som ett mål för folkhälsopolitiken och tillkännager
              detta för regeringen.
            </item>
            <item xml:id="i-8w63PviqVQ3YGVawvUqbFX">
              Riksdagen ställer sig bakom det som anförs i motionen om att
              inflytande över måltider bör tillhöra en skälig levnadsnivå och
              tillkännager detta för regeringen.
            </item>
            <item xml:id="i-CZespMmMgAAhw5DBJXdC9x">
              Riksdagen ställer sig bakom det som anförs i motionen om ökade
              möjligheter till öppna insatser och förenklad biståndsprövning
              och tillkännager detta för regeringen.
            </item>
            <item xml:id="i-9WBhMm97unKf6vURpcreYY">
              Riksdagen ställer sig bakom det som anförs i motionen om förbättrat
              anhörigstöd och tillkännager detta för regeringen.
            </item>
            <item xml:id="i-EN5ndgSUpxnNkH3hXnkEun">
              Riksdagen ställer sig bakom det som anförs i motionen om organisationen
              av äldresjukvården och tillkännager detta för regeringen.
            </item>
            <item xml:id="i-BKeZN8xL1rPNHweG2x8suH">
              Riksdagen ställer sig bakom det som anförs i motionen om en nationell
              läkemedelslista och tillkännager detta för regeringen.
            </item>
            <item xml:id="i-SFnZLEgvxfWLgf1P4TtmWj">
              Riksdagen ställer sig bakom det som anförs i motionen om vård
              och omsorg vid livets slut och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-F2Pek6HX1PGyanZeEhQcQ" type="h1">
            Motivering
          </head>
          <p xml:id="i-9Ac4GdEKaLLNdDtBKiGzpL">
            Liberal politik innebär att var och en av oss ska ha rätt att
            bestämma över våra liv, så länge det inte inkräktar på någon annans
            frihet. Den rätten gäller hela livet igenom. Vi måste få bli bemötta
            utifrån de individer vi är. Ingen vet bättre än den enskilda människan
            hur hen vill ha det. Att öka äldres självbestämmande och valmöjligheter
            är en central uppgift i Liberalernas äldrepolitik.
          </p>
          <p xml:id="i-Ky6FfQNZpLWqhsppVhLT39">
            Vår partimotion Politik för årsrika (mot. 2015/16:1480) har i
            stora delar ännu inte behandlats av riksdagen. Vi står bakom samtliga
            förslag i den, och upprepar några av dem här.
          </p>
          <head xml:id="i-iF3TEBUnysuD8ZVC7Bt8n" type="h2">
            Åtgärder mot ålderism och åldersdiskriminering
          </head>
          <p xml:id="i-6uFKd2rWQHQTBUFVSM2V2v">
            Vi måste slå hål på ålderismen, det vill säga ålder som grund
            för fördomar och nedvärdering av äldre med diskriminering som
            följd. Årsrika människor är svagt representerade i politiken.
            I sjukvården finns kronologiska åldersgränser. På arbetsmarknaden
            möter årsrika många svårigheter.
          </p>
          <p xml:id="i-BhDBg1Ro8dSfN2d51LKXMX">
            Ord påverkar hur vi ser på världen omkring oss. De flesta synonymer
            till äldre är negativa. Vi använder i denna motion årsrik som
            synonym till gammal eller äldre för att beteckna att det rör sig
            om människor som är rika på antalet levda år, kunskap och livserfarenhet.
          </p>
          <p xml:id="i-AcwqGQRZaVwxGxhoGqHtJs">
            År 2013 fick vi inte minst genom Liberalernas försorg en bred
            lag mot åldersdiskriminering som utöver arbetsliv och utbildning
            också omfattar varor och tjänster samt hälso- och sjukvård och
            socialtjänst. Här finns emellertid en rad undantag. Vid 67 år
            förlorar man rätten att vara kvar i arbetslivet, och personer
            med funktionsnedsättning förlorar sin rätt till daglig verksamhet.
            Vid 65 år upphör bilstödet för den som funktionsnedsatt behöver
            bilen för att kunna arbeta. Villkoren i bank, försäkringar mm
            försämras också.
          </p>
          <p xml:id="i-PGAzJfVsAJ5yvL4NyfnD2r">
            Av de omkring 300 anmälningar som årligen kommit in till Diskrimineringsombudsmannen
            (DO) om åldersdiskriminering är det bara en handfull som lett
            till några åtgärder. Vi anser att en systematisk genomgång behöver
            göras med syfte att åtgärda orsakerna bakom att människor upplevt
            sig diskriminerade på grund av sin kronologiska ålder.
          </p>
          <p xml:id="i-Uc4QHnntDFyz7UntxxinaA">
            Ett exempel på åldersdiskriminering är åldersgränser för vård
            och behandling som inte har sin grund i individuella behov. Två
            snarlika exempel är att Socialstyrelsen rekommenderar screening
            mot bröstcancer för kvinnor 40–74 år och screening mot tjock-
            och ändtarmscancer för alla i åldern 60–74 år. Den nedre åldersgränsen
            har i båda fallen en medicinsk motivering, men den övre åldersgränsen
            är satt utifrån att forskningsstudier av praktiska skäl görs mest
            på yngre personer, och därför kan man inte påvisa att screening
            gör nytta också för äldre. Det finns med andra ord inte heller
            några studier som visar att det inte gör nytta. Vad gäller mammografi
            har regeringen befäst den övre åldersgränsen genom att införa
            ett statsbidrag för att undersökningen ska vara avgiftsfri för
            kvinnor 40–74 år.
          </p>
          <p xml:id="i-5Mxfa2BXubVVuSFVas3Rox">
            En betydande andel av cancerfallen inträffar dock bland människor
            som är över 74 år. Det betyder att många som drabbas av sjukdom
            har hunnit passera den övre gränsen för screening och därmed riskerar
            sen upptäckt. Det finns ingen anledning att tro att inte också
            de som passerat den valda åldersgränsen skulle ha nytta av screening
            för de aktuella sjukdomarna.
          </p>
          <head xml:id="i-BJ2Ex3F5HZQDAFjXjiH1Mx" type="h2">
            Längre arbetsliv för fler
          </head>
          <p xml:id="i-BhytwuvgA8M28LvexVxLX5">
            Vår utgångspunkt är i grunden ganska enkel, åtminstone för liberaler:
            den som vill fortsätta förvärvsarbeta ska naturligtvis få göra
            det, även om hen har levt länge. Men det finns också många andra
            mer pragmatiska skäl att förlänga arbetslivet för fler. Det finns
            gediget stöd i forskningen för att det är bra för hälsan att få
            känna sig behövd – också i sin yrkesidentitet. Socialstyrelsen
            påtalade redan 1981 att rätten att vara kvar i arbetslivet borde
            höjas till 70 år eller högre därför att arbetet var så viktigt
            för deras livskvalitet. Det ger också dem som jobbar en bättre
            ekonomi.
          </p>
          <p xml:id="i-3RYzeTa5otECnuS6sGVRno">
            Det är samtidigt viktigt för samhällsekonomin i stort. För att
            i framtiden få råd med den välfärd vi har och för att utveckla
            den krävs att fler är i arbete. Det innebär att vi behöver ta
            vara på de årsrika personer som vill och kan fortsätta i arbetslivet.
            Eftersom pensionssystemet bygger på den så kallade livsinkomstprincipen
            som innebär att den som förlänger sitt arbetsliv även har ett
            större belopp att fördela på de återstående levnadsåren. Vi anser
            därför att rätten att vara kvar i arbetslivet som ett första steg
            bör höjas till 69 års ålder.
          </p>
          <p xml:id="i-XugDB2BokFd2q5X8M3isFA">
            För att uppmuntra fler att jobba längre föreslår vi i vår budgetmotion
            att åldersgränsen för det förhöjda jobbskatteavdraget för äldre
            sänks från 65 till 63 års ålder, samt att den särskilda löneskatten
            för äldre avskaffas.
          </p>
          <head xml:id="i-VgbdySdXW4xUjHvsNzFbMA" type="h2">
            Vikten av att förebygga ohälsa bland årsrika människor
          </head>
          <p xml:id="i-7tj3SQA86PcVn4GRqMkYQb">
            I början av 1900-talet var medellivslängden för kvinnor i Sverige
            54 år; nu är den 84 år. För män är motsvarande siffror 51 och
            80 år. Att vi lever längre och med många friska år är en av välfärdssamhällets
            viktigaste landvinningar.
          </p>
          <p xml:id="i-W2pSpugFH9cVDm8ceH9fw6">
            Vår politik syftar till att de friska åren ska bli fler, och
            att öka självständigheten och egenmakten för dem som behöver stöd.
          </p>
          <p xml:id="i-GiS3QxLMZrani16ekXKv24">
            Både Världshälsoorganisationen (WHO) och EU har understrukit
            vikten av insatser för aktivt åldrande för att bevara den resurs
            årsrika människor utgör i samhället. Det är viktigt att människor
            känner sig behövda, att de har en aktiv roll under hela livsresan,
            också den allra sista sträckan.
          </p>
          <p xml:id="i-BW87fJSqE3PrKtkJnG4ugb">
            Forskning visar att mycket står att vinna både för individerna
            själva och för samhällsekonomin genom skadeförebyggande åtgärder,
            hjälp till rökstopp, hjälp mot överbruk av alkohol, främjande
            av gott näringstillstånd och god tandhälsa, fysisk aktivitet och
            optimal läkemedelsbehandling.
          </p>
          <p xml:id="i-VjEBaHZqSv6YeaJAMw4h7V">
            Inom folkhälsoområdet krävs ett långsiktigt, kontinuerligt arbete,
            och för att markera det har elva mål satts upp för folkhälsoarbetet
            i Sverige med syfte att skapa samhälleliga förutsättningar för
            hela befolkningen. Vi anser att det behövs ett mål också för att
            lyfta fram årsrika människors hälsa. Därför behöver de folkhälsopolitiska
            målområdena utökas med ett tolfte mål: Ökad hälsa på äldre dar.
          </p>
          <head xml:id="i-X5qxGcEBy6dF58GjT5y46c" type="h2">
            Ett bra boende
          </head>
          <p xml:id="i-9SEZxzeXba3CdqEk856owr">
            De flesta människor räknar med att vilja bo kvar i sin gamla
            bostad hela livet. Men en del upplever med åren att de vill flytta
            till något mer anpassat för funktionsnedsättningar och där man
            kan ha sällskap av andra och äta tillsammans. Utredningen Bostäder
            att bo kvar i (SOU 2015:85) skrev att nu kommer en generation
            som är van vid ett bekvämt och självständigt liv. Därför behövs
            en förbättring av tillgängligheten i befintliga bostäder samtidigt
            som det behöver byggas 360 000 fler bostäder för seniorerna fram
            till 2030.
          </p>
          <p xml:id="i-CNfQibtWeeQqA7AUDDwkRA">
            Ett dåligt anpassat boende kan leda till isolering och risk för
            allvarliga skador eller depressioner, medan ett tryggt boende
            förbättrar hälsan och bidrar till ett gott liv i gemenskap med
            andra. Detta kan i sin tur skjuta upp tidpunkten för inträdet
            i det, för samhället, mycket kostsamma vård- och omsorgsboendet.
          </p>
          <p xml:id="i-QsMfUgQGauz3GiFX5C2DRy">
            Att bygga bostäder som årsrika efterfrågar är ett effektivt sätt
            att få igång önskvärda flyttkedjor. På de platser där man har
            fått igång byggandet är det oftast barnfamiljer som flyttar in
            i de villor som kommer ut på marknaden. Det är alltså bra för
            alla att det blir lätt att göra rationella val när det gäller
            boendet, oavsett vilken ålder man har uppnått.
          </p>
          <p xml:id="i-GoxM3DarK5z5HbvajuN7Rz">
            De lämpliga bostäderna måste dock vara möjliga att efterfråga
            för de som behöver dem. Tillgängliga bostäder finns framförallt
            i nyproduktion, men hyran för nyproducerade tvåor är i genomsnitt
            nästan 8 000 kr i månaden – medan taket för bostadstillägget idag
            är 5 000 kr.
          </p>
          <p xml:id="i-4hkh7kbB7z3UvSctdH7wsP">
            I vår budgetmotion avsätter vi därför medel för det första för
            att ersättningsgraden i bostadstillägget för ålderspensionärer
            höjs från 95 till 96 procent. För det andra föreslår vi att taket
            för hur höga boendekostnader som kan ersättas stegvis höjs med
            500 kronor per år fram till 2020. Detta skulle innebära ett nytt
            tak på 7 000 kronor. Fullt utbyggd kostar denna reform 1,5 mdr
            kr.
          </p>
          <p xml:id="i-3BHYEMvZ4cQN68WEtz4j5y">
            Bostadstillägget har samtidigt en avgörande betydelse för att
            lyfta ekonomiskt svaga pensionärer över fattigdomsgränsen. Det
            är riktat specifikt till pensionärer med låga inkomster, som har
            små marginaler när hyran är betald. Eftersom kvinnor i genomsnitt
            har lägre pensioner än män är det också betydligt fler kvinnor
            än män som uppbär bostadstillägg. Liberalerna vill stärka ekonomin
            för denna grupp.
          </p>
          <head xml:id="i-FXLFxGraRV4cc1viXW2Yji" type="h2">
            Reformera äldreomsorgen
          </head>
          <p xml:id="i-VjiixSsNgcDXgVw3EqJNCB">
            Ett område där äldre i hög grad behandlats som ett kollektiv
            är äldreomsorgen. Samma lösningar erbjuds till alla, ofta med
            en förment klapp på huvudet. Äldre som behöver stöd i sin vardag
            förutsätts varken kunna eller vilja välja själva. Men det är ju
            precis tvärtom. Respekten för den enskilda människan är särskilt
            viktig när hon är i en utsatt situation. Alliansregeringen genomförde
            en rad reformer för att öka äldres valfrihet och delaktighet som
            LOV, lagen om valfrihetssystem, som innebär att årsrika människor
            kan välja vilket hemtjänstföretag som ska kliva över tröskeln,
            och i en del kommuner också äldreboende. Genom Liberalernas initiativ
            infördes parboendegaranti. Men fortfarande återstår mycket att
            göra.
          </p>
          <p xml:id="i-JcNPH5MxsyNNWMnVkrVVxw">
            Valfriheten omfattar dock ännu inte alla kommuner, och vi bör
            vara självkritiska till hur reformen genomförts på sina håll.
            Valfriheten i det stora – vem som ska utföra omsorgen – har ökat,
            men fyrkantig biståndsbedömning i kombination med knappa resurser
            och personal som inte har mandat eller kompetens att vara flexibla
            gör att självbestämmandet i det lilla fortfarande är alltför begränsat.
            Det är inte acceptabelt. Det måste vara möjligt att kombinera
            rättssäkerhet och kostnadskontroll med respekt för människors
            integritet.
          </p>
          <p xml:id="i-MEuioWBPffh8qLwDJvYqbj">
            Självbestämmande och integritet var honnörsord redan när dåvarande
            socialminister Gabriel Romanus (FP) lade fram förslaget till dagens
            socialtjänstlag 1979. Alliansregeringen förtydligade detta 2011
            i en ny bestämmelse i socialtjänstlagen om att den enskilde själv,
            så långt möjligt, ska kunna välja när och hur stöd och hjälp i
            boendet och annan service ska ges. Men i vardagen och praktiken
            behöver man ständigt återkomma till detta.
          </p>
          <p xml:id="i-4hkGHR1yVscLtXLuihbf1n">
            Den nationella styrningen av äldreomsorgen behöver bli tydligare.
            Det är inte rimligt att den som bor på ena sidan en kommungräns
            ska få tillgång till mycket bättre hemtjänst än den som råkar
            bo på den andra.
          </p>
          <p xml:id="i-SGqHaet8Ek9mXHZ9Gmcb36">
            Ett exempel på där skillnaderna är orimligt stora är äldres inflytande
            över vad de ska äta. God och näringsrik mat samt trivsamma måltider
            är en viktig kvalitetsfråga i äldreomsorgen. Ett väl fungerande
            förebyggande arbete mot undernäring minskar också risken för fallskador
            och andra hälsoproblem, samtidigt som behovet av omvårdnad minskar.
          </p>
          <p xml:id="i-FVQZGk3kKLvoAX3HEfRSiB">
            Liberalerna föreslår att det ska tillhöra så kallad skälig levnadsnivå
            att få äta det man själv tycker om. Socialtjänstlagen bör förtydligas,
            och en laga-mat-garanti för hemtjänsten införas. Den som har fått
            hjälp med måltider beviljad ska ha rätt att välja mellan att få
            mat lagad i det egna hemmet och att få mat levererad hem. För
            den mat som levereras ska det finnas flera olika leverantörer
            och rätter att välja mellan. Också i särskilt boende ska de äldres
            inflytande över måltiderna och måltidernas kvalitet öka. Vi avsätter
            i vår budget en miljard kronor årligen för att kvaliteten och
            valfriheten vad gäller måltiderna i äldreomsorgen ska öka.
          </p>
          <p xml:id="i-NnMNzENEPnxHKHYyABvqya">
            Allt fler årsrika använder sig av RUT-tjänster istället för hemtjänst,
            om det är till exempel städning och mat de behöver hjälp med,
            inte omvårdnad. På så sätt får de full bestämmanderätt över vad
            de vill ha hjälp med, samtidigt som hemtjänsten avlastas och kan
            koncentrera sig på dem med stora behov. I många kommuner är också
            timkostnaden efter RUT-avdrag lägre än avgiften för hemtjänst.
            För att ge fler årsrika möjlighet att efterfråga RUT-tjänster
            lägger vi i vår budgetmotion 200 miljoner kronor årligen på att
            höja skattereduktionen för RUT från 50 procent till 75 procent
            för personer över 80 år.
          </p>
          <p xml:id="i-4bP6gMaKpsh2DsGX2ghHxW">
            Det behöver samtidigt bli enklare att få hemtjänst. Socialtjänstlagen
            bör förtydligas så att kommunerna i högre grad kan använda sig
            av förenklad biståndsprövning och öppna insatser. Det innebär
            att de äldres makt över innehållet i hemtjänsten blir betydligt
            större, samtidigt som biståndsbedömarnas tid kan frigöras till
            uppföljning av äldreomsorgens kvalitet. Det har samtidigt inte
            lett till ökade kostnader.
          </p>
          <p xml:id="i-FqWykesFPtYcPZssEWdEiS">
            Från många håll i landet hörs vittnesmål om en mycket långtgående
            detaljstyrning av äldreomsorgens innehåll och om omsorgspersonal
            och biståndsbedömare som inte vågar ändra innehållet i de planerade
            insatserna det minsta utan att först förankra det högre upp. Det
            är inte i linje med lagstiftarens intentioner. Socialtjänstlagen
            inte bara tillåter utan påbjuder att omsorgen ska utgå från den
            enskildes önskemål.
          </p>
          <p xml:id="i-HoV1191KrDDJJFewWq4EeW">
            Arbetsledare, chefer och ansvariga politiker måste därför vara
            tydliga med att medarbetarna både får och ska vara tillmötesgående.
            Omsorgspersonal som är utbildade för sitt arbete, är trygga i
            sin roll och känner att de har mandat från sin arbetsledning har
            lättare att själva vara flexibla. Det finns tydlig evidens för
            att välutbildad personal och gott ledarskap har stor betydelse
            för kvaliteten generellt i äldreomsorgen.
          </p>
          <p xml:id="i-Ub3LcakHUgb2hVGBxbFafc">
            Det är därför beklagligt att regeringen, i direkt strid med riksdagens
            beslut, avbröt det så kallade Omvårdnadslyftet under 2015, ersatte
            det med en ettårig utbildningssatsning som nu ersätts av ytterligare
            en annan med en förändrad inriktning. Erfarenheten visar att många
            kommuner inte hinner tillgodogöra sig ettåriga satsningar. Liberalerna
            fortsätter i vår budget att avsätta medel för en satsning för
            ett utbildningslyft för första linjens chefer i äldreomsorgen.
          </p>
          <p xml:id="i-PAoKyBYPLBvzGGzGv3ZHQX">
            En av de viktigaste kvalitetsfaktorerna i äldreomsorgen är personalens
            kompetens. Det gäller särskilt omvårdnadsuppgifter i hemtjänsten,
            där man ofta arbetar ensam med sköra äldre i deras hem, långt
            från ledning och chefsstöd med hemmet som arbetsplats. Då är det
            nödvändigt med krav på utbildning och tillräckliga språkkunskaper
            för att kunna dokumentera. När det inte handlar om ensamarbete
            kan det tvärtom vara värdefullt med en blandning av kompetenser,
            där kvalificerad personal utför kvalificerade uppgifter, medan
            den som har liten erfarenhet eller utbildning kan avlasta de enklare
            uppgifterna. Det är också en viktig väg in på arbetsmarknaden.
          </p>
          <head xml:id="i-WuRtEw2cr9iXQQAGM9p915" type="h2">
            Bättre stöd till anhörigvårdarna
          </head>
          <p xml:id="i-7hNK3tMD4AzQPQDo1UKrTQ">
            Det kan vara så många som 1,3 miljoner personer i Sverige som
            ger vård och omsorg till anhöriga. Detta ska vara frivilligt och
            ett stöd till det offentligas insatser. Riksrevisionen skriver
            i sin rapport 2014 att i praktiken är det tvärtom; den offentliga
            vården och omsorgen är ett komplement till anhörigas insatser.
          </p>
          <p xml:id="i-Q8ateRP1BN2wHic2D5Au64">
            Många anhöriga tvingas ta ett större ansvar för en närståendes
            vård och omsorg än de vill och orkar på grund av brister i det
            offentliga utbudet och de får inte det stöd som de behöver för
            att kunna hantera sin situation.
          </p>
          <p xml:id="i-4uUJuNEyfrNehBnaG5rGBU">
            Riksrevisionen kom 2014 med en rad rekommendationer som i punktform
            är att information och bemötande behöver förbättras, kommunernas
            anhörigstöd behöver utvecklas, statens styrmedel måste användas
            bättre, det behövs mer kunskap om anhörigomsorgen, det bör vara
            lättare att förena anhörigstöd med arbete och landstingens uppdrag
            kring anhörigstöd bör bli tydligare. Riksrevisionens rekommendationer
            bör förverkligas snarast.
          </p>
          <head xml:id="i-QPDuM4TpDQ71CoTG4wxsvy" type="h2">
            Hälso- och sjukvård för årsrika
          </head>
          <p xml:id="i-SDUFQafDUhiUojZrPf2VC8">
            Även om årsrika personer är friskare idag än förr kommer en dag
            då ohälsan slår till. För att tillgodose behoven av hälso- och
            sjukvård behöver primärvården utvecklas och satsa mer på att förebygga
            ohälsa hos äldre personer, behandla deras hälsoproblem och ansvara
            för rehabilitering efter stroke, olycksfall m.m. Det kräver kompetens
            i geriatrik och gerontologi såväl hos de läkare som de äldre patienterna
            möter som hos övrig personal.
          </p>
          <p xml:id="i-4M4PCgHE3D8zT8QLMcQLiP">
            Det är särskilt viktigt när det gäller de äldre personer som
            betecknas som multisjuka. Omkring fem procent av dem som är 75
            år och äldre uppskattas vara multisjuka, d.v.s. under ett år ha
            vårdats på sjukhus vid tre eller fler tidpunkter och då fått tre
            eller fler sjukdomsdiagnoser registrerade. Den behandling de får
            baseras, enligt Socialstyrelsen, alltför ofta på symtom, inte
            på diagnos. De behandlas med en rad olika metoder vid olika tillfällen
            där läkemedelsbehandling är den dominerande. De har kontakt med
            många olika yrkesgrupper där ingen ser till helheten.
          </p>
          <p xml:id="i-Kf3pdT9MCH61HaMeZC3T4f">
            I Närvård västra Skaraborg och i Tiohundra Norrtälje har kommunerna,
            primärvården och sjukhusen en gemensam organisation och finansiering
            av äldresjukvården. Det har visat sig vara bättre för vårdtagare
            och personal, samtidigt som det kostar mindre. Det är också den
            organisation som föreslås i utredningen Effektiv vård (SOU 2016:2),
            och det bör vara en av utgångspunkterna för framtida sjukvårdsreformer.
          </p>
          <head xml:id="i-GT4momkZCjaTZ56VAdKR2s" type="h3">
            Läkemedelsbehandling av årsrika människor
          </head>
          <p xml:id="i-Ez898L8SjFcwehip66WaHU">
            Trots stora insatser under alliansregeringens tid för att förbättra
            läkemedelsbehandlingen av årsrika människor har vi fortfarande
            problem i form av läkemedelsskador men också underbehandling till
            följd av felaktigt val av läkemedel, felaktiga kombinationer av
            läkemedel och felaktiga doseringar.
          </p>
          <p xml:id="i-L9MBV9kJYRQs4NJM58goAq">
            Utöver fortsättning av den nationella läkemedelsstrategin (Nationell
            läkemedelsstrategi Handlingsplan 2014) behövs en ökning av grund-
            och vidareutbildningen av läkarna i ämnena geriatrik och klinisk
            farmakologi, men utbildningen av andra yrkesgrupper inom hälso-
            och sjukvården i geriatrik och läkemedelsbehandling behöver också
            stärkas.
          </p>
          <p xml:id="i-Nk9GVPeYFUW7fkfxyNA8vW">
            För att förskrivare och farmacevter ska ha tillgång till aktuella
            och korrekta uppgifter om en patients läkemedelsbehandling är
            det angeläget att arbetet med nationell läkemedelslista förs i
            hamn utan dröjsmål.
          </p>
          <head xml:id="i-L9NocMgrBYMz22g6XgSv54" type="h2">
            Vård och omsorg vid livets slut
          </head>
          <p xml:id="i-8faTxDzaJKnW3KWsfrUEkH">
            Forskning har visat att äldre människor vill tala om hur de vill
            ha sin sista levnadsperiod. Ändå undviker behandlande läkare att
            tala med sina åldrande patienter och deras anhöriga om deras önskemål
            om den sista levnadstiden. Sådana samtal skulle kunna underlätta
            möjligheterna till en så fridfull död som möjligt. Det är något
            som sjukhusens akutmottagningar knappast kan tillhandahålla. Högkvalitativ
            vård och omsorg i livets slutskede ska därför i möjligaste mån
            erbjudas i hemmet, eller i vård- och omsorgsboendet. Alla döende,
            oavsett ålder och bostadsort, ska vara garanterade tillgång till
            kvalificerad palliativ vård.
          </p>
          <head xml:id="i-16ccvnjEWGdNLEFVbvyreA" type="h3">
            Vården och omsorgen
          </head>
          <p xml:id="i-XWL12bXUgQAtvbWrt1d2KR">
            Svenska Läkaresällskapet och Socialstyrelsen har formulerat riktlinjer
            för läkares handlande i livets slutskede. De betonar att om en
            patient är beslutskapabel, välinformerad och införstådd med konsekvenserna
            av olika behandlingsalternativ ska läkaren respektera patientens
            önskan om att livsuppehållande behandling inte inleds och att
            redan inledd behandling avslutas. Detta gäller även i situationer
            då patienten inte befinner sig i livets slutskede och där behandling
            medicinskt sett skulle kunna gagna patienten. Läkaren ska alltid
            erbjuda adekvat palliativ behandling. För icke beslutskapabla
            patienter ska tidigare uttryckt önskan om att avstå, påbörja eller
            avbryta livsuppehållande behandling respekteras. Finns ingen sådan
            önskan bör läkaren om möjligt samråda med närstående.
          </p>
          <p xml:id="i-L5cnebvnQHRuA1enSsECnj">
            Verkligheten visar att riktlinjerna inte tillämpas i tillräcklig
            utsträckning i vården, i den kommunala omsorgen och på akutmottagningarna.
            Det gäller särskilt äldre personer som närmar sig livets slut
            och för vilka högteknologiska medicinska insatser inte är de lämpligaste.
            Inte minst läkare och annan personal som arbetar i akutsjukvården
            behöver bättre kunskap om äldre människors behov i livets slutskede.
            God omvårdnad och palliativ vård skulle i stället ge en bättre
            livskvalitet under livets sista dagar. I dessa fall skulle tillgång
            till vårddirektiv vara till vägledning.
          </p>
          <p xml:id="i-GTEVrr4serPMVa3eJDGQNu">
            År 2008 lämnade Statens medicinsk-etiska råd över en skrivelse
            till regeringen om livsslutsfrågor. Rådet konstaterade att nuvarande
            lagstiftning ger utrymme för att avstå från att inleda livsuppehållande
            behandling och att avbryta sådan samt att ge s.k. palliativ sedering,
            dvs. att man får sova under sin sista tid. Smer framförde att
            patienter borde ha ett utökat inflytande över utformningen av
            den palliativa vården och större möjligheter att själv bestämma
            om och när palliativ sedering ska tillämpas.
          </p>
          <p xml:id="i-AuDnxfaPQkeGzrScGiyaYQ">
            Skrivelsen har hittills inte föranlett någon åtgärd från regeringens
            sida. Även om Svenska Läkaresällskapet 2010 gick ut med Etiska
            riktlinjer för palliativ sedering i livets slutskede och Socialstyrelsen
            2013 med Nya rekommendationer om vård i livets slutskede innebar
            framsteg anser vi att det behövs en ny statlig, helst parlamentarisk,
            utredning om vård och omsorg i livets slutskede innebärande ett
            värdigt livsslut där patientens självbestämmande beaktas.
          </p>
        </div>
        <div type="motSignatures">
          <list>
            <item xml:id="i-J4DDD5jTBzC71FvYaE7Mwm">
              Jan Björklund (L)
            </item>
            <item xml:id="i-82tnKt89NnhgE7G56vHKLm">
              Christer Nylander (L)
            </item>
            <item xml:id="i-3YGt547EnBWx84aB3kwPBF">
              Said Abdu (L)
            </item>
            <item xml:id="i-6eXg52V1TLRsjfUErMUfHi">
              Tina Acketoft (L)
            </item>
            <item xml:id="i-SQJeFnV3amGr6hmNctPpci">
              Maria Arnholm (L)
            </item>
            <item xml:id="i-4EuYwJuupmY7x3HKmh7Ezv">
              Emma Carlsson Löfdahl (L)
            </item>
            <item xml:id="i-9qhz6cHkryajgwxor5ECDD">
              Bengt Eliasson (L)
            </item>
            <item xml:id="i-D9zfn79wycHcfydiwtz1D9">
              Roger Haddad (L)
            </item>
            <item xml:id="i-KFkwiafXpV8bJTKxwA7z4E">
              Robert Hannah (L)
            </item>
            <item xml:id="i-FMTc3UY3YfFqiZeuVyPpmr">
              Nina Lundström (L)
            </item>
            <item xml:id="i-BXcc31bnfQfHy5jB2eT4s8">
              Fredrik Malm (L)
            </item>
            <item xml:id="i-EM29Arz3MaSdyP3va4HNha">
              Birgitta Ohlsson (L)
            </item>
            <item xml:id="i-AuNXe1KPASZv3mNd88uTVq">
              Mats Persson (L)
            </item>
            <item xml:id="i-JvVG3rtC6t3DRcw4HRqrtf">
              Mathias Sundin (L)
            </item>
            <item xml:id="i-AjkG1g3fTtePEseMdSrcoF">
              Lars Tysklind (L)
            </item>
            <item xml:id="i-CXxc5cd7mEvRVawLcycXgc">
              Maria Weimer (L)
            </item>
            <item xml:id="i-D6jFo9LheXRZvXnBSCsMMp">
              Barbro Westerholm (L)
            </item>
            <item xml:id="i-5MfcHRJVAm3pp1VCt6XtY7">
              Allan Widman (L)
            </item>
            <item xml:id="i-SWXoXYqFi2W2vRsrBV966Y">
              Christina Örnebjär (L)
            </item>
          </list>
        </div>
      </div>
    </body>
  </text>
</TEI>
