<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0781/mot_199900_MJ_0781-0001.pdf"/>
      <div type="motHeader" xml:id="i-PP2G1UJJaqD3rsYZmbwqv5">
        <div type="motTitle" xml:id="i-So1gMqGhyRcxNKPVKMRuZY"/>
        <div type="motSubmissionInfo" xml:id="i-KcELoYJ77gq4QPnnsAr348"/>
      </div>
      <div type="motBody" xml:id="i-FCdhRkKiih4N71PGeSbBdP">
        <div xml:id="i-MRQEWViDzLzSDWWRx6ig88">
          <p xml:id="i-V37bVcc9T2eDRG3gx5oY9G">
            1999/2000 mnr: MJ781 pnr: s9008
          </p>
          <p xml:id="i-YEX1SZ7hLAX5J2wLjnUwEc">
            Motion till riksdagen 1999/2000:MJ781
          </p>
          <p xml:id="i-Mc4BzXXi3eX6gB5V7btFRD">
            av Elisebeht Markström m.fl. (s)
          </p>
          <p xml:id="i-PmVni7Spmxd9u5iM757c6o">
            Ridö/Sundbyholmsarkipelagen som nationalpark
          </p>
          <p xml:id="i-Hf36pXqi91cZwH9fxdbD3b">
            Ridö/Sundbyholmsarkipelagen med sitt läge mellan Eskilstuna och
            Västerås i Mälaren har i många avseenden karaktären av en skärgård
            i inlandet. Området består av 160 öar och holmar omfattande ca
            8 700 hektar land. Mälarnaturen är i många avseenden speciell
            och har ett högt bevarandevärde. Här finns flera unika naturkvalitéer.
            Det är ett av landets rikaste lövskogs- områden där ädellövskogen
            med ek, al, lind, ask och hassel präglar områdets natur. Ädellövskogen
            är delvis mycket gammal och har därför karaktär av lövurskog härstammande
            från den postglaciära värmetidens lövskogar. Hagmarkerna, lundområdena,
            urskogspartierna och de fina strandängarna är mycket botaniskt
            rika med många inslag av sydliga arter och havsstrands- relikter.
            Till exempel är den värmekrävande vintergröna misteln ögruppens
            mest kända växt och har i dessa trakter sin nordligaste utpost
            i Europa. På ingen annan plats finns en rikare förekomst. Mångfalden
            av olika växtarter har också givit upphov till ett rikt djurliv
            på öar och holmar. Ett trettiotal däggdjursarter och 160 fågelarter
            har noterats för ögruppen. Senare tids forskning har också befäst
            den rika och särpräglade förekomsten av vedinsekter och fjärilar,
            några har här sin nordligaste utpost i världen. Som en första
            etapp på väg mot en nationalpark avdelade länsstyrelserna i Sörmland
            och Västmanland området 1984 som naturreservat. Statens natur-
            vårdsverk ansåg då vid beredningen av ärendet ”att det finns skäl
            som talar för inrättandet av nationalpark”. Platser för sällsynta
            växter och djur försvinner nu allt snabbare. Det måste till insatser
            som gör att dessa värdefulla områden avsätts som nationalpark.
            takt med den ökande urbaniseringen såväl i vårt eget land som
            i vår befolkningstäta omvärld ökar behovet av skyddade och bevarade
            områden. Kommande generationer måste också få möjlighet att ta
            del av de unika värden som finns i Ridö/Sundbyholmsarkipelagen.
            Ett beslut om inrättande av området som nationalpark skulle medföra
            att ett mera samlat grepp kan tas på de problem som finns. Detta
            är oundgängligt om de höga naturvärdena skall kunna bevaras för
            framtiden. motioner till tidigare riksmöten har vi utförligt redogjort
            för detta speciella naturområde i vårt land.
          </p>
          <pb facs="riksdagen-motions-pdf/data/199900/mot_199900_MJ_0781/mot_199900_MJ_0781-0002.pdf"/>
          <p xml:id="i-RiMRawrY22PvhXtbeTMd2c">
            Ett motiv som angetts för att området ej skall klassas som nationalpark
            Mot. 1999/2000 sägs vara att en stor del av marken är odlad jord.
            Vår uppfattning är att just MJ781 detta förhållande mellan orörd
            natur och ett sedan länge etablerad kulturlandskap understryker
            vikten av att området blir föremål för bildande av nationalpark.
            Kombinationen av gammal kulturbygd och bevarat varierat naturområde
            med sin mycket specifika fauna och flora är enligt vår mening
            mycket unikt.
          </p>
          <p xml:id="i-JAQcUWzGPyBcRc4Utfg4VC">
            Hemställan Med hänvisning till det anförda hemställs att riksdagen
            som sin mening ger regeringen till känna vad i motionen anförts
            om att Ridö/Sundbyholmsarkipelagen i Mälaren inrättas som nationalpark.
            Stockholm den 4 oktober 1999 Elisebeht Markström (s) Reynoldh
            Furustrand (s) Laila Bjurling (s)
          </p>
          <p xml:id="i-KGmvKTEwsNkJqP3JFec6Qj">
            Anders Berglöv (s)
          </p>
        </div>
      </div>
    </body>
  </text>
</TEI>
