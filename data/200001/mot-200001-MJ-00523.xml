<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0523/mot_200001_MJ_0523-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ523 pnr: m679
          </p>
          <p>
            Motion till riksdagen 2000/01:MJ523
          </p>
          <p>
            av Marietta de Pourbaix-Lundin (m)
          </p>
          <p>
            Frigående höns
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om behovet av att utvecklingen av frigående system
            för höns aktivt skall främjas. 2. Riksdagen tillkännager för regeringen
            som sin mening vad i motionen anförs om en obligatorisk märkning
            av ägg.
          </p>
          <p>
            Motivering
          </p>
          <p>
            En av de viktigaste reformerna efter 1988 års djurskyddslag var
            att burhållning av höns för äggproduktion skulle avvecklas. Regeringen
            gav näringen tio år på sig att ställa om till en produktion där
            hönorna skulle få gå fritt, sandbada, sitta på pinne, värpa i
            rede och utöva alla de beteenden som är naturliga för hönan. Nu
            när det snart gått tretton år sedan djurskyddslagen klubbades
            igenom av en i stort sett enhällig riksdag så sitter hönorna kvar
            i burarna. Jordbruksverket fattade för inte så länge sedan beslut
            om förlängd dispens för burhållning av hönor i väntan på att alternativa
            system skall utvecklas. Sedan länge finns det dock godkända alternativ
            till burhållningen. Det som Jordbruksverkets beslut grundar sig
            på är att skapa möjligheter för de äggproducenter som vill övergå
            till att hålla hönor i modifierade burar. De modifierade burarna
            är ännu inte godkända i Sverige och i väntan på att de eventuellt
            godkänns så förlängs dispenserna. Flertalet av de instanser som
            yttrade sig över Jordbruksverkets förslag om förlängd dispens
            motsatte sig verkets förslag. Flera ledande etologer vittnar dessutom
            om att de modifierade burarna aldrig kan tillgodose hönornas behov
          </p>
          <p>
            i samma utsträckning som de frigående systemen kan. Troligtvis
            kommer de inte heller att kunna erbjuda samtliga hönor i respektive
            bur möjlighet till att utöva och nyttja de ”funktioner” som burarna
            säger sig kunna erbjuda, till
          </p>
          <p>
            exempel sitta på pinne, sandbada osv. Påståendet att de modifierade
            burarna
          </p>
          <p>
            21
          </p>
          <pb facs="riksdagen-motions-pdf/data/200001/mot_200001_MJ_0523/mot_200001_MJ_0523-0002.pdf"/>
          <p>
            2000/01:MJ523
          </p>
          <p>
            22
          </p>
          <p>
            ger möjlighet till naturligt beteende anser jag av bland annat
            den anledningen inte vara hållbart. I andra länder har man sedan
            länge slutat att forska på modifierade burar. Nederländerna lade
            till exempel ner sin forskning på modifierade burar redan 1984.
            Enligt min uppfattning bör riksdagen som sin mening uttala sitt
            stöd för ett aktivt främjande för utvecklingen av frigående system,
            vilka har högre potential att tillfredsställa hönornas behov.
          </p>
          <p>
            Märkning av ägg
          </p>
          <p>
            Mycket talar för att allmänhetens djurskyddsengagemang kommer
            att öka alltmer framöver. Av det följer att åtgärder ständigt
            måste vidtas så att allmänheten, det vill säga konsumenterna,
            ges fullständig information om hönornas livsvillkor under äggproduktionen.
            I dag är det alltför svårt för konsumenten att få en fullödig
            information, och flera äggproducenter använder en minst sagt tvivelaktig
            marknadsföring av sina ägg. Det förekommer till exempel att producenter
            skriver på kartongerna att äggen kommer från hönor som hållits
            i ”trivselburar”. Fortfarande används andra missvisande benämningar.
            Inom EU pågår ett arbete för att ta fram ett märkningssystem för
            ägg. Sverige bör vara mycket aktivt i det arbetet. Sveriges krav
            bör vara att märkningssystemet tydligt skall ge den information
            som konsumenterna efterfrågar. Märkningen bör till exempel tala
            om ifall äggen kommer från hönor som gått i det fria och om hönorna
            dessutom haft tillgång till utevistelse eller om äggen kommer
            från hönor som tvingats tillbringa sina liv i någon form av burar.
          </p>
          <p>
            Stockholm den 4 oktober 2000
          </p>
          <p>
            Marietta de Pourbaix-Lundin (m)
          </p>
        </div>
      </div>
    </body>
  </text>
</TEI>
