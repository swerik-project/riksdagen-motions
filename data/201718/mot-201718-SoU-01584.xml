<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SoU-01584">
  <teiHeader>
    <fileDesc>
      <titleStmt>
        <title>Vård och omsorg av äldre</title>
        <author corresp="i-9P5NZaksQybZxn8tBxUxvh">av Carina Ståhl Herrstedt m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1584 av Carina Ståhl Herrstedt m.fl. (SD)</title>
          <idno type="rdwebb">H5021584</idno>
          <rs type="number">1584</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H5021584/text</ref>
          <ref type="dokument_url_html">http://data.riksdagen.se/dokument/H5021584</ref>
          <ref type="dokumentstatus_url_xml">http://data.riksdagen.se/dokumentstatus/H5021584</ref>
          <ref type="docx">http://data.riksdagen.se/fil/D2CD7D0F-9B08-4BFC-8994-C1774993EEA0</ref>
          <ref type="pdf">http://data.riksdagen.se/fil/DCFCF2D7-4E92-46AD-804A-25F9D0B98540</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9P5NZaksQybZxn8tBxUxvh</idno>
            <name>Carina Ståhl Herrstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-XRXtPdXG8Ahj3n8huVdjCn</idno>
            <name>Per Ramhorn</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-YMY1gwKfUakvKPP3ogvT7m</idno>
            <name>Christina Östberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Ke1EDpo9SGX7HTJWL6Akj2" type="signed"/>
        <correspContext corresp="i-Ke1EDpo9SGX7HTJWL6Akj2">
          <note type="signatory" corresp="i-9P5NZaksQybZxn8tBxUxvh"/>
          <note type="signatory" corresp="i-XRXtPdXG8Ahj3n8huVdjCn"/>
          <note type="signatory" corresp="i-YMY1gwKfUakvKPP3ogvT7m"/>
        </correspContext>
        <correspAction xml:id="i-HD7WYBf5XGTbshKbueA7Ng" type="submitted">
          <date when="2017-10-03"/>
          <time when="12:10:46"/>
        </correspAction>
        <correspAction xml:id="i-9SQL8qH4ZE9YotMGzkeTkV" type="reviewed">
          <date when="2017-10-03"/>
          <time when="13:32:46"/>
        </correspAction>
        <correspAction xml:id="i-4RVbUfX3HzLKzU5u7num67" type="referred">
          <date when="2017-10-13"/>
        </correspAction>
        <correspAction xml:id="i-A3CB2m1V67EZ44cuQwwQ9L" type="assigned">
          <date when="2018-10-04"/>
          <time when="10:05:58"/>
        </correspAction>
        <correspContext corresp="i-A3CB2m1V67EZ44cuQwwQ9L">
          <ref type="assignedTo">Socialutskottet</ref>
        </correspContext>
        <correspAction xml:id="i-4sJYA8ahQFjLFuXGBZuTpp" type="behandlas_i"/>
        <correspContext corresp="i-4sJYA8ahQFjLFuXGBZuTpp">
          <ref type="uppgift">2017/18:SoU13</ref>
          <ref type="ref_dok_id">H501SoU13</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU13</ref>
          <ref type="ref_dok_titel">Socialtjänstfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-C3pk73XkyVWkwzTTAF4UMW" type="behandlas_i"/>
        <correspContext corresp="i-C3pk73XkyVWkwzTTAF4UMW">
          <ref type="uppgift">2017/18:CU15</ref>
          <ref type="ref_dok_id">H501CU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU15</ref>
          <ref type="ref_dok_titel">Bostadspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RULXRZqkrFFz6kQCM9vh6T" type="behandlas_i"/>
        <correspContext corresp="i-RULXRZqkrFFz6kQCM9vh6T">
          <ref type="uppgift">2017/18:SoU1</ref>
          <ref type="ref_dok_id">H501SoU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU1</ref>
          <ref type="ref_dok_titel">Utgiftsområde 9 Hälsovård, sjukvård och social omsorg</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GJVw1NVm9aVu88kYFKseVw" type="behandlas_i"/>
        <correspContext corresp="i-GJVw1NVm9aVu88kYFKseVw">
          <ref type="uppgift">2017/18:SoU14</ref>
          <ref type="ref_dok_id">H501SoU14</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU14</ref>
          <ref type="ref_dok_titel">Äldrefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WQsUBGhZoLVr4rx1Jry59i" type="behandlas_i"/>
        <correspContext corresp="i-WQsUBGhZoLVr4rx1Jry59i">
          <ref type="uppgift">2017/18:CU16</ref>
          <ref type="ref_dok_id">H501CU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU16</ref>
          <ref type="ref_dok_titel">Planering och byggande m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DdykkpcBr3ZMSf8u2fhHmq" type="behandlas_i"/>
        <correspContext corresp="i-DdykkpcBr3ZMSf8u2fhHmq">
          <ref type="uppgift">2017/18:SoU9</ref>
          <ref type="ref_dok_id">H501SoU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU9</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CEz2nwg1Nak72o4yMhRfY6" type="behandlas_i"/>
        <correspContext corresp="i-CEz2nwg1Nak72o4yMhRfY6">
          <ref type="uppgift">2017/18:SoU5</ref>
          <ref type="ref_dok_id">H501SoU5</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU5</ref>
          <ref type="ref_dok_titel">Nationellt mål och inriktning för funktionshinderspolitiken</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Y9VuiYiH1EU33S7r192rDv" type="motHeader">
        <div xml:id="i-7u9rJxmY2XFQTq4eJnPY5v" type="motTitle">
          Motion till riksdagen 2017/18:1584 av Carina Ståhl Herrstedt
          m.fl. (SD) Vård och omsorg av äldre
        </div>
      </div>
      <div xml:id="i-JLCRgph8DaZgvwXyG8qRnn" type="motBody">
        <div xml:id="i-BvyXy4xafh7VmtbS18sBu" type="motProposal" subtype="förslag">
          <head xml:id="i-Ptu8JcYFJ4kKw9FEd1eMom">
            Förslag till riksdagsbeslut
          </head>
          <list xml:id="i-JnrtgTE6g5SSaoS9pWHN9f" style="ol">
            <item xml:id="i-VBEgT3V4w3x3GYo3CoStjL">
              Riksdagen ställer sig bakom det som anförs i motionen om att
              verka för att tillsätta en utredning som ser över hur en ny rättighetslag
              för äldreomsorgen kan se ut och tillkännager detta för regeringen.
            </item>
            <item xml:id="i-Hp5o8CNYBY1FDP3jVhVcZ6">
              Riksdagen ställer sig bakom det som anförs i motionen om att
              verka för att se över möjligheten att införa bindande krav på
              bemanning dygnet runt inom äldrevården och tillkännager detta
              för regeringen.
            </item>
            <item xml:id="i-Xdj2z5oXSHDqpvGuYNg1Ty">
              Riksdagen ställer sig bakom det som anförs i motionen om att
              verka för att lämplig myndighet bör få i uppdrag att följa upp
              i vilken utsträckning kommunernas stöd i form av dagverksamhet
              och sociala mötesplatser kan minska äldre personers ensamhet samt
              med ledning av denna uppföljning utforma vägledning för kommunerna
              i arbetet med att minska äldre personers ensamhet och tillkännager
              detta för regeringen.
            </item>
            <item xml:id="i-Ndb3qNn3CTde25YZZsWLsY">
              Riksdagen ställer sig bakom det som anförs i motionen om att
              verka för ett införande av en lagstiftning som säkerställer att
              de äldres mat i likhet med skolbarnens mat uppfyller vissa grundkrav
              gällande näringsinnehåll och kvalitet och tillkännager detta för
              regeringen.
            </item>
            <item xml:id="i-pWYqHRuANncoaK4u8nRNq">
              Riksdagen ställer sig bakom det som anförs i motionen om att
              verka för att ta fram en nationell strategi för att upptäcka och
              hantera våld mot äldre och tillkännager detta för regeringen.
            </item>
            <item xml:id="i-2hpfmaRnhRcb4rDqUwMLp7">
              Riksdagen ställer sig bakom det som anförs i motionen om att
              verka för att utforma incitament så att kommunerna ska snabba
              på utbyggnaden av särskilda boenden för äldre och tillkännager
              detta för regeringen.
            </item>
            <item xml:id="i-D7Bg6w7V7yjCwh3VtLf4Qw">
              Riksdagen ställer sig bakom det som anförs i motionen om att
              verka för att låta lämplig myndighet ta fram nationella tillgänglighetskrav
              för särskilda boenden för äldre och tillkännager detta för regeringen.
            </item>
            <item xml:id="i-MBMQxF9wgu2hEaqzfv8Det">
              Riksdagen ställer sig bakom det som anförs i motionen om att
              verka för att fler kategoriboenden med husdjursprofil byggs dit
              äldre personer kan flytta tillsammans med sina sällskapsdjur när
              de tvingas lämna det egna hemmet och tillkännager detta för regeringen.
            </item>
            <item xml:id="i-6GUGve7M32PYtW7XToP5Df">
              Riksdagen ställer sig bakom det som anförs i motionen om att
              verka för att fler äldrevårdscentraler byggs och tillkännager
              detta för regeringen.
            </item>
            <item xml:id="i-NJPvgscS25J4nfNuoVY2H">
              Riksdagen ställer sig bakom det som anförs i motionen om att
              verka för att utveckla det psykiatriska stödet till äldre personer
              med psykisk ohälsa och tillkännager detta för regeringen.
            </item>
            <item xml:id="i-2A4gNLTHP4stjTQ9yTS2pW">
              Riksdagen ställer sig bakom det som anförs i motionen om att
              alzheimerpatienter ska ges möjlighet till utredning och vid behov
              tillgång till symtomlindrande behandling och tillkännager detta
              för regeringen.
            </item>
            <item xml:id="i-JqPKQEnTWMErY2T9UWCFAd">
              Riksdagen ställer sig bakom det som anförs i motionen om att
              verka för att primärvården har tillgång till specialistpsykiatrins
              kompetens och tillkännager detta för regeringen.
            </item>
            <item xml:id="i-7L1jaPv12jM574ehGAaTqE">
              Riksdagen ställer sig bakom det som anförs i motionen om vidareutbildning
              inom palliativ vård och tillkännager detta för regeringen.
            </item>
            <item xml:id="i-U7pA5bTnWPqXwGxUVcVKj9">
              Riksdagen ställer sig bakom det som anförs i motionen om att
              verka för att äldre i alla landets kommuner ska ha möjlighet att
              påverka och kunna välja och välja bort inom äldreomsorgen – lagen
              om valfrihet bör göras obligatorisk – och tillkännager detta för
              regeringen.
            </item>
            <item xml:id="i-B7knoXx49z2aeiFKqw76CF">
              Riksdagen ställer sig bakom det som anförs i motionen om att
              verka för att man ska ta fram gemensamma nationella riktlinjer
              för transport av brukare och tillkännager detta för regeringen.
            </item>
            <item xml:id="i-CYVXyAFLmp37mdtwkjaGe9">
              Riksdagen ställer sig bakom det som anförs i motionen om att
              ändra den 65-årsgräns som finns i målgruppsreglerna så att rätten
              förlängs till minst 67 år eller så länge som man förvärvsarbetar,
              och detta tillkännager riksdagen för regeringen.
            </item>
            <item xml:id="i-VQZYb1Xp9ymxvK5LCawuVV">
              Riksdagen ställer sig bakom det som anförs i motionen om att
              Försäkringskassan inte bör kunna kräva försäkringstagaren på kostnadsförslag
              från minst två olika fordonsanpassningsföretag och tillkännager
              detta för regeringen.
            </item>
            <item xml:id="i-83gTiDY2XCHpb3cMuLNrRC">
              Riksdagen ställer sig bakom det som anförs i motionen om att
              verka för att landsting, kommuner och privata utförare ska ge
              personalen inom äldreomsorgen goda förutsättningar att delta i
              vidare- och specialistutbildning och tillkännager detta för regeringen.
            </item>
            <item xml:id="i-AaWjeBKR72Qv1EnEPUGyoW">
              Riksdagen ställer sig bakom det som anförs i motionen om att
              verka för att lämplig myndighet får i uppdrag att kartlägga om
              det finns skillnader mellan kommunerna vad gäller riktlinjer och
              tillämpning för att bevilja bistånd till särskilt boende och vilka
              orsaker som i så fall kan förklara dessa skillnader. I uppdraget
              bör vidare ingå att kartlägga om det finns skillnader i möjlighet
              att få plats i särskilt boende mellan kvinnor och män. Kartläggningen
              bör också innefatta om kommunernas ekonomi har någon betydelse
              och tillkännager detta för regeringen.
            </item>
          </list>
        </div>
        <div xml:id="i-YUu5VYTh54XGtpnZZK3DWC" type="motContent">
          <head xml:id="i-5BZspua8YebQQxcHGBNA4u" type="h1">
            Inledning
          </head>
          <p xml:id="i-Fqrmo3U9PNYm5ha5aDR9bZ">
            De äldre i Sverige förtjänar att få tillgång till världens bästa
            äldreomsorg. Sverigedemokraterna kan inte acceptera att äldre
            dör ensamma, slutar sina liv socialt isolerade eller att människor
            känner stark oro för att bli gamla på grund av brister inom omsorgen.
          </p>
          <p xml:id="i-MR6YzWfD2rcdVz9u4Aadn9">
            Alla människor ska kunna åldras med värdighet. Den dag man får
            svårt att klara sig själv ska samhället gå in och erbjuda den
            hjälp som behövs för att den äldre ska kunna fortsätta leva ett
            tryggt och meningsfullt liv. De äldre ska ha rätt att kunna bo
            kvar i sin invanda miljö, även om vård- och omsorgsbehov ökar,
            ingen ska tvingas till ett uppbrott från husdjur, vänner och anhöriga
            annat än då det är nödvändigt för till exempel vård på sjukhus.
          </p>
          <head xml:id="i-U4GtGDuDnc7VRitcWaPRMD" type="h1">
            Äldreomsorgslag
          </head>
          <p xml:id="i-PMETu1BmuWL8i72nYGkwZN">
            Det är dags att ge Sveriges vård- och omsorgsbehövande äldre
            en starkare ställning och att fasa ut begreppet skälig levnadsnivå
            och istället tillförsäkra de äldre en god levnadsnivå vilket skulle
            innebära en skärpning i förhållande till den minimibetonande standard
            som skälig levnadsnivå innebär.
          </p>
          <p xml:id="i-6A22WfEY3LFGs54sGLbGY9">
            Vi anser att det kan behövas en ny lag som ger de äldre tydligare
            rättigheter. I dagsläget är lagstiftningen i socialtjänstlagen,
            som ska skydda de äldres behov av omsorg och trygghet inom äldreomsorgen,
            svag. Det är hög tid att de rättigheter som anses självklara för
            andra grupper i samhället blir självklara även för de omsorgsbehövande
            äldre. Därför bör man tillsätta en utredning som får i uppdrag
            att se över möjligheterna hur en ny rättighetslag för äldreomsorgen
            kan se ut. Utredningen bör omfatta alla frågor som berör äldres
            rättigheter inom äldreomsorgen. Det är viktigt att de äldres rättigheter
            inom äldreomsorgen blir tydligt definierade så att det inte ska
            råda något tvivel om vad man har rätt till.
          </p>
          <head xml:id="i-5caKU1W3ZxQuzdYdaFfEJP" type="h1">
            Bemanning inom äldreomsorgen
          </head>
          <p xml:id="i-4YAnsR7JFxA1iph25NP8FD">
            De regler som gäller för bemanning av äldreboenden anger att
            personal ska finnas tillgänglig utan dröjsmål dygnet runt. Detta
            innebär att äldreboenden inte är bemannade med personal på plats
            dygnet runt utan endast att personal finns ”tillgänglig”. Vi anser
            att man som boende på ett äldreboende ska ha tillgång till personal
            på boendet dygnet runt eftersom det är viktigt för att de äldre
            ska kunna få omedelbar hjälp samt kunna känna sig trygga. Att
            en person finns tillgänglig ger inte samma trygghet och möjlighet
            att hjälpa direkt. Det är kommunernas ansvar hur nattpersonalen
            organiseras varför bemanningen också kan se olika ut i olika kommuner.
            Vi menar att man ska kunna vara säker på att det finns personal
            till hands då man behöver den, oavsett i vilken kommun man bor.
            Därför behövs det bindande krav på bemanning dygnet runt.
          </p>
          <head xml:id="i-AFogSZUSMhx8b9cSaz62Th" type="h1">
            Vikten av social samvaro på ålderns höst
          </head>
          <p xml:id="i-2T3dssh9asihTeWkS6oBkN">
            Att känna meningsfullhet är en del av en människas välbefinnande.
            Det handlar om att skapa förutsättningar för det som ger livsmod,
            livsglädje och en känsla av sammanhang. Äldre som besväras av
            ensamhet bidrar inte till livsmod, livsglädje eller en känsla
            av sammanhang, utan de känner sig sjukare, tröttare och äter mer
            mediciner än äldre som inte känner sig ensamma, vilket leder till
            ett ökat vårdbehov. Socialstyrelsens uppskattning är att 93 700
            äldre med äldreomsorg ibland besväras av ensamhet och att 32 700
            ofta besväras av ensamhet. Äldres sociala behov behöver därför
            uppmärksammas i större utsträckning, då samvaro med andra höjer
            livskvaliteten. Lämplig myndighet bör få i uppdrag att följa upp
            i vilken utsträckning kommunernas stöd i form av dagverksamhet
            och sociala mötesplatser kan minska äldre personers ensamhet.
            Och med ledningen av denna uppföljning utforma vägledning för
            kommunerna i arbetet att minska äldre personers ensamhet.
          </p>
          <head xml:id="i-Wfhwm87AAkrtC6vQy3AnUE" type="h1">
            Måltider
          </head>
          <p xml:id="i-NAUsSdQtZ8jAnuUxxFCzth">
            Det bör vara en självklarhet att även på äldre dagar ges chansen
            att varje dag få avnjuta nylagad, välsmakande och näringsrik mat.
            För att så många brukare inom äldreomsorgen som möjligt ska erbjudas
            detta vill vi införa ett statligt stimulansbidrag. Smak och lukt
            är ofta de sista sinnena som bevaras intakta. Matens kvalitet
            och tillagningssätt är därför av stor betydelse för de äldres
            välbefinnande och hälsa. Fryst och kyld mat som värms i mikrovågsugnar
            ska inte förekomma inom äldreomsorgen. System där mathanteringen
            åläggs den redan stressade vårdpersonalen riskerar att leda till
            undermålig matkvalitet och hygien och stjäl framförallt mycket
            vård- och omsorgstid från patienterna. Målsättningen bör vara
            att maten ska lagas på plats på boendet så att de äldre kan känna
            doften från tillagningen och att ansvaret för inköp av råvaror
            och matlagning ska åläggas särskilt anställda och utbildade kockar
            eller kokerskor. En matreform för våra äldre med syftet att ge
            så många brukare inom äldreomsorgen som möjligt chansen att varje
            dag få nylagad, välsmakande och näringsrik mat samt införandet
            av en lagstiftning som säkerställer att de äldres mat i likhet
            med skolbarnens mat skall uppfylla vissa grundkrav gällande näringsinnehåll
            och kvalitet.
          </p>
          <head xml:id="i-NBkhdAnWpruuaBESYzq1u6" type="h1">
            Våld mot äldre
          </head>
          <p xml:id="i-NQARwBKTeG9GRAUgtnTYWZ">
            Att äldre kvinnor och äldre män utsätts för våld och övergrepp
            är något de flesta av oss inte önskar, kanske vill vi inte heller
            se eller veta om detta. Det är en kunskap som blir tung att bära
            i varje fall om man måste bära den ensam.
          </p>
          <p xml:id="i-Pv9sSVxbENwFP224kLVsYS">
            Våld mot äldre kan förebyggas genom en rad olika åtgärder. Ett
            sätt är att ge information till äldre personer, som inte har insatser
            från äldreomsorgen, om deras rätt till olika former av stöd och
            hjälp. Ett annat sätt är att öka kunskapen om brott mot äldre
            genom riktade utbildningar i ämnet till nyckelgrupper såsom personal
            i äldreomsorgen, individ- och familjeomsorgen och kvinnojouren.
            För att i en högre grad öka tryggheten samt förebygga våld mot
            våra äldre bör man ta fram en nationell strategi för att upptäcka
            och hantera våld mot äldre.
          </p>
          <head xml:id="i-GwqhLJVm2P69q4w3dVR8FQ" type="h1">
            Särskilda boendeformer för äldre
          </head>
          <p xml:id="i-Ao4VTuhU6CSiyAnKtifvpN">
            Totalt 125 kommuner bedömer i 2017 års bostadsmarknadsenkät att
            de har ett underskott på särskilda boendeformer för äldre. Det
            är 16 kommuner fler än förra året då 109 kommuner uppgav att de
            hade underskott på den här formen av bostäder. Det betyder att
            de närmaste åren kommer sannolikt många svårt sjuka äldre att
            nekas plats på ett boende och riskera att fara illa vilket är
            totalt oacceptabelt. Enligt socialtjänstlagen är det kommunen
            som har ansvar för att det ska finnas särskilda boendeformer för
            äldre med behov av vård och omsorg. Det är därför angeläget att
            utforma incitament så att kommunerna ska snabba på utbyggandet
            av särskilda boenden för äldre men också låta lämplig myndighet
            ta fram nationella tillgänglighetskrav för särskilda boenden för
            äldre.
          </p>
          <head xml:id="i-KSifcqmuvoE9n7Ss1Xd2YT" type="h1">
            Kategoriboende
          </head>
          <p xml:id="i-ToeembUf4tyHDpUHsG88yz">
            Det finns mycket forskning som visar att ett djur kan medföra
            goda hälsoeffekter till de äldres livskvalitet. Det har visat
            sig att djurens närhet påverkar både psykiska, fysiska och sociala
            funktioner positivt. Undersökningar visar också att äldre personer
            som har djur äter mindre läkemedel samt har en bättre egenvård.
            Trots kunskapen om att äldre människor mår bättre av att umgås
            med djur är det oftast inte tillåtet att ta med sitt sällskapsdjur
            vid flytt till ett äldreboende. Endast ett fåtal äldreboenden
            i landet erbjuder denna möjlighet vilket inte är tillfredsställande.
          </p>
          <head xml:id="i-STdgwxTTbAVNJWoUAv9Uxn" type="h1">
            Äldrevårdscentraler
          </head>
          <p xml:id="i-XQm7DKUjDF1pXWU9DsjGrr">
            Vi har i Sverige en mycket väl fungerande och förebyggande verksamhet
            när det gäller mödra- och barnhälsovården. Detta har inneburit
            att hälsan förbättrats för småbarn och deras mödrar och det har
            gett oss världens lägsta mödra- och spädbarnsdödlighet. När det
            gäller de äldre ser vi ofta exempel på problem som hade kunnat
            förhindras om det förebyggande arbetet hade varit effektivare.
            Sverigedemokraterna anser därför att ett system liknande mödra-
            och barnavårdscentralerna men inriktat på seniorer – äldrevårdscentraler
            – skulle kunna leda till en effektivisering av vården som därefter
            kan ge stora hälsovinster för en stor del av befolkningen.
          </p>
          <head xml:id="i-72SXqNoumARimAso7mNWAc" type="h1">
            Psykisk ohälsa bland äldre
          </head>
          <p xml:id="i-VuNJt2er3PR75dY6St7Jt1">
            Psykisk ohälsa är vanlig bland äldre personer. Vid 75 års ålder
            beräknas 15–25 procent lida av psykisk ohälsa, men alla dessa
            har inte en psykiatrisk diagnos. I dag finns äldre personer som
            lider av psykisk ohälsa inom framför allt primärvården och äldreomsorgen,
            ofta utan tillgång till specialistpsykiatrins kompetens. Det kan
            vara svårt att uppmärksamma symtom på psykisk ohälsa hos äldre
            personer som inte sällan har flera andra samtidiga sjukdomar.
            Sjukdomsbilden hos äldre är ofta annorlunda än hos yngre. Äldre
            har mer diffusa symtom och risken är därför större att en psykiatrisk
            diagnos förbises. Bland äldre personer som begått självmord har
            åtminstone 70 procent sökt sjukvård en månad innan dödsfallet
            och mer än var tredje den senaste veckan innan. För att utveckla
            det psykiatriska stödet till äldre personer med psykisk ohälsa
            är det viktigt att primärvården har tillgång till specialistpsykiatrins
            kompetens.
          </p>
          <head xml:id="i-STXMKvUYZgLbmWorCPNQMP" type="h1">
            Rätt behandling för alzheimerpatienter
          </head>
          <p xml:id="i-2RpiNQD3vrZAKZ1qpyDg9G">
            Alzheimers sjukdom är den största av demenssjukdomarna och hör
            också till de stora folksjukdomarna i likhet med cancer, hjärt-kärlsjukdom
            och diabetes. I takt med att vi får en åldrande befolkning blir
            alzheimers sjukdom allt mer kostsamt för samhället. Redan idag
            kostar demenssjukdomarna samhället närmare 60 miljarder kronor
            årligen. Det är mer än hjärt-kärl- och cancersjukdomarna kostar
            sammantaget. Alzheimers sjukdom är en fullständigt obarmhärtig
            sjukdom och till skillnad från andra svåra sjukdomar finns ingen
            bot. Alzheimers är en hjärnsjukdom som skall utredas och behandlas.
          </p>
          <p xml:id="i-7GvBW1kXRJagLtX3k4gWp5">
            För närvarande är alzheimersjuka en patientgrupp i strykklass.
            Endast två av tio alzheimerpatienter får läkemedelsbehandling.
            Demensvårdens kostnader gräver allt djupare hål i kommunernas
            budgetar samtidigt som vi vet att utredning och vid behov tillgång
            till symptomlindrande behandling vid alzheimers sjukdom förbättrar
            patientens möjligheter att klara dagliga aktiviteter och öka livskvaliteten.
            Kostnaden för utredning och symptomlindrande behandling är ca
            1,5 procent av totalkostnaden för omvårdnad. Ändå finns det läkare
            som vägrar att skriva ut mediciner som skjuter upp insjuknandet
            för patienter med begynnande demenssjukdom. Detta berövar alzheimerpatienter
            och deras anhöriga värdefull livskvalitet.
          </p>
          <head xml:id="i-AoFaxo8HSBRLoR5jFtRFcL" type="h1">
            Vidareutbildning inom palliativ vård
          </head>
          <p xml:id="i-K7bDhc6S5ZvnpBBj7Wpe8S">
            Varje år dör omkring 90 000 personer i Sverige och uppskattningsvis
            80 procent av dem behöver lindrande vård när behandlingen inte
            längre har någon effekt. Tyvärr är den palliativa vården ojämnt
            fördelad över landet. Uppgifter från Nationella rådet för palliativ
            vård visar exempelvis att antalet platser för specialiserad palliativ
            vård kan variera länsvis mellan 7 och 107 per 1 000 avlidna. Vi
            ser fortfarande att döende personer åker in och ut på sjukhus,
            tvingas leva med smärta och saknar någon att prata med. Så ska
            det inte vara.
          </p>
          <p xml:id="i-XtD9oDyesrjagGuV5CNMeL">
            Kunskapen om palliativ vård är ofta koncentrerad till specialiserade
            grupper inom vården. För att alla ska kunna få god vård vid livets
            slut, oavsett ålder, medicinsk diagnos och bostadsort, krävs det
            att all personal har grundläggande kompetens inom området. Därför
            är det viktigt att vården och omsorgen erbjuder all personal,
            såväl på sjukhus som på särskilda boenden för äldre, vidareutbildning
            inom palliativ vård.
          </p>
          <head xml:id="i-9ECbGHSXvR6Ym8Cdjmdshx" type="h1">
            Lagen om valfrihet (LOV)
          </head>
          <p xml:id="i-7AjLUiEBgisFPzDAVYjdJj">
            Ungefär hälften av landets kommuner har infört lagen om valfrihet
            (LOV). LOV innebär att kommunen genom konkurrensutsättning kan
            tillåta andra utförare av omsorgstjänster och liknande än bara
            den kommunala. Det sker genom en upphandling inom ramen för LOV
            – kommunen specificerar de villkor som utförarna ska uppfylla.
            Lagen om valfrihet innebär att den äldre och dennes anhöriga,
            i de kommuner där den tillämpas, kan välja den utförare av hemtjänst
            som passar den enskilde. Skulle man inte vara nöjd kan man välja
            en annan utförare. För de som inte gör ett aktivt val finns ett
            alternativ som kommunen valt. Oavsett ålder ska man kunna påverka
            den vård och omsorg man är i behov av. Vare sig det handlar om
            val av boende, hemtjänst eller vårdcentral. Lagen om valfrihet,
            LOV, stärker äldres självbestämmande. I längden innebär LOV ökad
            valfrihet för seniorer men också att verksamheter som inte är
            tillräckligt bra väljs bort. Det är den enskilde och dennes anhöriga
            som vet bäst vad som passar och vilka behov och önskningar den
            äldre har.
          </p>
          <head xml:id="i-9z6eBTGVznf6zDdfr4GAsQ" type="h1">
            Transport av brukare
          </head>
          <p xml:id="i-Ak1mvz1J66q91pep83Ww9Y">
            Det är idag stor skillnad på vilka regler och rutiner som gäller
            i kommunerna vid transport av brukare. I vissa kommuner är det
            tillåtet för uppdragstagaren att använda sin egen bil eller brukares
            bil vid transport av brukare, under vissa villkor, medan det inte
            är tillåtet i andra kommuner. Det är olyckligt att kommunerna
            har olika regler och rutiner för transport av brukare vilket innebär
            ojämlikhet mellan brukare utifrån var man är bosatt. Vi anser
            att man bör ta fram gemensamma nationella riktlinjer för transport
            av brukare.
          </p>
          <head xml:id="i-Hbsro7YcuG15ymmPVLHTkL" type="h1">
            Reformerat bilstöd
          </head>
          <p xml:id="i-5Vvet5T3Y88h9KSz9HNbYH">
            Bilstödet utgör en viktig del i samhällets stöd till personer
            med funktionsnedsättning för att underlätta för dem att kunna
            leva ett aktivt och självständigt liv som alla andra. Bilstödet
            har inte reformerats på många år varför vi välkomnar initiativet
            att uppdatera bilstödet till dagens förutsättningar. Vi förstår
            och delar också regeringens syn vad gäller behovet av att se över
            kostnadsutvecklingen. Det nuvarande systemet för bilstöd förefaller
            inte ha utformats så att det i tillräckligt hög grad ger incitament
            för den försäkrade att välja bil på ett sätt som bidrar till ett
            effektivt utnyttjande av statens medel för bilstöd. Den nya bidragsformen
            ”tilläggsbidrag” är därför positiv om den kan åstadkomma förändrade
            incitament så som regeringen beskriver.
          </p>
          <p xml:id="i-RzxyDwVkfZXnwYk2VUfima">
            Vi delar dock inte regeringens mening avseende att en halvering
            av grundbidraget ”ger ett tillräckligt reformutrymme utan att
            det skapar alltför stora omfördelnings- och tröskeleffekter i
            systemet”. Det är inte tillräckligt utrett vilka effekter en halvering
            av bidraget kan få för brukarna vilket även Handikappförbunden
            har påpekat. Även Riksförbundet för rörelsehindrade barn och unga
            (RBU) anser att det är svårt att överblicka konsekvenserna av
            förslaget och att en halvering av grundbidraget uppenbart riskerar
            att få negativa konsekvenser för många bilstödsberättigade. Vi
            menar att en sänkning av grundbidraget skapar en ekonomisk otrygghet
            för användarna. Det är oroväckande att regeringen förefaller ha
            en så tydlig inriktning och vilja dra ned på olika former av stöd
            och bidrag till personer med funktionsnedsättning eftersom regeringen
            inte bara aviserar neddragning av bilstödet utan också tidigare
            i år har meddelat att man vill dra ned på kostnaderna för assistansersättningen.
            Personer med funktionsnedsättning är en grupp som behöver få stöd
            och rätt förutsättningar, ett halverat grundbidrag för bilstödet
            bidrar snarare till att försämra förutsättningarna för gruppens
            möjligheter att arbeta och leva ett aktivt liv. Därför motsätter
            vi oss halveringen av grundbidraget.
          </p>
          <p xml:id="i-5smAf8ketuKiKjwQzdH9TY">
            Vi anser att riksdagen ska avstyrka förslaget att Försäkringskassan
            ska kunna kräva brukarna på kostnadsförslag från minst två olika
            fordonsanpassningsföretag. Detta då vi menar att det är brukarens
            behov som ska styra och inte endast vilket alternativ som är det
            mest ekonomiskt fördelaktiga. Om brukaren har störst behov av
            det som det dyrare av två kostnadsförslag erbjuder men det andra
            kostnadsförslaget blir billigare (som kan vara sämre utifrån brukarens
            perspektiv) är det orimligt att man ska behöva välja det billigare
            alternativet. Det är i grunden positivt att det ska råda en sund
            konkurrens på olika marknader. Vi delar dock den tveksamhet som
            vissa remissinstanser lyfter fram avseende att man kan ifrågasätta
            om den aktuella marknaden har tillräckligt många aktörer för bilanpassning
            för att det ska vara möjligt att uppnå målet med en sundare konkurrens.
            Vidare kan man, såsom Mag- och tarmförbundet framför, ifrågasätta
            varför ansvaret att förbättra konkurrensen ska ligga på de funktionsnedsatta,
            dvs. den svagare parten. Vi håller med om att man bör eftersträva
            tydligare kostnadsförslag, om inte annat ur ett konsumentperspektiv,
            men att kräva två olika anser vi vara att lägga en onödig börda
            på brukarna.
          </p>
          <p xml:id="i-JuSR5nBTYFwdwES7tfYeWz">
            Vi anser också att den 65-årsgräns som finns i målgruppsreglerna
            bör ändras så att rätten till bilstöd förlängs till minst 67 år
            eller så länge som man förvärvsarbetar. Rätten att arbeta upp
            till 67 års ålder är lagstadgad. Om man ifrån samhällets sida
            menar allvar med att man vill uppmuntra människor att arbeta även
            efter 65 års ålder så måste man även göra det möjligt att också
            kunna transportera sig till och från arbetet. Att bilstödet inte
            medges personer efter att de har fyllt 65 års är därför inkonsekvent
            och drabbar de som kan och vill arbeta vidare efter 65 års ålder.
          </p>
          <head xml:id="i-SDSaQLjmwjs7fwsJp5EhDh" type="h1">
            Kompetensförsörjning inom äldreomsorgen
          </head>
          <p xml:id="i-nqGMBZTFgH9eDPrZd6529">
            För närvarande råder brist på yrkesutbildad personal inom flertalet
            yrken inom vård och omsorg om äldre personer. Denna brist förväntas
            öka de kommande åren då den demografiskt betingade efterfrågan
            på arbetskraft ökar kraftigt. Tillgången till sådan personal måste
            därför utökas påtagligt. Staten och huvudmännen, samt privata
            utförare, måste i samverkan vidta långsiktigt hållbara åtgärder
            för att främja kompetensförsörjningen. Landsting, kommuner och
            privata utförare bör ge medarbetare goda förutsättningar att delta
            i vidare- och specialistutbildning.
          </p>
          <head xml:id="i-TRgjafsMTZQ7F3toQGEEzp" type="h1">
            Likvärdig möjlighet till äldreboende
          </head>
          <p xml:id="i-CwJJEXuMXaSKXg5DqtMxv4">
            För äldre personer som på grund av oro, ångest, ensamhet eller
            liknande skäl har svårt att bo kvar i sin bostad bör kommunerna
            i samverkan med landstingets hälso- och sjukvård och civilsamhället
            kunna erbjuda ett batteri av insatser, som kurativt och psykologiskt
            stöd, behandling av eventuell depression, dagverksamheter, träffpunkter,
            väntjänst och boendeformer som kan underlätta gemenskap. Tillgången
            till platser i särskilt boende för äldre personer varierar mellan
            kommuner, men antalet platser totalt har minskat under 2000-talet.
            I vissa, men inte alla, kommuner har det samtidigt skett en ökning
            av andel äldre personer som har hemtjänst. Möjlighet att få flytta
            in på ett äldreboende varierar var i landet man bor. Mycket tyder
            på att det finns skillnader mellan kommuner när det gäller vilka
            behov som ska tillgodoses och vilka personer som ska få flytta
            in på äldreboende. Därför bör lämplig myndighet få i uppdrag att
            kartlägga om det finns skillnader mellan kommunerna vad gäller
            riktlinjer och tillämpning för att bevilja bistånd till särskilt
            boende och vilka orsaker som i så fall kan förklara dessa skillnader.
            I uppdraget bör vidare ingå att kartlägga om det finns skillnader
            i möjlighet att få plats i särskilt boende mellan kvinnor och
            män. Kartläggningen bör också innefatta om kommunernas ekonomi
            har någon betydelse.
          </p>
          <head xml:id="i-QkQBMStYCzFzuh6n8uvo15" type="h1">
            Likvärdiga möjligheter till anhörigstöd
          </head>
          <p xml:id="i-Lvqf9WyF1djf1AcL6v46Tq">
            Idag finns det hjälp och stöd att erhålla då man vårdar en anhörig.
            Anhörigstöd är viktigt för både anhöriga och samhället. För anhöriga
            handlar det om att få stöd och känna uppskattning för de insatser
            de gör för en närstående. Det handlar även om den anhöriges behov
            av vila och att kunna hantera vardagen på bästa möjliga sätt.
          </p>
          <p xml:id="i-Ra74sL9CgHGyocTsXN1H62">
            Idag kan dock anhörigstödet se olika ut beroende på kommun, även
            om kommunerna tillhör samma landsting. Ur 5 kap. 10 § socialtjänstlagen:
            ”Socialnämnden ska erbjuda stöd för att underlätta för de personer
            som vårdar en närstående som är långvarigt sjuk eller äldre eller
            som stödjer en närstående som har funktionshinder.” Dock preciseras
            inte hur det ska gå till. Sett till ekonomiska aspekter finns
            både hemvårdsbidrag och anhöriganställning. Det finns såväl vårdbidrag
            som närståendepenning. Det finns även olika möjligheter till avlösning,
            anhöriggrupper och föreläsningar såväl som möjligheter till korttidsboende
            m.m.
          </p>
          <p xml:id="i-Pxd2MuqSShaK5J5g21rSrN">
            Det är positivt att det finns så pass mycket hjälp som idag kan
            erbjudas. Det problem som vi däremot ser är att alla varianter
            och skillnader mellan kommuner kan uppfattas som både otydliga
            och krångliga. Socialstyrelsen har tagit fram en handbok som heter
            ”Stöd till anhöriga – vägledning till kommunerna för tillämpning
            av 5:e kapitlet 10 § i SoL”. Trots detta visar Socialstyrelsens
            rapport ”Stöd till personer som vårdar eller stödjer närstående”
            på slående skillnader mellan kommunerna vad gäller om kommunen
            har utvecklat och dokumenterat strategier i måldokument eller
            verksamhetsplaner för tillämpningen av 5 kap. 10 § SoL. Inom verksamhetsområdet
            äldrevård hade 76 % genomfört detta, men inom området funktionshinder
            endast 56 %. Inom individ- och familjeomsorg så få som 39 % av
            kommunerna.
          </p>
          <p xml:id="i-UdEBRbbsRKE2wMgKydpGvs">
            Mot bakgrund av ovanstående samt det faktum att lagen skrevs
            om år 2009 och att det idag, sex år senare, fortfarande inte har
            utformats en enhetlig möjlighet och likvärdiga möjligheter till
            stöd mellan kommunerna, menar vi att riksdagen bör ålägga regeringen
            att utreda och forma ett mer likvärdigt ramverk så att samma möjligheter
            finns oavsett kommun.
          </p>
          <head xml:id="i-MftCeV1JX6tGYEA2p9RY4x" type="h1">
            Prissättning av hjälpmedel
          </head>
          <p xml:id="i-Bgqa8Up6MpR9TxWp3YYJjw">
            I dagsläget erbjuds hjälpmedel till olika priser och olika villkor
            i olika delar av landet. Detta beror på att avgiften som man får
            betala för hjälpmedel är olika hög i olika landsting och regioner
            eftersom prissättningsmodellerna ser olika ut. En effekt av att
            landstingen sätter sina egna priser blir därför att patienterna
            får vård på olika villkor vilket leder till ojämlik vård. Det
            är orättvist att det är olika dyrt för den som är i behov av hjälpmedel
            beroende på var i landet man bor. Sverigedemokraterna anser att
            man bör ge en lämplig myndighet i uppdrag att arbeta fram nationella
            riktlinjer för hjälpmedel för att säkerställa att dessa erbjuds
            på lika villkor och enligt en nationell prissättningsmodell som
            ska gälla över hela landet.
          </p>
          <head xml:id="i-KmDTqrcTPqU2YnzDLgnYuD" type="h1">
            Belastningsregistret
          </head>
          <p xml:id="i-WqzaBtLi2ZkqoMQeB9nodq">
            Under de senaste åren har det i medier framkommit uppgifter om
            att vårdsökande, dementa och personer med psykiska eller fysiska
            funktionshinder utsatts för sexuella övergrepp, misshandel och
            kränkande behandling av personal som jobbat i verksamheten. Det
            är inte rimligt att personer som begått grova våldsbrott, misshandel
            och rån eller sexuella övergrepp jobbar i verksamhet med människor
            som befinner sig i en utsatt situation. Vi ser därför att det
            ligger stor vikt i att utöka lagen om registerkontroll så att
            den omfattar anställda, praktiserande och studerande inom sjukvård,
            äldreomsorg och psykiatrin och inom särskilda boenden för funktionshindrade.
          </p>
        </div>
        <div xml:id="i-QnNhevR5FLhPKHkHt8TGrp" type="motSignatures">
          <list xml:id="i-PB5pSruDAiGBpzxVaGLXdj">
            <item xml:id="i-CfCtZez4AbXuGDAN2E9CSZ">
              Carina Ståhl Herrstedt (SD)
            </item>
            <item xml:id="i-A4vWUJGVE99rg5R6bimBfS">
              Per Ramhorn (SD)
            </item>
            <item xml:id="i-9EYbLc4YmM8nf3coCeyK1c">
              Christina Östberg (SD)
            </item>
          </list>
        </div>
      </div>
    </body>
  </text>
</TEI>
