<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SfU-00309">
  <teiHeader>
    <fileDesc>
      <titleStmt>
        <title>Utgiftsområde 10 Ekonomisk trygghet vid sjukdom och handikapp</title>
        <author corresp="i-G8564CqEnhC5PBjZSwUxsE">av Tomas Eneroth m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 10 Ekonomisk trygghet vid sjukdom och handikapp</title>
          <idno type="rdwebb">GZ02Sf309</idno>
          <rs type="number">Sf309</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GZ02Sf309/text</ref>
          <ref type="dokument_url_html">http://data.riksdagen.se/dokument/GZ02Sf309</ref>
          <ref type="dokumentstatus_url_xml">http://data.riksdagen.se/dokumentstatus/GZ02Sf309</ref>
          <ref type="doc">http://data.riksdagen.se/fil/E6EA1172-B2FD-45C7-A837-27B330A9ECEF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SA8UxFhjAuPobYWN8Y2Qep</idno>
            <name>Annelie Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-4LKTA9z8sbBuJRYc3JmusK</idno>
            <name>Shadiye Heydari</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TVwo4mCECu692GW3ntqQzo</idno>
            <name>Kurt Kvarnström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-G8564CqEnhC5PBjZSwUxsE</idno>
            <name>Tomas Eneroth</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-AqkTDdERRgq7MWP7ajMpZo</idno>
            <name>Jasenko Omanovic</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HA8qZKZU3je8nF69VtPrqk</idno>
            <name>Eva-Lena Jansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KCyyRs9HnkQhss61gii5F7</idno>
            <name>Fredrik Lundh Sammeli</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KFi2wvM7qvdTZJM3mS1cFa" type="signed"/>
        <correspContext corresp="i-KFi2wvM7qvdTZJM3mS1cFa">
          <note type="signatory" corresp="i-SA8UxFhjAuPobYWN8Y2Qep"/>
          <note type="signatory" corresp="i-4LKTA9z8sbBuJRYc3JmusK"/>
          <note type="signatory" corresp="i-TVwo4mCECu692GW3ntqQzo"/>
          <note type="signatory" corresp="i-G8564CqEnhC5PBjZSwUxsE"/>
          <note type="signatory" corresp="i-AqkTDdERRgq7MWP7ajMpZo"/>
          <note type="signatory" corresp="i-HA8qZKZU3je8nF69VtPrqk"/>
          <note type="signatory" corresp="i-KCyyRs9HnkQhss61gii5F7"/>
        </correspContext>
        <correspAction xml:id="i-C5SaGbmiPWgU3DvmNAWgtS" type="numbering">
          <date when="2011-10-10"/>
        </correspAction>
        <correspAction xml:id="i-9pRpTZAnZmrfdDJMgHSi9q" type="submission">
          <date when="2011-10-05"/>
        </correspAction>
        <correspAction xml:id="i-45fVZxHiXtT6McXUTet2Xo" type="transfer">
          <date when="2011-10-05"/>
        </correspAction>
        <correspAction xml:id="i-WvCNyMZpjJtB9JgiCV5pRg" type="assigned"/>
        <correspContext corresp="i-WvCNyMZpjJtB9JgiCV5pRg">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-W7sNFwCXhW57enE4tRhepZ" type="motBody">
        <div xml:id="i-Xe8R3uVHjRFjmzGYBxGRgT" type="motProposal" subtype="förslag">
          <head xml:id="i-Dh8pK3zKhCVg5Rz71eC9W4">
            Förslag till riksdagsbeslut
          </head>
          <list xml:id="i-KVRK77UACnWjw2TTfzgd8v" style="ol">
            <item xml:id="i-3J5JidmUi7hWsdLwiU1Pzu">
              Riksdagen tillkännager för regeringen som sin mening vad som
              anförs i motionen om en generell sjukförsäkring.
            </item>
            <item xml:id="i-9EdfkWqQvfBdH3CJ95aFgi">
              Riksdagen tillkännager för regeringen som sin mening vad som
              anförs i motionen om en arbetslinje värd namnet.
            </item>
            <item xml:id="i-CwsfXknDQeTQaejiYAcAm1">
              Riksdagen tillkännager för regeringen som sin mening vad som
              anförs i motionen om riktiga rehabiliteringsåtgärder för återgång
              i arbete.
            </item>
            <item xml:id="i-AGpjR71kdrnaETm6fwLp4d">
              Riksdagen tillkännager för regeringen som sin mening vad som
              anförs i motionen om att ta till vara och vidareutveckla de erfarenheter
              som finns om finansiell samordning.
            </item>
            <item xml:id="i-Uox3LBShGp45eeeBsBBu4P">
              Riksdagen tillkännager för regeringen som sin mening vad som
              anförs i motionen om den arbetslivsinriktade rehabiliteringen.
            </item>
            <item xml:id="i-6eusf4gw2KNinKYj6QaH7g">
              Riksdagen tillkännager för regeringen som sin mening vad som
              anförs i motionen om arbetsgivarens ansvar för åtgärder på arbetsplatsen.
              1
            </item>
            <item xml:id="i-LqAxP6FNePQcUhgCx6FZKw">
              Riksdagen tillkännager för regeringen som sin mening vad som
              anförs i motionen om att det förebyggande arbetsmiljöarbetet måste
              utvecklas. 1
            </item>
            <item xml:id="i-D9zAEqdpM1aKC4pATvk8GR">
              Riksdagen tillkännager för regeringen som sin mening vad som
              anförs i motionen om arbetsmarknadens parters engagemang för att
              stödja sjukskrivna så att de snabbt kan komma tillbaka till arbetet.
              1
            </item>
            <item xml:id="i-FSBTaTfD5UrPFWEaUgS8y1">
              Riksdagen tillkännager för regeringen som sin mening vad som
              anförs i motionen om kvinnors ohälsa.
            </item>
            <item xml:id="i-9LNiSrG2FTHfkwHGvToCpx">
              Riksdagen tillkännager för regeringen som sin mening vad som
              anförs i motionen om arbetsförmågeprövningen vid 180 dagars sjukskrivning.
            </item>
            <item xml:id="i-M8TwptwmoSPnWPwySY4eZu">
              Riksdagen tillkännager för regeringen som sin mening vad som
              anförs i motionen om att den bortre tidsgränsen i sjukförsäkringen
              ska tas bort.
            </item>
            <item xml:id="i-XMFnXJ7rsAZ82eVnmxC4sA">
              Riksdagen tillkännager för regeringen som sin mening vad som
              anförs i motionen om behovet av tidsgränser som garanterar människor
              insatser.
            </item>
            <item xml:id="i-SRik3z8R8Tj9Cxv5uxXw5k">
              Riksdagen tillkännager för regeringen som sin mening vad som
              anförs i motionen om ett stegvis höjt tak i sjukförsäkringen till
              10 prisbasbelopp och i ett första steg till 8 prisbasbelopp nästa
              år.
            </item>
            <item xml:id="i-2XTiuTF2tCJHDvCqnALBZ7">
              Riksdagen tillkännager för regeringen som sin mening vad som
              anförs i motionen om 80 % i ersättning under hela sjukperioden.
            </item>
            <item xml:id="i-Qk5UkfF5H1deSbnij5xhPo">
              Riksdagen tillkännager för regeringen som sin mening vad som
              anförs i motionen om situationen för de försäkringslösa.
            </item>
            <item xml:id="i-3eYLkPkdxJG7rknoEAJddx">
              Riksdagen tillkännager för regeringen som sin mening vad som
              anförs i motionen om karensdagar för egenföretagare.
            </item>
            <item xml:id="i-8Dc85urB3CRXWxkS253NH5">
              Riksdagen tillkännager för regeringen som sin mening vad som
              anförs i motionen om arbetsskadeförsäkringen.
            </item>
            <item xml:id="i-CAyB8p9JfK2YuFHjez27fa">
              Riksdagen tillkännager för regeringen som sin mening vad som
              anförs i motionen om Försäkringskassans handläggning.
            </item>
            <item xml:id="i-5MwifSn9LEzD7Qz5fceyVv">
              Riksdagen tillkännager för regeringen som sin mening vad som
              anförs i motionen om Försäkringskassans servicekontor.
            </item>
            <item xml:id="i-McEisaWnhFRi8mH4GSgGAq">
              Riksdagen anvisar med följande ändringar i förhållande till regeringens
              förslag anslagen under utgiftsområde 10 Ekonomisk trygghet vid
              sjukdom och handikapp enligt uppställning:
            </item>
          </list>
          <table xml:id="i-NQn4JZ6SSTi2GyJtLf4PEx">
            <row xml:id="i-KauViqgXdEmgJZHy9mSySA">
              <cell>
                Anslag
              </cell>
              <cell>
                Regeringens förslag
              </cell>
              <cell>
                Anslagsförändring
              </cell>
            </row>
            <row xml:id="i-Ha1pTb7TecVRrMJfSn5424">
              <cell>
                1:1 Sjukpenning och rehabilitering m.m.
              </cell>
              <cell>
                22 619 000
              </cell>
              <cell>
                +1 283 000
              </cell>
            </row>
            <row xml:id="i-Sgzrn47ALwTUg5yTWkt6bc">
              <cell>
                Höjt tak till 8 prisbasbelopp och 80 % ersättningsnivå utan bortre
                tidsgräns för sjukpenning, förändrad arbetsförmågebe­dömning vid
                180 dagars sjukskrivning, reha­bilitering +1 200 000 Följdeffekt,
                a-kassa +83 000
              </cell>
            </row>
            <row xml:id="i-WBwgVYqFumAxi9Wvdw8NQd">
              <cell>
                Summa för utgiftsområdet
              </cell>
              <cell>
                93 352 610
              </cell>
              <cell>
                +1 283 000
              </cell>
            </row>
          </table>
          <p xml:id="i-3YodoNBQBqjX1J799gQEEX">
            1 Yrkandena 68 hänvisade till AU.
          </p>
        </div>
        <div xml:id="i-QSwfQYkBvtHVx3cXf6UK6G" type="motContent">
          <head xml:id="i-JTKz3Eivs1PMn9ydX1yios" type="h1">
            Generella och allomfattande socialförsäkringar en genial idé
          </head>
          <p xml:id="i-XAc7mLeycYJdC4A17gqZtT">
            Sjukförsäkringen bygger på den grundläggande principen att alla
            är med och bidrar till en gemensam försäkring och alla har samma
            rätt att få del av den när och om man behöver. Vi finansierar
            den gemensamt genom arbete och avgifter på lönen och alla kan
            lita på att den träder in när man behöver. Vi betalar när vi är
            friska och får tillbaka när vi är sjuka, vi betalar inte mer för
            att vi arbetar i yrken där risken är större att vi drabbas av
            sjukdom eller arbetsskada. Vi betalar in i förhållande till inkomst
            och får också tillbaka för att täcka upp för inkomstbortfall.
            En allmän sjukförsäkring har särskild betydelse för många kvinnor
            som arbetar i yrken där risken att bli sjuk är hög.
          </p>
          <p xml:id="i-Rnsn7bbXxeKHALWRpu7Q1s">
            En väl fungerande sjukförsäkring är dessutom bra för tillväxten.
            Trygga människor vågar ta initiativ, starta företag, byta jobb
            och utbilda sig. Det tjänar vi alla på.
          </p>
          <p xml:id="i-5WGvWqGazw3jK3Xj84n7Gv">
            Avgörande för en solidariskt finansierad sjukförsäkring är, förutom
            att den bygger på arbetslinjen, att den omfattar alla de sjukdomar
            och skador människor kan råka ut för. Sjukförsäkringen ska fungera
            för den som blivit sjuk på grund av sitt arbete, den som brutit
            benet, den som har mycket komplexa problem och behöver stöd från
            många håll, den som tvingas genomgå en tuff och långvarig cancerbehandling
            och den som är kroniskt sjuk och vars arbetsförmåga varierar över
            tid.
          </p>
          <p xml:id="i-5qZPZ7MAWP7AG75iuXPpJQ">
            En förutsättning för att socialförsäkringarna ska vara hållbara
            är att arbetslinjen förstärks och upprätthålls. Alla som kan ska
            arbeta. Människor måste i tid erbjudas ett stöd som är individuellt
            anpassat och som förmår öka förutsättningarna för den enskilde
            att återgå till arbete, i en eller annan form. En väl fungerande
            arbetslinje förutsätter inte bara insatser från den enskildes
            sida utan också från samhällets. Den moderatledda regeringen har
            förändrat sjukförsäkringen i grunden. Försämringarna är inte bara
            orättfärdiga eftersom de drabbar de mest utsatta, de äventyrar
            också själva tilltron till den gemensamma försäkringen. När löntagarna
            inte längre kan lita på att försäkringen träder in och ger en
            rimlig ersättning när de blir sjuka känner sig de som har råd
            tvungna att teckna privata kompletterande försäkringar. På så
            sätt luckras det generella systemet, som vi alla tjänar på, upp.
          </p>
          <p xml:id="i-U3m2oyrcbDsvPbBBwixBt6">
            Alla människor löper risk att drabbas av långvarig sjukdom, skada,
            funktionshinder eller arbetslöshet. De flesta blir gamla, men
            ingen vet i förväg hur gammal. Vissa har förmånen att vara och
            få förbli friska och ha ett arbete under i princip hela sin aktiva
            ålder, medan andra råkar ut för ohälsa eller arbetslöshet som
            leder till att försörjningsförmågan faller bort. Ingen kan dock
            på förhand veta huruvida hon eller han kommer att drabbas.
          </p>
          <p xml:id="i-8r91gQA7zcsjFPgx617wbS">
            Men risken att råka ut för sjukdom eller arbetslöshet är inte
            jämnt fördelad. Det spelar roll vilken familj man råkar vara född
            i, vilken utbildning man har, var man bor och vad man jobbar med.
            Vi har valt att ha ett försäkringsskydd som omfattar alla, ersätter
            inkomstbortfall och är solidariskt finansierat. När alla är med
            och delar på riskerna blir avgiften till försäkringen lägre än
            om var och en skulle klara sig själv. Men ett system där var och
            en löser sin egen försäkring skulle inte bara bli dyrt, en del
            människor skulle, på grund av funktionshinder eller sjukdom, inte
            ens få någon försäkring. Det gäller också personer som jobbar
            i vissa arbetsmiljöer eller i branscher med hög risk för skador,
            sjukdomar eller arbetslöshet.
          </p>
          <p xml:id="i-HLfZ6VACCMU7wogEqnwKRm">
            Vi accepterar inte en utveckling där människor slås ut från arbetslivet
            på grund av sjukdom eller skada. Arbetslivet måste vara så utformat
            att vi orkar arbeta ett helt arbetsliv och dessutom kan kombinera
            det med familj och fritid. Arbetslivets krav måste möta den enskildes
            förutsättningar och förmåga. Det vinner både den enskilde och
            arbetsgivaren på. Människor som mår bra presterar också bättre.
            Vi vill investera i en arbetslinje som är värd namnet. Vårt alternativ
            är en sjukförsäkring som både ger ekonomisk trygghet och samtidigt
            erbjuder rehabilitering som ger reella möjligheter att återkomma
            i arbete.
          </p>
          <p xml:id="i-8Bjw7PcsEHnz8VgZt6o3hc">
            Detta står i skarp kontrast till det systemskifte som regeringen
            nu genomför. Regeringens fokus ligger på tidsgränser och ensidiga
            krav på individen, inte på aktivt stöd som gör det möjligt att
            arbeta igen. De dogmatiska tidsgränserna, som regeringen kallar
            rehabiliteringskedjan, är i själva verket en utsorteringskedja.
            Rapporterna om hur illa människor far i sjukskrivningssystemet
            duggar tätt. Det är uppenbart att den moderatledda regeringen
            inte har löst några problem utan snarare skapat nya. Alltför många
            har blivit kvar i sjukförsäkringen för länge utan att få stöd
            att snabbt komma tillbaka till arbete. För många har försäkringen
            blivit en långvarig försörjning istället för en väg tillbaka till
            arbete. Inte minst rehabiliteringen är ett eftersatt område. Alltför
            många har fått aktivitets- och sjukersättning utan att först ha
            fått en verklig chans att delta i arbetslivet. Dålig samverkan,
            byråkrati och krångliga regelverk gör att människor kommer i kläm
            och inte får det stöd de har rätt till.
          </p>
          <p xml:id="i-RYru73SRmrXTyuczW1bUdJ">
            Arbetslinjen ligger till grund för sjukförsäkringen och utgångspunkten
            är att alla människor har rätt, men också skyldighet, att efter
            sin förmåga bidra till arbetslivet. Sjukförsäkringen ska vara
            en brygga till återgång i arbete. Denna del av försäkringen behöver
            nu stärkas.
          </p>
          <head xml:id="i-DFZ9kK9UBG6sDXeo6Fonh7" type="h1">
            En förstärkt arbetslinje varje arbetad timme är värdefull
          </head>
          <p xml:id="i-4S1py42DHqH5CGXESjHpAb">
            Arbete är grunden för den egna försörjningen och för hela samhällets
            försörjning. Vi måste öppna nya möjligheter till arbete för personer
            som har svårt att orka ett heltidsjobb, eller som bara klarar
            en viss typ av jobb. Det måste bli lätt att bidra, oberoende av
            hur många timmar eller vilket jobb det handlar om. Varje arbetad
            timme behövs. Arbetslivet måste bli inkluderande.
          </p>
          <p xml:id="i-AWPTDxvrifdvBMvZ7NXURW">
            Åtgärder för att människor ska kunna komma tillbaka i arbete
            ska sättas in utan dröjsmål. Det är Försäkringskassan som har
            ansvaret att samordna rehabiliteringsinsatserna och den enskilde
            måste redan från början få tillgång till de rehabiliteringsinsatser
            som krävs och ett individuellt anpassat stöd. Ju tidigare rehabiliteringsinsatserna
            sätts in, desto bättre möjligheter att den lyckas.
          </p>
          <p xml:id="i-FLg3r82f6sAddkqoeL75oa">
            För den som inte kan återgå till sin tidigare arbetsplats eller
            till sitt tidigare yrke ska insatserna syfta till att komma vidare
            till något nytt. Flera utredningar visar att ju tidigare och ju
            närmare individen och arbetsplatserna åtgärderna sätts in, desto
            större är chansen för människor att komma tillbaka. När beslut
            fattas om de åtgärder som behövs för att individen ska kunna börja
            arbeta igen ska människan sättas i centrum. Med nuvarande regler
            har den enskilde ålagts allt ansvar. Det är inte en rimlig ordning.
            Inte minst arbetsgivarna har en central funktion i en rehabilitering
            värd namnet. Andra nyckelaktörer är Försäkringskassan, företagshälsovården,
            hälso- och sjukvården, arbetsmarknadens parter och Arbetsförmedlingen.
          </p>
          <p xml:id="i-XLAhsTg3JHM9LcEBeXLp3B">
            Det behövs mer insatser för en ökad omställningsförmåga och mer
            av snabb och väl fungerande rehabilitering. Regeringen har äntligen
            insett att rehabiliteringen är bristfällig. Det välkomnar vi,
            men det räcker inte. Därför satsar vi ytterligare 200 miljoner
            kronor nästa år för att fler ska få tillgång till rehabilitering
            som hjälper dem tillbaka till jobb.
          </p>
          <p xml:id="i-VyMwH3fmqBvLPbEtmD12he">
            Människor med behov av stöd får inte hamna mellan myndigheternas
            stolar eller skickas fram och tillbaka utan att bli lyssnad på
            någonstans. Varje människas förmåga ska tas tillvara. Den som
            har komplexa behov eller nedsatt arbetsförmåga på grund av funktionshinder
            eller sjukdom ska ha rätt till stöd för att kunna jobba och bidra
            utifrån sina förutsättningar. Arbetsförmedlingen, Försäkringskassan,
            landstingen och de sociala myndigheterna ska samarbeta med individen
            i centrum och erbjuda kvalificerad handledning. Rehabilitering,
            utbildning, arbetsträning och andra insatser ska utformas utifrån
            individens behov, inte utifrån myndighetsgränser eller stuprörstänkande.
            Därför vill vi utveckla arbetet med finansiell samordning på rehabiliteringsområdet
            (Finsam). Genom Finsam får individen stöd och faller inte mellan
            stolarna. Vi ser även behovet av att utveckla fler individuellt
            anpassade vägar till arbetslivet för personer med komplexa behov
            av insatser. Kraftsam ska utgöra en dörr in till möjligheter att
            få ett individuellt utformat stöd. Vi vill skapa 1 500 plusjobb
            för dem som står långt från arbetsmarknaden och 1 400 nya jobb
            i offentligt skyddat arbete för dem som har en psykisk funktionsnedsättning.
          </p>
          <p xml:id="i-TxZJijqgRrD7JhjHPi6Ahg">
            En förutsättning för att få fler tillbaka till arbete är en aktiv
            medverkan från arbetsplatserna. Ett positivt arbetsklimat innebär
            stora vinster i form av ökad närvaro, arbetstrivsel, ökad kvalitet
            och produktivitet. Tidiga insatser för att förebygga sjukskrivningar
            är bra, både mänskligt och företagsekonomiskt. För det är i arbetslivet
            man bäst vet vilka problemen är och hur de bäst kan lösas. Strategier
            för att skapa arbetsplatser där människor kan prestera och må
            bra måste åter bli en diskussion som förs i styrelserummen. Både
            det förebyggande och systematiska arbetsmiljöarbetet och hur man
            hanterar situationen när någon väl blivit sjuk måste prioriteras
            hårdare.
          </p>
          <p xml:id="i-BJvYu6Ei486mZLXz18w7nb">
            Det förebyggande arbetsmiljöarbetet måste fortsätta att utvecklas.
            Arbetslivet ska vara utformat så att vi orkar arbeta ett helt
            arbetsliv. Arbetsmiljöarbetet måste stärkas på alla nivåer både
            förebyggande insatser och det systematiska arbetsmiljöarbetet
            behöver utvecklas och prioriteras. Seriös forskning behövs för
            att åstadkomma genomgripande förbättringar i arbetslivet. Arbetslivsforskningen
            behöver stärkas.
          </p>
          <p xml:id="i-5TC4zUbL7sr2EoLA7nyp84">
            Arbetslivet måste också öppnas även för den som inte i varje
            stund kan prestera fullt ut. Människor med funktionsnedsättningar
            måste ges en plats och tillåtas bidra efter sin förmåga.
          </p>
          <p xml:id="i-LBGJeEBPDYNNqQboYLTowm">
            Parterna på arbetsmarknaden har under lång tid haft en mycket
            viktig funktion i att skapa stabilitet, inte bara vad gäller löneavtalen,
            utan också för försäkringar och andra trygghetssystem. Vi vill
            bygga vidare på detta och stimulera parterna att, till exempel
            genom omställningsavtal, öka sitt engagemang för att stödja sjukskrivna
            att snabbt komma tillbaka till arbete.
          </p>
          <p xml:id="i-WQNPggGiymr7283uLem3Hg">
            Detta förutsätter också en fungerande riskspridning mellan arbetsgivare
            och mellan branscher. Det behövs ekonomiska drivkrafter för parterna
            att ta på sig ett sådant ökat engagemang som omfattar såväl aktiva
            och tidiga insatser för de anställda som är långtidssjukskrivna,
            som stimulans till förebyggande insatser som förhindrar att ohälsa
            uppkommer. Tillsammans med en utvecklad företagshälsovård kan
            då mer reell rehabilitering komma till stånd och arbetslinjen
            i sjukförsäkringen värnas på allvar.
          </p>
          <p xml:id="i-Bxs8sDVZb8VkCAZUyb59V3">
            Kunskapen om ohälsa och lyckade rehabiliteringsinsatser är otillräcklig.
            Även kvinnors ohälsa behöver uppmärksammas mer. Det faktum att
            kvinnor är överrepresenterade bland dem som anses ha diffusa diagnoser
            behöver belysas närmare. Vid studier av ohälsans orsaker bör det
            fästas större vikt vid de skillnader som på grund av kön fortfarande
            gör sig gällande såväl i arbetslivet som i fördelningen av det
            obetalda hemarbetet.
          </p>
          <head xml:id="i-N4oSYRyf4pnj1xrvx9u8Xy" type="h1">
            Ekonomisk trygghet vid sjukdom ingen blir frisk av att bli fattig
          </head>
          <p xml:id="i-FAhf9KpTw37q4SaFAX1cyp">
            Socialförsäkringarna förändras nu i snabb takt till att enbart
            garantera en grundläggande inkomsttrygghet för en majoritet av
            löntagarna. Det ser vi som det största hotet mot försäkringar
            som bygger på en solidarisk utjämning av risker. Ger inte den
            allmänna försäkringen alla en rimlig inkomsttrygghet kommer allt
            fler av dem som har låga risker för sjukdom och arbetslöshet,
            och möjlighet att betala, att känna sig tvingade att ta privata
            försäkringar. Ju mer man betalar vid sidan av den allmänna försäkringen
            och ju mindre den täcker upp av inkomstbortfallet, desto svalare
            blir intresset att vara med och betala gemensamt. De med låga
            inkomster och hög risk får använda en orimligt stor del av sin
            disponibla inkomst för att få motsvarande trygghet, i den mån
            man överhuvudtaget tillåts teckna försäkringar.
          </p>
          <p xml:id="i-jsGPKLratu5TPQXh9BpGU">
            Den sjukförsäkring vi har idag bygger på fasta tidsgränser där
            ansvaret ensidigt läggs på den enskilde. Problem uppstår vid varje
            tidsgräns, inte minst då arbetsförmågan ska prövas i samband med
            att en person varit sjukskriven i 180 dagar. Den prövningen sker
            idag mot en i det närmaste fiktiv arbetsmarknad och exemplen på
            hur illa reglerna fungerar är många. Prövningen är idag inte rättssäker.
            I avvaktan på att socialförsäkringsutredningen kommer med sina
            förslag vill vi, av rättssäkerhetsskäl, återgå till den tidigare
            prövningen. Detta fattade riksdagen beslut om vid den extrainkallade
            riksdagen i våras. I budgetpropositionen finns inget sådant förslag.
            Istället hävdar regeringen att frågan ska utredas. Det är inte
            acceptabelt att regeringen obstruerar mot riksdagens beslut, som
            innebär att arbetsförmågeprövningen ska ändras, inte utredas.
            För alla de människor som kommer i kläm på grund av den nuvarande
            regeln brådskar det med en mer rättssäker bedömning.
          </p>
          <p xml:id="i-7KNTUbY4zpSQ5DWoMDbwvb">
            Vi vill se till att den som är sjuk och inte kan arbeta ska ha
            rätt till sjukpenning, även om man har varit sjuk en längre period.
            Därför föreslår vi att den bortre tidsgränsen i sjukpenningen
            tas bort. Tidsgränser i sjukförsäkringen bör ge människor rätt
            till insatser, inte innebära att sjuka personer kastas ut ur försäkringen.
            Vi vill att sjukförsäkringen ska ge ett reellt inkomstskydd så
            att de allra flesta verkligen får ut 80 procent av sin inkomst
            i ersättning vid sjukdom. Därför är en höjning av taket centralt.
            På sikt vill vi höja taket i sjukpenningen till tio prisbasbelopp.
            I ett första steg vill vi höja taket till åtta prisbasbelopp 2012
            och till 8,5 prisbasbelopp 2013. Vi vill också att ersättningen
            ska vara 80 procent under hela sjukdomsperioden.
          </p>
          <p xml:id="i-Cfa7tg98vHkTC1JX5nQnY7">
            Genom våra socialförsäkringar fördelas inkomster om, från rika
            till ekonomiskt utsatta, från friska till sjuka, från familjer
            utan barn till familjer med barn, från män till kvinnor och från
            de av oss som har arbete till dem som för tillfället står utan.
          </p>
          <p xml:id="i-yGDgs5U7VXH6gAUhejtXT">
            För de personer som har lägst aktivitets- och sjukersättning
            har bostadstillägget stor betydelse för möjligheten att leva ett
            drägligt liv ekonomiskt.
          </p>
          <head xml:id="i-Jp3qf43wg7MihmgHKA1D8b" type="h1">
            Regeringen har skapat ett nytt samhällsproblem de försäkringslösa
          </head>
          <p xml:id="i-WdhK33yzeRh352uDSNgBtG">
            Regeringens hantering av sjukförsäkringen är ett hafsverk som
            drabbar enskilda människor hårt. Stora ogenomtänkta förändringar,
            där man valt att inte lyssna på de experter som varnat för konsekvenserna,
            medför att många människor far illa. Det gäller inte minst de
            som uppnår maximal tid i sjukförsäkringen. Dessa personer utförsäkras
            ur sjukförsäkringen oavsett om de är friska eller inte och hänvisas
            till Arbetsförmedlingen. Inför årsskiftet 2009/2010, när de första
            personerna skulle utförsäkras, var oron stor. Regeringen kom sent
            om sider med regler för hur utförsäkringarna skulle gå till, experterna
            varnade men regeringen valde att inte lyssna. Nu vet vi hur det
            gick. Ungefär hälften av dem som utförsäkrades var efter de tre
            månadernas karens så sjuka att de kom tillbaka till sjukförsäkringen.
            Bara några få procent arbetar, i vilken omfattning är oklart.
            Många av dem arbetar förmodligen varken i större eller mindre
            omfattning än vad de gjorde innan utförsäkringen. Det enda som
            hänt är att de blivit fattigare eftersom de inte får någon ersättning
            för den andel av arbetstiden de är för sjuka för att jobba. De
            flesta utförsäkrade finns i mer eller mindre passiva åtgärder
            hos Arbetsförmedlingen.
          </p>
          <p xml:id="i-Bu9ppHgMVzVjMsj99xc5ym">
            Efter massiv kritik i medierna har regeringen tvingats acceptera
            att reglerna inte fungerar. I budgetpropositionen föreslår man
            därför att, förutom de mycket få undantagen som redan finns, en
            oskälighetsbedömning införs i samband med utförsäkringen. Det
            är förstås välkommet att regeringen erkänner att reglerna inte
            fungerar. Men även denna gång varnar remissinstanserna för otydlighet,
            svåra bedömningar som riskerar att bli rättsosäkra och att det
            kommer att ta lång tid innan praxis utvecklas. Det enda rimliga
            är att ta bort stupstocken i sjukförsäkringen och låta arbetsförmågan
            vid sjukdom avgöra om man ska vara sjukskriven eller inte.
          </p>
          <p xml:id="i-8WtTWyaZ8FUdnDbmRSKuM3">
            Flera tusen av de utförsäkrade hamnade i en extra besvärlig situation.
            Det handlar om de personer som hade tidsbegränsad sjukersättning,
            utförsäkrades när ersättningen upphörde men visade sig vara alldeles
            för sjuka för att klara ens någon aktivitet hos Arbetsförmedlingen
            men trots det inte kunde få någon sjukpenning eftersom de saknade
            sjukpenninggrundande inkomst. Även här varnade experterna på förhand
            men regeringen blundade. Efter ett initiativ från Socialdemokraterna,
            Miljöpartiet och Vänsterpartiet fattade riksdagen fattat beslut
            om att regeringen skulle återkomma med förslag som innebär att
            den här gruppen ska få en ersättning motsvarande den de hade innan
            utförsäkringen. Även om vi kan ha synpunkter på utformningen av
            regeringens förslag noterar vi att de aktuella personerna nu får
            tillbaka rätt till ersättning inom sjukförsäkringssystemet.
          </p>
          <head xml:id="i-FmsxbhUUjHXPewZze1HqAi" type="h1">
            Egenföretagare
          </head>
          <p xml:id="i-6jYMQaN5Dsu9oHuYHkjf77">
            Vi vill att människor ska våga ta steget och starta företag.
            Då är det viktigt att de sociala trygghetssystemen utvecklas och
            ger ett bra skydd. Vi har säkerställt att reglerna för företagarnas
            karensdagar ska ändras och vi förutsätter nu att regeringen återkommer
            med förslag på det här området. Det kan dessutom finnas anledning
            att se över om ytterligare förändringar behövs.
          </p>
          <head xml:id="i-WGjP1GoPTzVLch8Ex4iqEL" type="h1">
            Arbetsskadeförsäkringen
          </head>
          <p xml:id="i-GiATFaD3avySoUwpsNjwyE">
            Arbetsskadeförsäkringen ger ekonomisk ersättning till den som
            skadas i sitt arbete. Många upplever dock att försäkringen inte
            är rättssäker. Dessutom upplevs den inte som jämställd, de skador
            kvinnor oftare råkar ut för är svårare att få ersättning för än
            de skador som män traditionellt sett drabbas av. Därför är det
            bra och nödvändigt att försäkringen nu ses över inom ramen för
            den parlamentariska socialförsäkringsutredningen.
          </p>
          <head xml:id="i-BtQVYQjKmWe6LbcuWZQaSD" type="h1">
            Försäkringskassan
          </head>
          <p xml:id="i-8JmWvp9DkiGJQ5dcXjAQux">
            Försäkringskassan har en central roll för människors förtroende
            för socialförsäkringarna. Människor har rätt att få ett bra bemötande,
            snabb handläggning och beslut som är rättssäkra. Försäkringskassan
            har också en viktig roll för att förebygga och upptäcka missbruk.
            Vi som värnar om socialförsäkringarna är också de som har störst
            anledning att uppröras över felaktiga utbetalningar. Varje person
            som fuskar bidrar till att förtroendet för socialförsäkringarna
            urholkas.
          </p>
          <p xml:id="i-4jUSMUMeT1WMEAC5DWUAz9">
            Under de senaste åren har Försäkringskassan haft stora problem
            med besparingar, omorganisation och många och genomgripande regeländringar.
            Det har inneburit problem både för de försäkrade och för personalen.
            Regeringen har uppenbart brustit i sitt ansvar. Vi måste se till
            att Försäkringskassan fungerar så att människor får sina pengar
            i tid och personalen ges förutsättningar att klara sitt jobb.
            I budgetpropositionen redogör nu regeringen för hur viktigt det
            är att återupprätta förtroendet för Försäkringskassan. Det är
            bra att regeringen kommit till den insikten, men den viktigaste
            åtgärden för att öka förtroendet är att reglerna i sjukförsäkringen
            utformas på ett rimligt sätt.
          </p>
          <p xml:id="i-6RyCPQpe8cw2UdH8EP1V9Q">
            De beslut Försäkringskassan fattar ska vara rättssäkra. Förtroendet
            för den myndighet som administrerar sjukförsäkringen är avgörande
            för förtroendet för försäkringen. Personalen på Försäkringskassan
            är experter på sjukförsäkringen men behöver stöd i den medicinska
            bedömningen av försäkringsläkarna. De är i sin tur är specialister
            i försäkringsmedicin. Deras uppgift är att bedöma människors arbetsförmåga
            i förhållande till sjukdomen, inte om människor är sjuka eller
            inte. Samarbetet mellan behandlande läkare, handläggande tjänsteman,
            den försäkrade och försäkringsläkaren måste fungera för att inte
            misstroende ska uppstå.
          </p>
          <p xml:id="i-7X9awFbUU1roYLtrpBWFrc">
            De lokala servicekontor som Försäkringskassan driver tillsammans
            med andra myndigheter har stor betydelse för tillgängligheten
            och närheten till medborgarna. Det faktum att man kan få svar
            på frågor inom flera myndighetsområden på ett ställe och i ett
            sammanhang har stor betydelse och de som använder servicekontoren
            är mycket nöjda. Som ett resultat av regeringens politik hotades
            servicekontoren av nedläggning. På initiativ av Socialdemokraterna,
            Miljöpartiet och Vänsterpartiet har riksdagen beslutat att servicekontoren
            ska vara kvar. Regeringen har därför i budgetpropositionen avsatt
            medel för detta. Vi kommer att mycket noga följa den fortsatta
            processen för att behålla kontoren.
          </p>
          <head xml:id="i-Rg8Qp4s7NeDekCRRWqLBFW" type="h1">
            Socialförsäkringsutredningen
          </head>
          <p xml:id="i-JzUnFgULXYQC3RhYucW5DD">
            Arbetet i den parlamentariska socialförsäkringsutredningen, med
            uppgiften att utforma framtidens socialförsäkringar som omfattar
            alla och är byggda på principerna om arbetslinjen, människan i
            centrum, solidarisk finansiering, ersättning för inkomstbortfall
            och riskutjämning, är i full gång. Vi deltar mycket aktivt i det
            arbetet. Det kommer att vara ett mödosamt och långsiktigt arbete
            att åter bygga upp en försäkring värdig ett välfärdssamhälle.
          </p>
          <head xml:id="i-7tPe6L3HaYwTh86aDkbAqi" type="h1">
            Avslutning
          </head>
          <p xml:id="i-2AtMmshcro8Dbgz9pPZYQV">
            Vår välfärd bygger på att alla som kan jobba också gör det. Men
            för den som har oturen att bli sjuk vill vi ha en sjukförsäkring
            som ger både snabb rehabilitering tillbaka till arbete och ett
            gott ekonomiskt skydd under den tid det tar. Sjukförsäkringen
            ska baseras på inkomstbortfallsprincipen, man ska inte behöver
            gå från hus och hem när man mist arbetsförmågan genom sjukdom
            eller skada. Genom solidarisk finansiering och bred riskutjämning
            bidrar sjukförsäkringen till ett gott ekonomiskt skydd för alla.
            Vår utgångspunkt är att alla människors förmåga till arbete ska
            tas till vara. Arbetsförmågan och viljan att delta i arbetslivet
            hos sjuka och funktionshindrade med nedsatt arbetsförmåga måste
            tillvaratas mycket bättre än nu.
          </p>
        </div>
        <div xml:id="i-Xv8fxe4zN1oddfdsLrNnsQ" type="motSignatures">
          <list xml:id="i-AQXeaLjeGt76FNrRQbQ79N">
            <item xml:id="i-2N6dTgNupwiS1DTFgv6Szz" who="i-G8564CqEnhC5PBjZSwUxsE">
              Tomas Eneroth (S)
            </item>
            <item xml:id="i-F9p1eSjymfBqf6Hj1FJqiw" who="i-KCyyRs9HnkQhss61gii5F7">
              Fredrik Lundh Sammeli (S)
            </item>
            <item xml:id="i-6ZBVx7QcmtyNd4jeD7sUGG" who="i-HA8qZKZU3je8nF69VtPrqk">
              Eva-Lena Jansson (S)
            </item>
            <item xml:id="i-AUiqbMaDFtfeXMWjtWA8Rq" who="i-TVwo4mCECu692GW3ntqQzo">
              Kurt Kvarnström (S)
            </item>
            <item xml:id="i-5eiawuGuu34sBUZgjAVBiw" who="i-4LKTA9z8sbBuJRYc3JmusK">
              Shadiye Heydari (S)
            </item>
            <item xml:id="i-LKmGHLYqanxEqJieo82QX2" who="i-AqkTDdERRgq7MWP7ajMpZo">
              Jasenko Omanovic (S)
            </item>
            <item xml:id="i-RsSVbXnr8srjrNmKAAHzjt" who="i-SA8UxFhjAuPobYWN8Y2Qep">
              Annelie Karlsson (S)
            </item>
          </list>
        </div>
      </div>
    </body>
  </text>
</TEI>
