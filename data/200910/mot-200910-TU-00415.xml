<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-TU-00415">
  <teiHeader>
    <fileDesc>
      <titleStmt>
        <title>En moderniserad Södertäljesluss för tillväxt och miljö</title>
        <author corresp="i-HUjSZiwF294s3waLDaSH8f">av Agneta Berliner m.fl. (fp, m, c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En moderniserad Södertäljesluss för tillväxt och miljö</title>
          <idno type="rdwebb">GX02T415</idno>
          <rs type="number">T415</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GX02T415/text</ref>
          <ref type="dokument_url_html">http://data.riksdagen.se/dokument/GX02T415</ref>
          <ref type="dokumentstatus_url_xml">http://data.riksdagen.se/dokumentstatus/GX02T415</ref>
          <ref type="doc">http://data.riksdagen.se/fil/E61F34EB-D3CA-4F8C-8CDB-B88B1CEEAE4F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HUjSZiwF294s3waLDaSH8f</idno>
            <name>Agneta Berliner</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-VdihabCvvgRAFyrwU5mdKf</idno>
            <name>Jessica Polfjärd</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-WpwTRcdcGLWddgdaUtKiwJ</idno>
            <name>Staffan Anger</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-AyN7HRP1y38PeQoLunJifb</idno>
            <name>Jörgen Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WWqxP1zqdfRN5FM34NruCs" type="signed"/>
        <correspContext corresp="i-WWqxP1zqdfRN5FM34NruCs">
          <note type="signatory" corresp="i-HUjSZiwF294s3waLDaSH8f"/>
          <note type="signatory" corresp="i-VdihabCvvgRAFyrwU5mdKf"/>
          <note type="signatory" corresp="i-WpwTRcdcGLWddgdaUtKiwJ"/>
          <note type="signatory" corresp="i-AyN7HRP1y38PeQoLunJifb"/>
        </correspContext>
        <correspAction type="numbering" xml:id="i-XiZ7Ern78jGgwdES6E3ZGq">
          <date when="2009-10-07"/>
        </correspAction>
        <correspAction type="submission" xml:id="i-68BHSYC96XXLLifrtE3EGp">
          <date when="2009-10-05"/>
        </correspAction>
        <correspAction type="transfer" xml:id="i-Q5XzDJkNuFh6uBsf2yo55p">
          <date when="2009-10-05"/>
        </correspAction>
        <correspAction type="assigned" xml:id="i-Dcp65bVVaYp5rQAQfXJNSB"/>
        <correspContext corresp="i-Dcp65bVVaYp5rQAQfXJNSB">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-AwxpcPizuk1HwZD2XE9hdf">
            Förslag till riksdagsbeslut
          </head>
          <p xml:id="i-5G47EoUh6xfvz7pcKerRaV">
            Riksdagen tillkännager för regeringen som sin mening vad som
            anförs i motionen om behovet av att bygga om slussen i Södertälje
            för att främja en miljövänlig tillväxt och undanröja översvämningshot
            i Mälarregionen.
          </p>
        </div>
        <div type="motContent">
          <head type="h1" xml:id="i-C6Cpxh1ZNodecixndohHH6">
            Motivering
          </head>
          <p xml:id="i-SXYGp2Lc7Ndu1woz33DTVN">
            Slussen i Södertälje behöver byggas ut. Anledningarna är i princip
            fyra.
          </p>
          <list style="ol">
            <item xml:id="i-7VmfTPBHgLLCEKatGgd8G9">
              Nuvarande begränsning av sjötransporter innebär ökade landtransporter
              på väg, vilket är negativt ur miljö- och trafiksäkerhetssynpunkt.
            </item>
            <item xml:id="i-p3VRCbEdEgZCMwYq4tySA">
              Begränsade sjötransporter innebär även ökade järnvägstransporter,
              vilket innebär påfrestningar på det redan hårt belastade järnvägsnätet
              i regionen.
            </item>
            <item xml:id="i-PY3R17xEhyScBgNk6nq4qZ">
              Slussens nuvarande kapacitet begränsar handelssjöfarten och hämmar
              därmed näringslivet runt Mälaren.
            </item>
            <item xml:id="i-XtLwKGo6hAPQjwZ8nJH3T4">
              Risker för översvämning gör att utflödet ur Mälaren behöver kunna
              ökas.
            </item>
          </list>
          <p xml:id="i-EsoyFiwmc6e8iRQiiAd4ub">
            Mälarsjöfarten står idag för viktiga delar av transportförsörjningen
            avseende råvaror och färdigprodukter till industrier i Mälardalen
            och Bergslagen. Båttransporterna är en viktig del i att kunna
            kombinera en ökad tillväxt med ett miljövänligt transportsystem
            i Mälardalen, och det är därför angeläget att Mälarsjöfarten får
            möjligheter att utvecklas i takt med en ökad efterfrågan av godstransporter.
          </p>
          <p xml:id="i-Qbif6m7Z8fXXuhhYoHYVtQ">
            Mälarfarleden via Södertälje kanal förbinder Västerås och Köpings
            hamnar (Mälarhamnar AB) med Östersjön sjöfarten når långt in i
            landet i den mest befolkningstäta delen av Sverige. Detta leder
            till att behovet av de miljö- och trafiksäkerhetsmässigt sämre
            vägtransporterna blir mindre. Även behovet av järnvägstransporter
            mellan Stockholmsområdet och västra Mälardalen kan hållas nere,
            vilket ger mer utrymme för att det belastade järnvägsnätet kan
            användas till att minska lastbilstrafiken och persontrafiken i
            bil. Båda hamnarna, likväl som själva farleden, är utpekade att
            vara av riksintresse.
          </p>
          <p xml:id="i-3JucLYjLRe1UqwhK5f15SA">
            Nivån på godstrafiken i Mälaren, varav cirka 80 procent berör
            hamnarna i Köping och Västerås, har legat ganska konstant under
            många år. Den alltmer ökande andelen fliseldning vid den inre
            Mälarregionens fjärrvärmeverk, där stora investeringar har gjorts,
            talar för att transport av biobränsle, industri- och hushållsavfall
            kan fortsätta öka om förutsättningarna ges för detta. För att
            sjöfarten ska behålla sin konkurrenskraft som transportslag krävs
            idag större fartyg än då slussen i Södertälje byggdes. En utbyggnad
            av kanalen och den 80 år gamla slussen är därför nödvändig. Redan
            idag finns det fartyg som inte kan passera genom nuvarande sluss,
            vilket innebär ökad belastning på vägnätet. En utbyggnad medför
            att de modernaste fartygen på ett effektivare sätt kan trafikera
            Mälaren till gagn för miljön, trafiksäkerheten och näringslivet.
            Dessa moderna fartyg är även ur kostnadssynpunkt effektivare genom
            att lastvolymen ökar och att lossnings- och lastningstiderna i
            hamn förkortas, vilket medför att näringslivet ökar sin konkurrensförmåga.
          </p>
          <p xml:id="i-4yoxVBvKwuGrAxRZQaYjZv">
            Att minska vägtransporterna är centralt ur klimatsynpunkt. Såväl
            sjöfart som järnväg är att föredra framför lastbilstransporter.
            Järnvägen kommer inte själv under överskådlig tid att kunna stå
            för all transport i Mälarregionen. Med en begränsad sjöfart via
            Södertälje kanal riskerar tunga godstransporter på väg istället
            att bli det transportslag som får svara för en ökad efterfrågan.
            En utebliven investering i slussen innebär en ökning av belastningen
            på E 18 med 700 lastbilar per dygn.
          </p>
          <p xml:id="i-PBC8MoaSzWNQ6iAkjq5dJW">
            Klimat- och sårbarhetsutredningens delbetänkande Översvämningshot
            Risker och åtgärder för Mälaren, Hjälmaren och Vänern (SOU 2006:94)
            visar behov av förstärkt avvattning av Mälaren vid stora nederbördsmängder.
            Utredningen bedömer riskerna för översvämningar med allvarliga
            konsekvenser som acceptabelt höga. Till exempel hotas vid en översvämning
            vitala samhällsfunktioner i Stockholms innerstad, och runt Mälaren
            skulle en översvämning ge stora materiella skador. Infrastrukturen
            runt Mälaren är väl utbyggd; både vägar och järnvägar finns vid
            vattnets omedelbara närhet.
          </p>
          <p xml:id="i-U8mdUSEFm6ty79CNBFpXFX">
            Konsekvenserna av en så kallad 100-årsnivå (högsta vattennivån
            inom en hundraårsperiod) i Mälaren är betydande. Bebyggelse, industrier
            och jordbruk skulle drabbas förhållandevis hårt. Värst utsatta
            är Västerås och Stockholm. Några bedömningar hämtade från KTH:s
            beräkningar:
          </p>
          <list style="ul">
            <item xml:id="i-PzA31X2cuRab4NXVZS9uo7">
              en byggnadsyta om 360 000 m² bostäder, kontor och service översvämmas
            </item>
            <item xml:id="i-WbLkjDWPkwEtPqFQJZ2M4a">
              480 000 m 2 övrig bebyggelse inklusive industribyggnader drabbas
            </item>
            <item xml:id="i-MoDX2g2AHhoDXA671zMvWf">
              avloppsnäten skulle påverkas i betydande omfattning
            </item>
            <item xml:id="i-84yYMn6vaMBJQfzisWnVSY">
              i centrala Stockholm finns risk för att bland annat Riddarholmstunneln
              för all järnvägstrafik söderut (getingmidjan) och delar av vägar
              vid Tegelbacken och i Gamla stan översvämmas
            </item>
            <item xml:id="i-8FXrNvysfyXJQsh1uS3t8S">
              systemet med försörjningstunnlar under Stockholm för vatten,
              el, tele och fjärrvärme kan också drabbas
            </item>
            <item xml:id="i-TDsf1dv7zPMknJLjfxBy8g">
              vissa industrier och förorenad mark, liksom betydande områden
              jordbruksmark och skogsmark, skulle sättas under vatten
            </item>
            <item xml:id="i-N16zkJjyaKvsoKV6zGimN3">
              risken för läckage av föroreningar är påtaglig, vilket skulle
              kunna påverka vattenkvaliteten och vattenförsörjningen
            </item>
            <item xml:id="i-EyXpFJkDohYCwNrQTHFf5F">
              flera järnvägs- och vägavsnitt skulle sättas under vatten
            </item>
          </list>
          <p xml:id="i-A4o1UuedmA7K1dXGz3YsRd">
            Slutsatsen är att det krävs kraftfulla återgärder för att minska
            riskerna men att möjligheterna att snabbt minska riskerna i Mälaren
            är begränsade. Enligt utredningens bedömning bör en rejäl ökning
            av avtappningskapaciteten komma till stånd så snart som möjligt,
            eftersom andra åtgärder för att minska översvämningsriskerna antingen
            inte ger tillräcklig effekt eller är dyrare. En rejält tilltagen
            avtappningskapacitet möjliggör också att man generellt kan hålla
            en högre vattennivå i sjön och tillåta större variationer i vattenstånd,
            något som gynnar naturmiljön och den biologiska mångfalden. Ett
            första snabbt steg är att möjliggöra ett ökat flöde i Södertäljesluss
            genom slussens ombyggnad.
          </p>
          <p xml:id="i-FNjgrqcoh6ZzWX3d4mwFNE">
            De senaste åren har slussporten in mot Mälaren bytts och fått
            full bredd. Lösningen mot Saltsjön görs dock i begränsad skala
            eftersom resurser saknas för en fullständig ombyggnad av slussen.
            En utebliven slussinvestering kan få allvarliga följder för både
            miljön och Mälarsjöfarten. En utebliven investering är också negativ
            för näringslivet och kan därmed leda till försämrad tillväxt.
          </p>
          <p xml:id="i-5LMUgSUPRmWMA7BorZ4GJa">
            Statens ansvar för sjötransporterna, klimatpåverkan och ett långsiktigt
            hållbart transportsystem är oomtvistat. I de samhällsekonomiska
            beräkningar för utbyggnad av slussen som genomförts, har samhällsnyttan
            i samtliga fall varit positiv. Det senaste året har öppnat möjligheter
            till medfinansiering från kommunerna Västerås och Köping. Likaså
            förs diskussioner kring en lösning som genomförs i etapper. Det
            är synnerligen viktigt att staten fortsätter dialogen och medverkar
            positivt för att få till stånd en snar lösning för att främja
            en miljövänlig tillväxt och undanröja översvämninghot. Detta bör
            riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-XZDM4K4kotGeKHCMDHEvfn" who="i-HUjSZiwF294s3waLDaSH8f">
              Agneta Berliner (fp)
            </item>
            <item xml:id="i-GGRvbsJdcLzWfxE2iMJTPE" who="i-VdihabCvvgRAFyrwU5mdKf">
              Jessica Polfjärd (m)
            </item>
            <item xml:id="i-P5Uifs8hLiz5rnBH6k7VTs" who="i-WpwTRcdcGLWddgdaUtKiwJ">
              Staffan Anger (m)
            </item>
            <item xml:id="i-4sSi5BBRin7NPTRVxatL4K" who="i-AyN7HRP1y38PeQoLunJifb">
              Jörgen Johansson (c)
            </item>
          </list>
        </div>
      </div>
    </body>
  </text>
</TEI>
