<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UU-00276">
  <teiHeader>
    <fileDesc>
      <titleStmt>
        <title>Biståndet</title>
        <author corresp="i-34FRvyXQKUigF3Qr9AwKJe">av Bodil Ceballos m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Biståndet</title>
          <idno type="rdwebb">GX02U276</idno>
          <rs type="number">U276</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GX02U276/text</ref>
          <ref type="dokument_url_html">http://data.riksdagen.se/dokument/GX02U276</ref>
          <ref type="dokumentstatus_url_xml">http://data.riksdagen.se/dokumentstatus/GX02U276</ref>
          <ref type="doc">http://data.riksdagen.se/fil/EA700E8A-16CF-4393-A1EE-8297E6C8FD4B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QiwxSX4QB5tuZF21KXHaqM" type="signed"/>
        <correspContext corresp="i-QiwxSX4QB5tuZF21KXHaqM">
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-Q6UywURdDfH4kXfTm7hwEb"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-2EZPhWWR7yHztg3zN2aNvh"/>
        </correspContext>
        <correspAction xml:id="i-DQyJsyHaen2usSFnN5VWH1" type="numbering">
          <date when="2009-10-06"/>
        </correspAction>
        <correspAction xml:id="i-Hht7htxFoT5soEbNg4gH7j" type="submission">
          <date when="2009-10-05"/>
        </correspAction>
        <correspAction xml:id="i-EGZXHykDfa2E4WUXGBd9Uo" type="transfer">
          <date when="2009-10-04"/>
        </correspAction>
        <correspAction xml:id="i-HmUPXjkzDPLsHhRvjcwwdq" type="assigned"/>
        <correspContext corresp="i-HmUPXjkzDPLsHhRvjcwwdq">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5eshtEb4VymfRoAJbVJdX4" type="motBody">
        <div xml:id="i-ACdtdi5kxaY27hZt2qGgEJ" type="motProposal" subtype="förslag">
          <head xml:id="i-7ZwUTAdx3KnbdxZsaRK8Bx">
            Förslag till riksdagsbeslut
          </head>
          <list xml:id="i-BdoM4SVCqsPA9C5zH3tdmc" style="ol">
            <item xml:id="i-XegMeW3HPhvdeD72DLKiir">
              Riksdagen tillkännager för regeringen som sin mening vad som
              anförs i motionen om politik för global utveckling (PGU).
            </item>
            <item xml:id="i-Gk1u5sY5whDL9FhgfRFmtV">
              Riksdagen tillkännager för regeringen som sin mening vad som
              anförs i motionen om upprätthållandet av enprocentsmålet.
            </item>
            <item xml:id="i-EcjFV95M6rfmp769qpQEj1">
              Riksdagen tillkännager för regeringen som sin mening vad som
              anförs i motionen om vikten av att regeringens fokus på de mänskliga
              rättigheterna även innefattar ESK-rättigheterna (ekonomiska, sociala
              och kulturella).
            </item>
            <item xml:id="i-34T3rcWqJpv77QXaMRkRu7">
              Riksdagen tillkännager för regeringen som sin mening vad som
              anförs i motionen om förstärkta resurser till Institutet för utvärdering
              av internationellt utvecklings­samarbete (Sadev) samt fortsatt
              utveckling av redovisningsmetoderna.
            </item>
          </list>
        </div>
        <div xml:id="i-HXpap4ygs5wxB3cKrCsmpN" type="motContent">
          <head xml:id="i-LGVtckqp32tAbvmkb9dsfE" type="h1">
            Motivering
          </head>
          <p xml:id="i-8B8dQ6tXZWxB6qMLNvFW4a">
            Solidaritet med världens alla människor är en av de grundläggande
            värderingarna som ligger till grund för Miljöpartiet de grönas
            ideologi. Vi är inom Miljöpartiet starkt medvetna om att jordens
            resurser är knappa och mycket ojämnt fördelade mellan länder och
            människor. Miljöpartiet menar att det är en absolut nödvändighet
            om vi ska få en trygg värld att varje människa har alla grundläggande
            mänskliga rättigheter tillgodosedda, såväl de ekonomiska, sociala
            och kulturella som de politiska och medborgerliga rättigheterna.
            Det är dock långt kvar till att vi uppnår en rättvis värld där
            jordens resurser är likvärdigt fördelade. Miljöpartiet vill verka
            för en rättvis och miljömässigt hållbar fördelning av jordens
            resurser. Biståndet är det verktyg vi har för att visa solidaritet
            med dem som hårdast drabbas av kriser till följd av ett förändrat
            klimat och livsmedelskriser och ekonomiska kriser. För Miljöpartiet
            är det viktigt att Sverige fortsätter att vara ett föredöme för
            andra rika länder genom att upprätthålla enprocentsmålet. Detta
            är extra viktigt nu när den ekonomiska krisen kommer att minska
            den rika världens bistånd till de fattigaste i världen. Vi upprepar
            FN-chefen Ban Ki Moons uppmaning till den rika världen att inte
            låta den ekonomiska krisen gå ut över de allra fattigaste. Ska
            vi kunna förverkliga millenniemålen till 2015 gäller det att resursflödena
            inte stryps.
          </p>
          <p xml:id="i-Y5KGS1ncVfkyFMs4tqEiFD">
            Kan världens regeringar garantera bankväsendet tusentals miljarder
            dollar är det en skam ifall vi inte kan garantera de dryga 100
            miljarder dollar som Världsbanken beräknar att det krävs för att
            klara millenniemålen.
          </p>
          <p xml:id="i-NJKjChpwaRseQUAtn6HAyW">
            Miljöpartiet anser att det är viktigt att värna biståndets kvalitet.
            Det är därför som vi ser positivt på granskning och redovisning
            av hur biståndet uppfyller de mål vi satt upp. Hög ambition gällande
            effektivitet såväl som kvalitet och måluppfyllelse måste genomgående
            prägla det svenska biståndet. I regeringens skrivelse Biståndets
            resultat från våren 2009 genomsyrades redovisningen av insikt
            och villighet att dra lärdom av erfarenheter. Detta anser Miljöpartiet
            är positivt. Med detta sagt måste vi betona att detta är något
            som alltid har präglat det svenska biståndet. Inte tvärtom som
            biståndsministern har försökt göra sken av under de år som den
            moderatledda regeringen har haft ansvar för biståndspolitiken.
            Biståndsminister Gunilla Carlsson (m) har vid flera tillfällen
            påstått, t.ex. under den presskonferens då hon presenterade skrivelsen
            Biståndets resultat, att det tidigare rådde en avsaknad av resultatkultur,
            som om verksamheten på Sida pågått helt utan kontroll och utan
            resultatfokus. Det är en falsk bild av verkligheten som biståndsministern
            ger och något som Miljöpartiet starkt ifrågasätter. Det är allmänt
            känt att den borgerliga regeringen tog över en internationellt
            mycket respekterad biståndspolitik. Är det något som den borgerliga
            regeringen har lyckats med under sin tid vid makten för biståndspolitiken
            är det att deras ständiga tal om brist på resultatkultur har urholkat
            förtroendet för Sida och riskerar att ändra fokus i biståndsinsatser
            från processer till mätbara aktiviteter. Effektiviteten i biståndet
            är viktigt, men är dock en mindre viktig fråga än den om hur olika
            politikområden samverkar för att bidra till en långsiktigt hållbar
            och rättvis utveckling i världen.
          </p>
          <p xml:id="i-M8Cz9u6Zr7SBErgReJ2yzz">
            Miljöpartiet hoppas därför att regeringen framöver även presenterar
            en skrivelse om resultatet för hur väl man lyckats med politik
            för global utveckling (PGU).
          </p>
          <p xml:id="i-WnnrstVBja3aE1mB7vMEuK">
            Med detta sagt vill vi betona hur viktigt det är att biståndets
            förbättringsarbete utvecklas. Utvecklingspolitiken förtjänar saklighet
            och en god utvärdering. Miljöpartiet anser därför att det är angeläget
            att utvärderingsmyndigheten Sadev bör få ökade resurser för att
            kunna öka sin kapacitet under de kommande åren.
          </p>
          <p xml:id="i-Xm4hzeDPwhd5LB8NonXr7">
            Världen behöver ledarskap i biståndsfrågan. Ett ledarskap som
            Sverige av tradition gjort till sin bästa gren. Det är glädjande
            att biståndsminister Gunilla Carlsson (m) och regeringen värnar
            enprocentsmålet i årets budgetproposition, men samtidigt ser vi
            att regeringen fortsätter att urholka biståndet genom avräkningar
            från biståndsramen till allehanda saker som inte borde tas ifrån
            den, till exempel flyktingmottagandet. Regeringen räknar med att
            Sverige kommer att ta emot ett stort antal flyktingar från länder
            som kvalificerar sig för bistånd. Detta flyktingmottagande använder
            regeringen biståndsmedel till. Drygt två miljarder kronor handlar
            det om för år 2009. Även om det är tillåtet enligt Dacreglerna
            att ta pengar till exempelvis skuldavskrivningar och flyktingmottagande
            anser Miljöpartiet att en sådan stor avräkning inte går att motivera.
            Under åren 20072009 har över 8 miljarder kronor gått till avskrivningar
            av exportkreditskulder och flyktingkostnader i Sverige. Dessa
            pengar borde istället användas i förebyggande åtgärder i flyktingarnas
            hemländer för att förbättra människors levnadsvillkor så att de
            slipper fly. Vidare anser Miljöpartiet att reformsamarbete i Östeuropa
            handlar mer om EU-anpassning än fattigdomsbekämpning. EU-anpassning
            är något som EU själva får stå för, inte den svenska biståndsbudgeten.
          </p>
          <p xml:id="i-H19WfCjHUUG8f1kz71axdu">
            Regeringen tar även klimatbistånd från biståndsramen. Miljöpartiet
            menar att allt bistånd bör vara klimatsäkrat. Det innebär att
            bistånd inte ska gå till insatser som ökar de globala klimatutsläppen.
            Istället ska biståndet användas till insatser som minskar fattigdomen
            i världen och samtidigt minskar de globala utsläppen. Utöver detta
            behövs insatser som minskar svårigheterna för de fattiga länder
            som måste anpassa sig till den klimatförändring som de industrialiserade
            länderna har orsakat. Den typen av åtgärder som handlar om att
            vi ska ta vårt ansvar för den klimatpåverkan vi själv ställt till
            med anser vi är en skuld att betala tillbaka och därmed inte bör
            ligga inom biståndsramen. Miljöpartiet anser att allt klimatbistånd
            ska ligga utöver biståndsramen, i enlighet med de åtaganden som
            vi gjort i bl.a. Kyotoprotokollet.
          </p>
          <p xml:id="i-mGPN5ZoanbjCBcVvtftUx">
            Den borgerliga regeringen anser även att de ekonomiska partnerskapsavtalen,
            de s.k. EPA-avtalen, är positiva. Miljöpartiets bedömning är istället
            att EPA-avtalen pressats på utvecklingsländerna och att de innehåller
            klausuler som mer ser till EU:s egna offensiva intressen än u-ländernas
            utvecklingsstrategier. Detta är knappast förenligt med PGU och
            stör de regionala integrationsprocesser som pågår.
          </p>
          <p xml:id="i-QayDbrAz5f9DAezyA9QccV">
            När det gäller de mänskliga rättigheterna har Miljöpartiet vid
            ett flertal tillfällen påtalat att regeringens fokus gäller endast
            de politiska rättigheterna. De övriga rättigheterna, de s.k. ESK-
            rättigheterna (ekonomiska, sociala och kulturella) nedprioriteras.
            Fattigdomsbekämpningen är central. Utan mat i magen är det svårt
            att orka hävda sin yttrande- och mötesfrihet. Siffror från Världsbanken
            visar att 400 miljoner fler människor lever under den globala
            fattigdomsgränsen än vad man tidigare trott (nu satt till 1,25
            dollar om dagen). Över en miljard människor är kroniskt undernärda,
            och enligt UNDP:s årliga uppföljning om hur det går med millenniemålen
            ökar andelen kroniskt hungriga människor i världen. I den ekonomiska
            krisens spår är det extra viktigt att ESK-rättigheterna får samma
            status anser Miljöpartiet.
          </p>
          <p xml:id="i-3XMFeCvstMZ4LXZcxWyMtv">
            I regeringens tidigare skrivelse, 2008/09:189 Biståndets resultat,
            framkom det att regeringen t.ex. stoppar stöd till Bolivia enkom
            för att den företagsform man valt där inte gillas av den svenska
            regeringen. På vilket sätt speglar detta rättighetsperspektivet
            i PGU? Och varför har regeringen valt att ta bort stödet till
            Unifem om kvinnors rätt som enligt regeringen är så viktigt? Och
            hur speglas fattigdomsperspektivet av att regeringen valt att
            fasa ut stödet till Haiti? De bakomliggande skälen till besluten
            lyser med sin frånvaro. Detta är en svaghet med regeringens politik.
            Regeringen borde kanske i ljuset av den ekonomiska krisen, ompröva
            utfasningen av stödet till Haiti som är det fattigaste landet
            i Latinamerika.
          </p>
          <p xml:id="i-VN6PJe942nww4KNb2a78FT">
            Regeringens biståndspolitik borde som helhet gynnas av att utfasningarna
            beskrivs i den större kontexten av hur ansvaret bland givarländerna
            omfördelas i enlighet med Parisagendan. PGU betonar ägandet. Regeringen
            vill i dialog försöka påverka mottagarlandets politik. Vi har
            hittills inte sett några exempel på just hur denna dialog regeringen
            för med mottagarlandet ska gå till. Risken finns, i spaningen
            efter resultat, att regeringen frestas påverka mottagarlandet
            på ett sätt som tar ifrån dem ägarskapet.
          </p>
          <p xml:id="i-FrThQUd6XbptfYyEqadURf">
            Utvärderingen av inte bara biståndet utan hela utvecklingspolitiken
            är ett viktigt arbete som måste fortsätta utvecklas. Miljöpartiet
            anser att arbetet inte får stanna vid granskningen utan lärdomarna
            måste även omsättas i praktiken.
          </p>
          <p xml:id="i-5gUV7dq8MpVhJne1cEc8iz">
            Miljöpartiet anser att biståndsminister Gunilla Carlsson (m)
            måste stå upp för enprocentsmålet som princip, men framför allt
            måste hon ta strid för att se till att inte biståndsbudgeten belastas
            med sådant som inte hör hemma där. I spåren efter den internationella
            krisen måste den borgerliga regeringen sätta fattigdomsbekämpningen
            i fokus och värna folkrörelsebiståndet. Bistånd via enskilda organisationer
            blir allt viktigare i samband med ökat budgetstöd. Under åren
            20072009 har biståndet via enskilda organisationer minskat med
            13 procent. Miljöpartiet anser att detta är mycket olyckligt eftersom
            de ideella organisationernas arbete många gånger visat sig vara
            mer effektivt än bilaterala eller multilaterala insatser. Dessutom
            är folkrörelsebiståndet viktigt för att bevara svenskarnas positiva
            inställning till internationellt utvecklingssamarbete.
          </p>
          <p xml:id="i-GMXM5XVmYjf4UKpqhHnzkZ">
            Från Sidas håll har det nyligen aviserats eventuella ytterligare
            nedskärningar av folkrörelsebiståndet nu när den totala mängden
            bistånd i konsekvens med enprocentmålet minskar. Dock har folkrörelsebiståndet
            inte ökat i goda tider och får därmed Sidas resonemang att eka
            ihåligt.
          </p>
        </div>
        <div xml:id="i-3pSzwE2dg5bQq8JnzfBWt7" type="signatureBlock">
          <list xml:id="i-JjZPFiXZNJQJrm4p68TDwi">
            <item xml:id="i-GZ4unNc2nVvdHE7BM9XQGR" who="i-34FRvyXQKUigF3Qr9AwKJe" type="signature">
              Bodil Ceballos (mp)
            </item>
            <item xml:id="i-YFUn14rdoCHYd21bd9EeYE" who="i-Q6UywURdDfH4kXfTm7hwEb" type="signature">
              Max Andersson (mp)
            </item>
            <item xml:id="i-NmUQ4pRPeUyYAmKbTFEEtN" who="i-9x2nw6aosA3pyEJfJTc1eD" type="signature">
              Ulf Holm (mp)
            </item>
            <item xml:id="i-Cdxru442DxHWH1uYHMUocY" who="i-2EZPhWWR7yHztg3zN2aNvh" type="signature">
              Peter Rådberg (mp)
            </item>
          </list>
        </div>
      </div>
    </body>
  </text>
</TEI>
