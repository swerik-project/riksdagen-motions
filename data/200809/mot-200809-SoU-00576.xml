<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SoU-00576">
  <teiHeader>
    <fileDesc>
      <titleStmt>
        <title>Äktenskaps- och relationskurser</title>
        <author corresp="i-CACgimSSwyWTa9yioWxPRC">av Kjell Eldensjö (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Äktenskaps- och relationskurser</title>
          <idno type="rdwebb">GW02So576</idno>
          <rs type="number">So576</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GW02So576/text</ref>
          <ref type="dokument_url_html">http://data.riksdagen.se/dokument/GW02So576</ref>
          <ref type="dokumentstatus_url_xml">http://data.riksdagen.se/dokumentstatus/GW02So576</ref>
          <ref type="doc">http://data.riksdagen.se/fil/B8752D92-9DF7-4BCD-9EEC-139FDCBAA73C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CACgimSSwyWTa9yioWxPRC</idno>
            <name>Kjell Eldensjö</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2pLdAzUT52znomfF8hvPrE" type="signed"/>
        <correspContext corresp="i-2pLdAzUT52znomfF8hvPrE">
          <note type="signatory" corresp="i-CACgimSSwyWTa9yioWxPRC"/>
        </correspContext>
        <correspAction xml:id="i-Fq6T8xRRQ7Ao2pfxofqw9E" type="numbering">
          <date when="2008-10-09"/>
        </correspAction>
        <correspAction xml:id="i-Eq4bA3sxWLcPcB3187Nwq8" type="submission">
          <date when="2008-10-07"/>
        </correspAction>
        <correspAction xml:id="i-Wmezo5sTcvCveVZWc84dBk" type="transfer">
          <date when="2008-10-07"/>
        </correspAction>
        <correspAction xml:id="i-8U227SCdb8H23oJRudxyQS" type="assigned"/>
        <correspContext corresp="i-8U227SCdb8H23oJRudxyQS">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CS1ewEYi3Hfd1B47bMwn4w" type="motBody">
        <div xml:id="i-K7uG3KEVHdJ7MJKTYajJMD" type="motProposal" subtype="förslag">
          <head xml:id="i-5sFqubQbPudcm6XNqiPsLT">
            Förslag till riksdagsbeslut
          </head>
          <p xml:id="i-FG6C4nCDZca2mFMQsx7p1Y">
            Riksdagen tillkännager för regeringen som sin mening vad som
            anförs i motionen om att utreda hur allmänna äktenskaps- och relationsutbildningar
            kan förverkligas.
          </p>
        </div>
        <div xml:id="i-UYqpGSnUzfCDPK6C8ciRFN" type="motContent">
          <head xml:id="i-BKE9cxCHqdY5tFLPRBDv3L" type="h1">
            Motivering
          </head>
          <p xml:id="i-Me6fdfs8gQZ2ayEzQDNaZA">
            Den 22 maj tillkallade regeringen en kommitté med uppdrag att
            utreda ett utökat föräldrastöd, Nationell strategi för samhällets
            stöd och hjälp till föräldrar i deras föräldraskap . Uppdraget
            ska redovisas den 1 december 2008. Detta är en välkommen utredning
            som ligger i linje med regeringsförklaringen 2007, där åtgärder
            för barns hälsa och föräldrastöd lyftes fram. Utredningen ligger
            också i linje med motioner såsom Allmänna föräldra- och relationskurser
            (2007/08:So338) av undertecknad.
          </p>
          <p xml:id="i-Mf9w7qG3vD8moHHfjpTru4">
            Vid behandlingen av denna motion avslog utskottet de båda yrkandena
            med hänvisning till det arbete som pågår på regeringens uppdrag
            inom Socialstyrelsen, för att erhålla mer kunskap om familjecentraler
            och deras arbete samt Folkhälsoinstitutets arbete med föräldrastöd.
            Efter detta har alltså även en utredning om föräldrastöd tillkallats.
          </p>
          <p xml:id="i-QWQsJBeGn4ZcZc85f8ozbK">
            Till skillnad från det första yrkandet i motionen, om allmänna
            föräldrautbildningar, kan det andra yrkandet, om allmänna äktenskaps-
            och relationsutbildningar, dock inte anses tillgodosett. Utskottet
            har avslagit detta yrkande utan att egentligen beröra frågan i
            sitt ställningstagande och argumentera för ett avslag. Utskottet
            bör kunna hänvisa till sakliga argument för sitt ställningstagande,
            även om detta kräver att man får sätta sig in i ett nytt ämne
            och forskningsområde.
          </p>
          <p xml:id="i-B9Jo6M19qHAQeWECX8jCBy">
            Inte bara föräldrastöd behövs i Sverige i dag, utan också stöd
            till parrelation oavsett om paren i fråga är föräldrar eller inte.
            Det är glädjande att antalet skilsmässor har minskat i Sverige
            under senare år. Fortfarande finns dock mer att göra.
          </p>
          <p xml:id="i-Qi3vLbjQWS54Xn3TDRtCBR">
            Liksom med föräldrautbildning och föräldrarkurser finns vetenskapliga
            studier som visar att föräldrarna, barnen och samhället vinner
            på äktenskaps- och relationsutbildningar. Makar kan lära sig handskas
            med konflikter i relationen och leva längre och lyckligare i sitt
            förhållande. Förutom alternativen att skiljas eller att kvarstå
            i en dålig relation, finns alltså ett tredje alternativ: att få
            hjälp med sin relation så att den fungerar bättre. Även här har
            Folkhälsoinstitutet gjort ett värdefullt arbete, och funnit en
            metod PREP, Preventative Relationship Enhancement Program som
            vetenskapligt visat sig förbättra förhållanden. (www.fhi.se, Föräldrarelationen
            prevention av problem).
          </p>
          <p xml:id="i-WCikyqthrdcfiC83d8iMKy">
            I den senaste publikationen av serien Barn och deras familjer
            skriver Statistiska centralbyrån: Jämfört med år 1999 var 8 500
            färre barn med om en separation under 2006. Jag tror ingen utom
            de mest extrema politikerna, debattörerna och opinionsbildarna
            upplever det som negativt att fler parrelationer håller samman
            med detta resultat. SCB uppger att särskilt bland barn med samboföräldrar
            minskar separationsrisken: Andelen barn med samboföräldrar som
            varit med om en separation under året har minskat från 5,7 procent
            år 1999 till 4,5 procent år 2006.
          </p>
          <p xml:id="i-J4aace9rZJCizih2iE8wiX">
            Fortfarande uppvisar emellertid olika slags vuxenrelationer olika
            grad av separation/skilsmässa. Enligt SCB är den mest stabila
            familjeformen en traditionell kärnfamilj där föräldrarna ingått
            äktenskap, och den minst stabila är en ombildad familj där föräldrarna
            lever sambo. Andelen barn som får uppleva en föräldraseparation
            skiljer sig åt på följande sätt: barn till ett gift par i en traditionell
            kärnfamilj 2 procent, till ett sambopar i en kärnfamilj 4 procent,
            till ett gift par i en ombildad familj strax över 5 procent samt
            barn till ett sambopar i en ombildad familj 7 procent. För ytterligare
            fakta se: www.scb.se/statistik/_publikationer/LE0102_2006A01_BR_BE51ST0704.pdf.
          </p>
          <p xml:id="i-KXo1eqLENT9Xbbb8uDMNNV">
            Den gamla sanningen Ju mer vi skiljer oss, ju mer skiljer vi
            oss är alltså sann, liksom att äktenskapet är instiftat mellan
            man och kvinna för att, inte minst, ge en stabil uppväxtmiljö
            åt barnen. Om en man och en kvinna kan uppmuntras att ingå äktenskap
            och få hjälp att få sitt första äktenskap att hålla ihop är detta
            en stor vinst. Att detta i dag inte är självklart faller dessvärre
            tillbaka på moderna myter, en ideologiserad världsbild och irrationella
            känsloskäl som inte är grundade i verkligheten. Här har riksdag
            och regering ett stort ansvar att agera på evidens och vetenskap
            och ställa sig över det slags moralism som snarast glorifierar
            olika angrepp på äktenskapet som institution där skilsmässan är
            den främsta lösningen på relationsproblem.
          </p>
          <p xml:id="i-Gi5NCFqdGys4gSMfD2wUYf">
            Det är väsentligt att riksdag och regering i opinionsbildande
            syfte visar att det finns en tilltro till människors förmåga att
            lösa konflikter och relationsproblem och att par i en utsatt situation
            också kan räkna med samhället stöd och skydd. FN-deklarationen,
            Europakonventionen och andra människorättsliga dokument stadgar
            ju som bekant att familjen som i kontexten förstås vara byggd
            på äktenskapet mellan man och kvinna, men numera tillämpas på
            även samboförhållanden har rätt till samhällets och statens skydd
            och stöd. Om utskottet och riksdagen avvisar rätten till stöd
            i form av äktenskaps- och relationskurser bör man kunna motivera
            detta eller leda i bevis att denna stadgade rättighet redan uppfylls.
          </p>
          <p xml:id="i-JWMzvj9gDqo2z4Lbgr1PXa">
            Ett föregångsland inom detta område är Storbritannien, där såväl
            arbetarpartiet som de konservativa valt att lyfta fram äktenskapets
            fördelar och uppmuntra till stöd för parrelationer. Tories serie
            Breakthrough Britain innehåller grundläggande fakta i frågan:
            www.centreforsocialjustice.org.uk/client/ Downloads/family%20breakdown.pdf.
          </p>
          <p xml:id="i-R2RK2ZtJdH4CLoToz85VzP">
            Familjekonflikter är numera den vanligaste orsaken till att barn
            kontaktar Bris. Under 2005 berörde nästan 3 600 barnkontakter
            och vart fjärde vuxensamtal till Bris familjekonflikter. Under
            2008 rapporterar Bris att de samtal från barn som tar upp problematiken
            kring föräldrars skilsmässa ökat rejält. Mellan 2006 och 2007
            var ökningen 35 procent, och det allra vanligaste är nu att de
            pratar om hur det delade boendet mellan mamman och pappan fungerar
            eller inte fungerar. Det är föräldrarnas ansvar att se till att
            relationerna i familjen fungerar, men samhället behöver också
            här gå in och ge stöd. ( Brisrapporten 2005 Samtal och mejl till
            Bris 2005 . Annelie Ivarsson, Allt fler barn ringer Bris om skilsmässor,
            Dagens Nyheter , 6 augusti 2008).
          </p>
          <p xml:id="i-LotuFEpzTvozmERi11qkgp">
            Eftersom vi i Sverige har en stark folkbildningstradition borde
            det vara naturligt att vi utbildar oss för att klara av det värdefullaste
            vi har: våra barn och våra relationer till varandra. Par som ska
            gifta sig kan erbjudas utbildning om hur man ger förhållandet
            en bra start och om hur man undviker att kriserna leder till splittring.
            Viktiga platser för utbildning, rådgivning och nätverksbyggande
            kan vara vårdcentraler, kyrkor, studieförbund, folkrörelser och
            ideella organisationer. Allt det viktiga föräldra- och parstödjande
            arbete som bedrivs inte minst genom intresse- och frivilligorganisationerna
            ska uppmuntras och stödjas.
          </p>
          <p xml:id="i-USTGuwrkQV5QHtqDJTmUV2">
            Det är också viktigt att se att en sådan satsning som här föreslås
            inte kommer att innebära några extra kostnader, eftersom samhället
            snabbt skulle göra andra besparingar. Tryggare barn och föräldrar
            innebär minskade kostnader för kommuner och landsting. Men framför
            allt innebär det medmänskliga och sociala vinster.
          </p>
          <p xml:id="i-YJDMiuvprVxGwzDqep1cXn">
            Kommunerna bör därför ges ett obligatoriskt ansvar att äktenskaps-
            och relationsutbildningar erbjuds, även om detta inte behöver
            innebära att kommunen genomför utbildningen. Hur detta ska genomföras
            bör utredas.
          </p>
        </div>
        <div xml:id="i-L7CEApXwoR1EN1XgXZEivu" type="motSignatures">
          <list xml:id="i-BpDdkV85mgNtEY2hgvkjzA">
            <item xml:id="i-RafbZxwP6y3gDZ2mEtorvt" who="i-CACgimSSwyWTa9yioWxPRC">
              Kjell Eldensjö (kd)
            </item>
          </list>
        </div>
      </div>
    </body>
  </text>
</TEI>
