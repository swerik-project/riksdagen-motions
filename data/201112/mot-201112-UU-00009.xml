<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UU-00009">
  <teiHeader>
    <fileDesc>
      <titleStmt>
        <title>med anledning av prop. 2011/12:29 Fortsatt svenskt deltagande i den internationella säkerhetsstyrkan i Afghanistan (ISAF)</title>
        <author corresp="i-K3yJ7rruozYUK99nj91ffc">av Hans Linde m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2011/12:29 Fortsatt svenskt deltagande i den internationella säkerhetsstyrkan i Afghanistan (ISAF)</title>
          <idno type="rdwebb">GZ02U9</idno>
          <rs type="number">U9</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GZ02U9/text</ref>
          <ref type="dokument_url_html">http://data.riksdagen.se/dokument/GZ02U9</ref>
          <ref type="dokumentstatus_url_xml">http://data.riksdagen.se/dokumentstatus/GZ02U9</ref>
          <ref type="doc">http://data.riksdagen.se/fil/CE539772-225E-4367-A69A-895816FF2A60</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ao183hdD6KyJaySjXfmSgw" type="basedOn"/>
        <correspContext corresp="i-Ao183hdD6KyJaySjXfmSgw">
          <ref>Proposition 2011/12:29</ref>
        </correspContext>
        <correspAction xml:id="i-KxfcBLKbmLXxVFDZ1qAiRD" type="signed"/>
        <correspContext corresp="i-KxfcBLKbmLXxVFDZ1qAiRD">
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
        </correspContext>
        <correspAction xml:id="i-5A8pae7NiFmLjJnCAEAZT1" type="referral">
          <date when="2011-11-29"/>
        </correspAction>
        <correspAction xml:id="i-HEU6UdMac5xRSkSvixD5or" type="referral">
          <date when="2011-11-29"/>
        </correspAction>
        <correspAction xml:id="i-CQ7Jv2ExkgfZWtFwEYKKzJ" type="dismissal">
          <date when="2011-11-25"/>
        </correspAction>
        <correspAction xml:id="i-6u4yYsws5c5km9W9jk9W77" type="dismissal">
          <date when="2011-11-25"/>
        </correspAction>
        <correspAction xml:id="i-YKexY3fmJbr6Xvake8w2km" type="submission">
          <date when="2011-11-24"/>
        </correspAction>
        <correspAction xml:id="i-9zDLDfvpKUu1hZadHtMUj8" type="transfer">
          <date when="2011-11-24"/>
        </correspAction>
        <correspAction xml:id="i-4Q2KvTAKMP38SkJbJ2jpMP" type="assigned"/>
        <correspContext corresp="i-4Q2KvTAKMP38SkJbJ2jpMP">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AqdVs8ciahjGMz4CaHCxyZ" type="motBody">
        <div xml:id="i-KDqdLc8dYJnUCkLmYgC5YN" type="motProposal" subtype="förslag">
          <head xml:id="i-VR7P3xwmDKfTzQ2N9cj3yV">
            1 Förslag till riksdagsbeslut
          </head>
          <list xml:id="i-B2wCTc5HJBEkBsSCtmB6ay" style="ol">
            <item xml:id="i-3U4fHyjhq65fvRJmM5fktT">
              Riksdagen avslår regeringens proposition 2011/12:29 Fortsatt
              svenskt deltagande i den internationella säkerhetsstyrkan i Afghanistan
              (ISAF).
            </item>
            <item xml:id="i-VzMPyNFgCnjxLuRJE7DNm">
              Riksdagen tillkännager för regeringen som sin mening vad som
              anförs i motionen om att den svenska militära insatsen i Afghanistan
              bör dras tillbaka under 2012 och att en plan för ett sådant trupptillbakadragande
              bör upprättas.
            </item>
            <item xml:id="i-K8gNDNSWS2oruTgUwdydyy">
              Riksdagen tillkännager för regeringen som sin mening vad som
              anförs i motionen om ökade civila insatser i Afghanistan.
            </item>
          </list>
        </div>
        <div xml:id="i-QbHSN3QHHeK58jesV6M2d2" type="motContent">
          <head xml:id="i-LWwUdfLnTJxwDKXFy7qjZE" type="h1">
            2 Inledning
          </head>
          <p xml:id="i-U8jv4wYQu5BYWJMVByvC1X">
            I mer än 30 år har Afghanistan härjats av krig. Gång på gång
            har detta genomfattiga land utgjort slagfältet för olika stormakters
            ekonomiska och säkerhetspolitiska ambitioner. De som fått betala
            det högsta priset är det afghanska folket genom ett oöverskådligt
            mänskligt lidande.
          </p>
          <p xml:id="i-5kV8sVXgSzFudMALb4yBMK">
            Afghanistans historia visar att det inte finns en militär lösning
            på landets problem. Utländsk militär närvaro har gång på gång
            fördjupat och förstärkt landets konflikter. Fred kan bara byggas
            genom en inkluderande dialog och en bred försoningsprocess. Det
            kommer inte att vara en lätt process, men det är en förutsättning
            om vi långsiktigt vill bygga fred och demokrati i Afghanistan
            och säkra biståndsorganisationernas arbete i landet.
          </p>
          <p xml:id="i-NZbhQbmnH6KxUQHRwVGoZ9">
            Sverige deltar sedan 2002 i den Natoledda internationella säkerhetsstyrkan
            i Afghanistan, ISAF (International Security Assistance Force ).
            Steg för steg har antalet svenska soldater ökats. I regeringens
            proposition föreslås det att den svenska insatsen under 2012 ska
            utgöras av ca 500 personer. Sammanlagt ingår drygt 130 000 soldater
            från 49 länder i ISAF.
          </p>
          <p xml:id="i-3JLJnNUY827UmumC7djqN4">
            Utvecklingen i Afghanistan i dag oroar; för varje dag som går
            eskalerar våldet, och det blir allt grymmare och sprider sig till
            allt fler delar av landet. I våldets spår ökar antalet civila
            dödsoffer. Bara under maj 2011 dödades 369 civila, ett nytt dystert
            rekord sedan Unama, FN:s civila stödmission, började dokumentera
            antalet civila dödsoffer. Samtidigt som de utländska insatserna
            successivt har byggts ut har den fred som skulle främjas blivit
            alltmer avlägsen.
          </p>
          <p xml:id="i-rvDRce85kvbozVoAUgNdZ">
            Situationen beträffande de mänskliga rättigheterna i Afghanistan
            förblir utomordentligt allvarlig, skriver regeringen i sin proposition,
            och det är svårt att inte instämma i det. För många afghaner är
            utomrättsliga avrättningar och arresteringar, tortyr, censur och
            andra former av omfattande och grova brott mot de mänskliga rättigheterna
            en del av vardagen. De afghanska kvinnorna drabbas synnerligen
            hårt. Presidentvalet 2009 kantades av valfusk, och Hamid Karzai
            kunde på nytt utropa sig till president efter en andra valomgång
            där en motkandidat saknades. Parlamentsvalet 2010 omgärdades av
            valfusk och skandaler, vilket skadat parlamentets legitimitet.
          </p>
          <p xml:id="i-WsNZ7VTUYcXQJy8HzqzFMK">
            Vänsterpartiets utgångspunkt är att vi vill se en utveckling
            mot fred, demokrati och ökad respekt för de mänskliga rättigheterna
            i Afghanistan. En sådan utveckling kräver en i grunden annan strategi
            för Afghanistan där militära insatser ersätts med civila och där
            Sverige aktivt bidrar till en freds- och försoningsprocess i landet.
          </p>
          <head xml:id="i-B9bjesfjs9SBCgbXxX2Th6" type="h1">
            3 Den försämrade säkerhetssituationen i Afghanistan
          </head>
          <p xml:id="i-WyTsP9XvsRDTkrKAfJREiH">
            I snart tio år har Sverige deltagit i ISAF-insatsen. Insatsens
            huvuduppgift är att skapa säkerhet och bidra till en fredlig utveckling.
            När riksdagen nu ska fatta beslut om att förlänga insatsen ytterligare
            ett år borde det vara en självklarhet att fråga sig i vilken grad
            som ISAF-insatsen lyckats med sitt uppdrag.
          </p>
          <p xml:id="i-B2RJvsDArUKFma9HhLH6Rc">
            Faktum är att säkerhetsläget stadigt försämrats i Afghanistan
            under en rad år. Unama (United Nations Assistance Mission in Afghanistan)
            beräknar att antalet civila dödsoffer uppgick till 2 777 personer
            förra året, vilket är det högsta antalet sedan den USA-ledda invasionen
            2001. Första halvåret 2011 uppgick antalet civila dödsoffer till
            1 462, en ökning med 15 % jämfört med samma period 2010. Majoriteten
            av dessa dödsfall orsakas av regeringsfientliga gruppers attacker,
            men såväl den afghanska regeringsarmén som de utländska trupperna
            fortsätter att orsaka civila dödsoffer. I regeringens proposition
            framhålls det att antalet civila dödsoffer som orsakats av afghanska
            och internationella styrkor har minskat, men i sammanhanget bör
            det understrykas att Unamas siffror har ifrågasatts. Afghanistans
            oberoende människorättskommission, AIHRC, menar att Unama i sin
            senaste rapport bara kan ha granskat en liten del av alla ISAF:s
            tillslag där civila dödsoffer krävdes. I synnerhet har AIHRC:s
            företrädare ifrågasatt uppgifter om hur många civila som dödats
            i samband med de nattliga räderna. De flesta av ISAF:s nattliga
            räder genomförs i distrikt som domineras av talibanerna. I dessa
            områden har lokalbefolkningen vanligtvis inga möjligheter att
            anmäla civila dödsoffer, och enligt kommissionens företrädare
            känner de vanligtvis inte ens till att detta kan göras. Den mycket
            breda definition av upprorsman som ISAF dessutom använder sig
            av i samband med sina rapporter om antalet dödade vid de nattliga
            tillslagen tyder på att de flesta som dödas i samband med dessa
            tillslag skulle ha klassats som civilister enligt internationella
            humanitära lagar.
          </p>
          <p xml:id="i-AGjrkTiK2DQ5cTCpZHVaZe">
            Mycket tyder på att talibanerna och andra grupper som utövar
            motstånd har en stark förankring hos lokalbefolkningen i flera
            regioner. Det blir därmed allt svårare att göra skillnad mellan
            den civila befolkningen i byarna och upprorsmännen. Detta gör
            att krigföringen mot talibanerna ofelbart drabbar civila.
          </p>
          <p xml:id="i-EXLYzkaJRryYkXnhwa3Xnx">
            Även antalet utländska soldater som dödas i stridigheterna har
            ökat kraftigt, också det en indikator på att freden blir alltmer
            avlägsen. År 2002 dödades 70 utländska soldater; 2010 var siffran
            711. Dessutom dödades 1 300 afghanska poliser och över 820 afghanska
            soldater under 2010, enligt den afghanska regeringen.
          </p>
          <p xml:id="i-43w2jPASqWm1cfHVxapaNK">
            Som en del av det s.k. kriget mot terrorismen har USA-ledda styrkor
            även medverkat till att på lösa grunder gripa, förvara och misshandla
            personer som misstänks vara inblandade i terrorism. FN och flera
            människorättsorganisationer har riktat omfattande kritik mot detta.
            USA har också medverkat till att beväpna och stötta krigsherrar
            i Afghanistan för att bekämpa talibanerna. Krigsherrarna håller
            egen trupp, upprättar egna fängelser, förtrycker godtyckligt befolkningen,
            särskilt kvinnor, samt profiterar på narkotikahandeln.
          </p>
          <head xml:id="i-8uZ8Grm4omFn5jnVee6SLS" type="h1">
            4 Fattigdom och brott mot de mänskliga rättigheterna
          </head>
          <p xml:id="i-T4nj1tjepj7gwaZLL2YBaF">
            Situationen i fråga om de mänskliga rättigheterna i Afghanistan
            är fortsatt mycket kritisk. Vissa framgångar har visserligen skett
            sedan invasionen 2001; fler barn går i skolan, barnadödligheten
            har sjunkit något och en större del av befolkningen har tillgång
            till hälsovård i det område där de bor. Men dessa framsteg har
            kunnat ske tack vare ökade biståndsflöden och civila insatser
            från givare och biståndsorganisationer, insatser som oftast är
            helt frikopplade från den militära insatsen. Torbjörn Pettersson,
            tidigare generalsekreterare i Svenska Afghanistankommittén, skrev
            till exempel den 19 november 2009 på debattsajten Newsmill att
            Vi håller oss så långt från utländsk trupp amerikansk, polsk,
            tysk och svensk som möjligt. I stället för att bidra till vår
            säkerhet utgör utländsk truppnärvaro direkt livsfara för våra
            medarbetare. Argumentet att vi skyddar civila och biståndsarbetare
            blir inte mer sant för att det upprepas ofta. Den offensiva militära
            strategi som valts i Afghanistan har minskat inte ökat förutsättningarna
            för humanitärt hjälparbete.
          </p>
          <p xml:id="i-K6nTbvXMnNC9DwcpCaHjmx">
            Trots tio år av utländsk militär närvaro i Afghanistan och stora
            biståndssatsningar från bl.a. Sverige är vardagen för många afghaner,
            i synnerhet kvinnor, mycket svår. Afghanistan ligger på plats
            172 (av 187 stater) i FN:s index för mänsklig utveckling 2011.
            Enligt Världsbanken lever 60 % av befolkningen i fattigdom, och
            hungern och undernäringen är utbredd. Enligt Rädda Barnen dör
            var elfte blivande mor under graviditeten eller förlossningen,
            och 86 % av barnen förlöses utan närvaro av utbildad vårdpersonal;
            det är med andra ord långt farligare att vara gravid än utländsk
            soldat i dagens Afghanistan. Den förväntade medellivslängden för
            en kvinna är 44 år, och 85 % av kvinnorna är analfabeter.
          </p>
          <p xml:id="i-U3uNRYyQkJ2jh6TjeAZvSJ">
            Shiamuslimska kvinnors situation försämrades avsevärt i samband
            med en kontroversiell lag som antogs 2009. Lagen slår bl.a. fast
            att en shiamuslimsk man får vägra att ge sin hustru mat om hon
            inte ställer upp på mannens sexuella krav. Human Rights Watch
            har kritiserat lagen i mycket kraftiga ordalag och menar att den
            är barbarisk.
          </p>
          <head xml:id="i-M4jckRQUd9ePRmTBYiQX8R" type="h1">
            5 Regeringens proposition
          </head>
          <p xml:id="i-XJSe1KTzADtGU5PDKRFL5v">
            I propositionen föreslås det att riksdagen medger att regeringen
            ställer en väpnad styrka om högst 855 personer till förfogande
            för deltagande i den internationella säkerhetsstyrkan i Afghanistan
            (ISAF) till utgången av december månad 2012. Den svenska styrkan
            beräknas uppgå till ca 500 personer på plats under 2012 till en
            kostnad av 1 760 miljoner kronor. Värt att notera är att den svenska
            militära insatsen hittills kostat över 7 000 miljoner kronor.
          </p>
          <p xml:id="i-LQMcsscCkirCRxfvbpyZ62">
            Vid utgången av 2012 ska den svenska militära insatsen ha reducerats
            med ca 100 personer till ca 400 personer på plats i Afghanistan.
            Därutöver tillkommer den svenska helikopterenheten samt personal
            till stöd för avveckling av camper och hemtransporter av utrustning
            och materiel.
          </p>
          <p xml:id="i-7M2GskxCnj8uV4v9qyA73V">
            Vid debatten den 15 december 2010 hävdade Miljöpartiets företrädare
            att de svenska soldaterna började tas hem. I verkligheten skedde
            det motsatta; den svenska insatsen har kraftigt utökats under
            2011. Det som nu kallas reducering innebär i realiteten att man
            avvecklar den utökning av insatsen som skett under 2011. Även
            efter reduceringen i slutet av 2012 kommer insatsen att vara större
            än den var 2010 då Socialdemokraterna och Miljöpartiet de gröna
            ingick en uppgörelse med regeringen om Afghanistaninsatsen. I
            debatten påstods det vidare att riksdagen nu satte ett slutdatum
            för insatsen, vilket inte heller stämde. I propositionen understryks
            det att Sverige även efter 2014 kommer ha militära personal i
            Afghanistan och bidra till militära utbildningsinsatser.
          </p>
          <p xml:id="i-WM2JzBxXCGZekxkHpbFFHT">
            Efter tio år med utländsk militär närvaro i Afghanistan är det
            ett faktum att den internationella insatsen i grunden misslyckats.
            Våldet eskalerar, allt fler civila dödas och freden blir alltmer
            avlägsen. Samtidigt har insatsen inte kunnat bidra till demokratisering,
            ökad jämställdhet eller utvecklingsinsatser, vilket framhållits
            som några av insatsens huvuduppgifter. Vänsterpartiet finner det
            anmärkningsvärt att regeringen tillsammans med Socialdemokraterna
            och Miljöpartiet trots denna brist på framsteg och mätbara resultat
            av den svenska insatsen nu väljer att förlänga den militära insatsen
            ytterligare ett år utan ett tydligt slutdatum för insatsen och
            utan en tydlig plan för hur den militära insatsen ska kunna ersättas
            med civila insatser.
          </p>
          <p xml:id="i-MiYtrV1Kos3GmCt5C8UpFX">
            Vänsterpartiet anser därför att riksdagen bör avslå förslagen
            i regeringens proposition 2011/12:29 Fortsatt deltagande i den
            internationella säkerhetsstyrkan i Afghanistan (ISAF). Detta bör
            riksdagen besluta.
          </p>
          <head xml:id="i-3hDgohazJPkf1nRjGgCEmQ" type="h1">
            6 En svensk strategi för fred och försoning
          </head>
          <p xml:id="i-S64frUAS7ebKA5c1swCi4L">
            Vänsterpartiets utgångspunkt är vår solidaritet med det afghanska
            folket. Vi vill att Sverige ska finnas på plats i Afghanistan
            för att bidra till fred, demokratisering, jämställdhet och utveckling.
            Men om Sverige ska kunna göra det krävs en i grunden annan strategi
            än dagens; vi behöver växla från en militär till en civil strategi.
            I stället för att utkämpa ett misslyckats krig bör vi med civila
            och politiska verktyg bidra till fred. Centralt i en sådan strategi
            måste vara ett ökat civilt bistånd, stöd till försöken att skapa
            en freds- och försoningsprocess samt förstärkta insatser för att
            återintegrera medlemmar av det väpnade motståndet i det afghanska
            samhället. Dessa tre punkter kommer att vara centrala för en strategi
            för fred och försoning. Tyvärr kan vi konstatera att Sveriges
            engagemang på samtliga tre punkter är mer eller mindre begränsat.
          </p>
          <p xml:id="i-LavA4MjMPEtY2yyBLHFogc">
            Afghanistans historia visar att det inte finns en militär lösning
            på landets problem. Utländsk militär närvaro har gång på gång
            fördjupat och förstärkt landets konflikter. Fred kan bara byggas
            genom en inkluderande dialog och en bred försoningsprocess där
            medlemmar ur de stridande grupperna ges en möjlighet att återintegreras
            i samhället. Fortfarande väntar Afghanistan på ett fredsavtal
            efter det USA-ledda anfallet 2001. Den militära strategi som först
            USA-ledda OEF (Operation Enduring Freedom) och därefter ISAF använder
            sig av torde undergräva och försvåra alla försök till en freds-
            och försoningsprocess.
          </p>
          <p xml:id="i-URLFeN7KePQm5WUUCFNSdU">
            Vänsterpartiet anser att den svenska militära insatsen i Afghanistan
            bör dras tillbaka under 2012 och att en plan för ett sådant trupptillbakadragande
            bör upprättas. Det ska riksdagen som sin mening ge regeringen
            till känna.
          </p>
          <p xml:id="i-8yHLeSmat7JaCyFEeCDpkd">
            Talibanerna är en rörelse som ingen vän av demokrati, mänskliga
            rättigheter eller jämställdhet kan känna någon form av sympati
            med. Men det är hög tid att vi inser att den brokiga motståndsrörelsen
            inte kan besegras militärt. Inställningen till talibanerna bland
            den afghanska befolkningen är tudelad. Många afghaner delar inte
            talibanernas ideologi men upplever att deras levnadsförhållanden
            inte har förbättrats efter invasionen och ser de utländska truppstyrkorna
            som regelrätta ockupanter och inkräktare. Få saker kan ha spelat
            talibanrörelsen mer i händerna än de bristande återuppbyggnadsinsatserna
            och den utländska militärens övergrepp. OEF, vars arbete fullföljs
            av ISAF och de svenska styrkorna, kan svårligen beskrivas som
            något annat än ett misslyckande. Den USA-ledda koalitionen har
            genom sin krigföring bedrivit ett kontraproduktivt arbete som
            underlättat nyrekryteringen till talibanerna, som i dag växer
            sig starkare.
          </p>
          <p xml:id="i-Hku59hAM2TXizxoj1b81Ue">
            Sverige borde fokusera på orsakerna till att unga afghanska män
            ansluter sig till talibanerna. Just nu växer en hel generation
            afghanska män upp som kommer att sakna möjlighet att få ett arbete,
            försörja sig och bilda familj om inget radikalt görs. Den hopplöshet
            som följer i fattigdomens spår är talibanernas bästa vän och borde
            vara den största fienden för oss som önskar se ett demokratiskt
            Afghanistan i fred. Ett ökat civilt bistånd som skapar möjlighet
            till utbildning, arbete och försörjning måste vara en fundamental
            del i varje strategi som syftar till fred i Afghanistan.
          </p>
          <p xml:id="i-Hj32T9VuNq7K7WinGWzZRw">
            Som beskrivits ovan är de humanitära behoven enorma i Afghanistan,
            inte minst när det kommer till utbildning och sjukvård för landets
            kvinnor. Det finns samtidigt goda exempel på framgångsrika biståndsinsatser.
            Svenska Afghanistankommittén (SAK) driver 2-åriga barnmorskeutbildningar
            på två platser i landet, i provinserna Samangan och Sar-e-Pul.
            Afghanistan sägs vara i behov av 8 000 barnmorskor; i dag finns
            nästan 3 000. SAK har hittills utbildat ca 150 barnmorskor, en
            viktig insats för att minska den skrämmande höga mödradödligheten.
            De kvinnor som utbildar sig till barnmorskor återvänder i de flesta
            fall till sina hembyar och praktiserar sina kunskaper som utbildade
            barnmorskor. Det ger dem en möjlighet till en egen försörjning,
            vilket är centralt i arbetet med att öka jämställdheten mellan
            män och kvinnor. Svenska Afghanistankommitténs imponerande verksamhet
            är ett tydligt exempel på vad Sverige borde göra mer av i Afghanistan.
          </p>
          <p xml:id="i-25D6QbgdTs2oHmv7VFPKuN">
            Vänsterpartiet anser att Sverige måste öka de civila insatserna
            i Afghanistan. Det ska riksdagen som sin mening ge regeringen
            till känna.
          </p>
        </div>
        <div xml:id="i-G5YtXiMnqhMGKijNRFMfKP" type="motSignatures">
          <list xml:id="i-YHRUhNHXCraKLGhx7BSFUP">
            <item xml:id="i-hBo2cQ9iJosaPcL9eVGTc" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-81LvfLwgc5aU2Ew6msFTSE" who="i-Beux79YM43dDCxrVuBqfWw">
              Torbjörn Björlund (V)
            </item>
            <item xml:id="i-YA7sV3Cpxz7TTZeb5n9aio" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-GkMKN4ksASb6ktuiUEDmp6" who="i-5CH7vHLGXLfDB5Tn7xx95V">
              Siv Holma (V)
            </item>
            <item xml:id="i-BRcTddhEckYyiHoS26yKFz" who="i-FAhoYDeAxVXRZmnF5LnHgv">
              Kent Persson (V)
            </item>
            <item xml:id="i-6Ngbf25qKd1RN6jgmLebjR" who="i-PPZKpwNr5kqkWArvESGC5X">
              Jonas Sjöstedt (V)
            </item>
          </list>
        </div>
      </div>
    </body>
  </text>
</TEI>
