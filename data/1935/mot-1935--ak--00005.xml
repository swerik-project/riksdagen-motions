<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1935/mot_1935__ak__5/mot_1935__ak__5-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 5. 1
          </p>
          <p>
            Nr 5.
          </p>
          <p>
            Av herr Jacobsson m. fl., angående utredning rörande behovet
            av viss underordnad personal vid våra sjukvårdsanstalter m. m.
          </p>
          <p>
            En granskning av de senast utkomna årsberättelserna från landets
            lasarett synes även för en lekman giva vid handen att förhållandet
            mellan antalen å lasaretten anställda ordinarie läkare och där
            vårdade patienter är synnerligen ojämnt. Såsom exempel må anföras
            följande: Lasaretten A och B — då avsik- ten är att belysa ett
            system, ej brännmärka speciella fall, utsättas icke lasa- rettens
            namn — redovisa respektive cirka 1,900 och 2,000 patienter med
            respek- tive 35,000 och 41,000 vårddagar på vardera 1 överläkare
            och 2 ordinarie under- läkare, medan lasaretten C och D redovisa
            respektive 1,800 och 1,900 patienter med 37,000 och 34,000 vårddagar
            på vardera blott 1 överläkare och 1 under- läkare. Samtliga dessa
            lasarett äro av s. k. blandad typ. Men även de delade lasaretten
            kunna förete anmärkningsvärda olikheter. Lasarettet E har cirka
            4,500 patienter med cirka 80,000 vårddagar på 2 överläkare och
            5 under- läkare, medan lasarettet F vårdar 5,000 patienter under
            99,000 vårddagar med hjälp av 2 överläkare och 3 ordinarie underläkare.
            (Fördelningen mellan de å medicinska och kirurgiska avdelningarna
            vårdade fallen är praktiskt taget likartad vid dessa båda lasarett)
            Här såsom exempel anförda olikheter höra måhända till de mest
            påtagliga, men äro å andra sidan utplockade ur blott en mindre
            del av samtliga årsbe- rättelser. Det är emellertid självklart
            att en lekman icke kan yttra sig om be- tydelsen av smärre nyanser
            (som emellertid givetvis ändå kunna signalera miss- förhållanden)
            varför vi nöjt oss med att taga fram några av de mest talande
            siffrorna. Då antalen å lasaretten intagna patienter och antalen
            vårddagar torde vara en ganska god måttstock på arbetsbördornas
            omfång, framgår härav att de enskilda läkarnas arbetsbördor äro
            synnerligen olika. Även om man medger, att klientelens olika art
            kan variera arbetsbördan något, liksom den eventuella, svårbedömliga
            polikliniska verksamheten kan vara olika krävande på olika lasarett,
            kunna därav framkallade variationer näppeligen nå så höga belopp
            som de ovan avspeglade. Slutsatsen måste därför bliva den, att
            endera är läkarstaben på lasaretten A, B och E överorganiserad,
            eller ock ha läkarna på lasaretten C, D och F en alltför stor
            arbetsbörda. Man behöver icke ha någon mera omfattande erfarenhet
            vare sig som patient eller tillfälligt be- sökande för att kunna
            utesluta det förstnämnda alternativet. Ohållbarheten av detta
            alternativ synes oss ytterligare bestyrkt av följande förhållanden.
            Ovannämnda lasarett A med 1,900 patienter, vårdade under 30,000
            vårddagar, och som icke ligger i något större samhälle, så att
            den
          </p>
          <p>
            Bihang till riksdagens protokoll 1935. 4 saml. Nr 5—9. 1
          </p>
          <pb facs="riksdagen-motions-pdf/data/1935/mot_1935__ak__5/mot_1935__ak__5-002.pdf"/>
          <p>
            2 Motioner i Andra kammaren, Nr 5.
          </p>
          <p>
            polikliniska verksamheten kan bli ovanligt betungande, har utöver
            sina ordi- narie 1 överläkare och 2 underläkare funnit det nödvändigt
            anställa en — dock lågt avlönad — s. k. extraläkare. Det blir
            då än mera uppenbart, att arbetsbördorna vid lasaretten C och
            D med respektive 1,800 och 1,900 patienter samt 37,000 och 34,000
            vårddagar på vardera 1 överläkare och 1 underläkare utan extraordinarie
            läkarhjälp äro alltför stora. Ytterligare har lasarettet F, som
            har något fler patienter och vårddagar än lasarettet E, men två
            ordinarie läkare mindre, tydligen ansett det nödvändigt söka utjämna
            skillnaden genom anställandet av två, dock synnerligen lågt avlönade
            s. k. assistentläkare. Härmed framträder i all önskvärd belysning
            ett förhållande, som vi icke tveka att beteckna såsom ett allvarligt
            missförhållande, inom vårt lands sjukvårds- väsen. Den ordinarie
            läkarpersonalen, och eftersom varje odelat lasarett icke kan hava
            mer än en lasarettsläkare samt varje delat lasarett ej mer än
            en lasarettsläkare vid varje avdelning, framför allt underläkarepersonalen
            är vid vissa av vårt lands lasarett otillräcklig. Endera måste
            därvid befintlig per- sonal utnyttjas på ett oskäligt sätt, eller
            ock anställes extra, ytterligt lågt av- lönad eller i vissa fall
            nästan ej alls avlönad arbetskraft. Sålunda har extra- läkaren
            vid lasarettet A endast 1,500 kr. pr år plus fritt vivre, assistentläkarna
            vid lasarettet F 1,260 kr. per år jämte vivre. (Å t. ex. lasaretten
            G och H finnas assistentläkare, som enbart åtnjuta fritt vivre).
            Man försvarar detta med att vederbörande tjänstgöra i utbildningssyfte.
            Visserligen innebär varje förvärvande av övning och erfarenhet
            en ”utbildning”, men denna art av ”ut- bildning” fortsätter givetvis
            hela livet igenom, och då härtill kommer att ifrågavarande lasarett
            ingalunda äro särskilt utrustade som eller avsedda att vara utbildningssjukhus,
            såsom exempelvis undervisningsklinikerna, samt assi- stentläkarna
            åtminstone i vissa fall uppenbarligen fylla luckor i läkarestaberna,
            är det. ofrånkomligt, att här föreligger en ren exploatering av
            underbetald ar- betskraft. För en kontant lön, som knappast ens
            räcker till för förräntning av det under studierna nedlagda kapitalet,
            långt mindre till en amortering, får den unge läkaren — visserligen
            genom sitt fria vivre skyddad mot en di- rikt svältdöd — utföra
            ett arbete varför borde finnas anställd, skäligt avlönad arbetskraft.
            I gengäld får han ”utbildning” genom självförvärvad erfarenhet,
            men dessa meriter ha ej en vanlig utbildningskaraktär att resultera
            i betyg, ledande till särskild kompetens, ja äro icke ens jämställda
            med de fullt likar- tade meriter, som hans avlönade, ordinarie
            anställde kamrat och kollega för- värvar. (Endast intill 8 månader
            räknas nämligen formellt assistentläkare- tjänstgöring likvärdig
            med underläkaretjänstgöring; realiter anses assistentlä- karetjänstgöringen,
            enligt vad man meddelat oss, alltid mindre meriterande än ordinarie
            tjänst eller tjänst såsom vikarie för ordinarie underläkare).
            — Att en sådan exploatering icke är staten och det allmänna värdig,
            synes oss uppenbart. Härtill komma ytterligare olägenheter. Vill
            den nyblivne läkaren bliva, eller har han särskilda förutsättningar
            för att bliva sjukhusläkare eller tjänsteläkare, måste han gå
            underläkarevägen. Även för tjänsteläkare — provinsialläkare och
          </p>
          <pb facs="riksdagen-motions-pdf/data/1935/mot_1935__ak__5/mot_1935__ak__5-003.pdf"/>
          <p>
            Motioner i Andra kammaren, Nr 5. 3
          </p>
          <p>
            likställda — fordras nämligen viss sjukhusutbildning, som för
            närvarande är fixerad till minimum 8 månader, men som i regel
            är vida längre. I regel måste han därvid börja som assistentläkare,
            d. v. s. har att emotse en ej så sällan åratal lång tid, under
            vilken han får fortsätta att ackumulera sin studieskuld. Å andra
            sidan kan han genom att omedelbart öppna enskild praktik, vartill
            han genom sin legitimation är berättigad, göra sina studier omedelbart
            frukt- bärande. Att valet skall bli svårt för den, som icke är
            ekonomiskt oberoende, och dit hör majoriteten av våra nyblivna
            läkare, är uppenbart. Den ekonomiskt svagast ställde kan knappast
            taga steget mot sjukhus- eller tjänsteläkarebanan, och därigenom
            blir den faktor, som borde vara den minst framträdande, när det
            gäller vårt folks hälso- och sjukvård, nämligen den unge läkarens
            privata ekonomiska ställning synnerligen betydelsefull och kan
            väga åtskilligt mer än håg, läggning och fallenhet för läkaregärningen.
            Men även om den unge lä- karen på grund av under studieåren ådagalagda
            särskilda kvalifikationer kan få sin kredit ordnad, eller på annat
            sätt kan skaffa sig möjlighet till fortsatt utbildning, så riskerar
            man att i framtiden den ackumulerade skuldbördan, om ej på annat
            sätt så genom störd arbetsro, kan komma att på ett för allmänheten
            näppeligen önskvärt sätt influera på läkarens sjuk- och hälsovårdande
            arbete. Beträffande det förhållandet, att vid somliga sjukvårdsanstalter
            underläkare- personalen är tillmätt så i knappaste laget, att
            deras arbetsbörda ligger i över- kant och nödig ledighet ej kan
            beredas dem, är missförhållandet så uppenbart, att man härom knappast
            behöver orda. Alla här anförda omständigheter synas oss tillräckligt
            klart tala för nöd- vändigheten av en statlig reglering jämväl
            inom detta arbetsområde. Därmed avses icke införandet av till
            vissa timmar begränsad arbetsdag — sjukvårds- arbetets art omöjliggör
            en sådan reglering för underläkare — men däremot bor- de man,
            synes det oss, genom en utredning väl kunna åtminstone tillnärmelsevis
            fastställa, hur stort antal patienter, som skäligen bör komma
            på varje läkares del; allt under hänsyn till de olika krav, som
            ställas på vederbörande vid sjuk- hus av olika art. När dessa
            normer väl blivit fastställda, bör staten tillse, att vid varje
            sjukvårdsinrättning motsvarande antal skäligt avlönade läkare
            bliva anställda. Med skälig avlöning mena vi därvid avlöning,
            som med hänsyn till förränt- ning och nödig amortering står i
            skälig proportion till befattningshavarnas ål- der och studiekostnader.
            Dessa faktorer kunna utan svårighet fastställas. I samband med
            granskningen av läkarestabernas storlek vid våra lasarett ha vi
            även sökt bilda oss en uppfattning om den övriga sjukvårdspersonalens
            för- hållanden. Beträffande sjuksköterskor och därmed samarbetande
            underordnad personal äro emellertid förhållandena ej så klart
            genomskådliga som i de fall, vilka såsom exempel beträffande läkarnas
            arbetsförhållanden anförts i inled- ningen till motionen. Det
            förefaller oss dock ganska sannolikt, att den sak- kunnige även
            därvidlag skulle kunna peka på missförhållanden. Däremot synes
            ett för lekmannan otvivelaktigt missförhållande understundom förefinnas
            be-
          </p>
          <pb facs="riksdagen-motions-pdf/data/1935/mot_1935__ak__5/mot_1935__ak__5-004.pdf"/>
          <p>
            4 Motioner i Andra kammaren, Nr 5.
          </p>
          <p>
            träffande en viss kategori av sjuksköterskepersonalen, nämligen
            de lasarettsan- ställda barnmorskorna. Vid vardera lasaretten
            I och J redovisas nämligen cirka 300 förlossningar årligen på
            en barnmorska vid vardera lasarettet. Då barn- morskan utöver
            förlossningarna även — må vara med någon biträdeshjälp — skall
            omhänderhava vården av barnsängskvinnorna, synes det oss uppenbart,
            att arbetsbördan måste ligga icke blott i överkant utan ovan det
            lämpliga. Även om ett par förlossningar emellanåt skulle försiggå
            tätt efter varandra, måste ett sådant antal resultera i så mycket
            nattvak att det är omänskligt att där- utöver begära regelbundet
            dagsarbete. Vidare kan givetvis den ensamma lasa- rettsbarnmorskan,
            som alltid måste vara till hands, aldrig — utöver semestern —
            påräkna någon fullständig ledighet. På grund härav få vi hemställa,
          </p>
          <p>
            att riksdagen måtte hos Kungl. Maj:t anhålla om verkställan-
            det med det snaraste av utredning angående de normer, enligt vilka
            behovet av underordnad sjukvårdspersonal — i första hand underläkare
            och barnmorskor — vid våra sjuk- vårdsanstalter bör beräknas samt
            förelägga riksdagen de för- slag i syfte att ernå en tillfredsställande
            reglering av berörda personals arbetsförhållanden, vartill utredningen
            kan föran- leda.
          </p>
          <p>
            Stockholm den 12 januari 1935.
          </p>
          <p>
            C. Gösta Jacobsson. Alf Meyerhöffer. John Gustafsson i Välsnäs.
          </p>
        </div>
      </div>
    </body>
  </text>
</TEI>
