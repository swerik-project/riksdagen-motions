<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SkU-00257">
  <teiHeader>
    <fileDesc>
      <titleStmt>
        <title>Enhetlig moms för simskolor för barn</title>
        <author corresp="i-EgqHRHVoW5y9USDYuNoYuA">av Hillevi Larsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Enhetlig moms för simskolor för barn</title>
          <idno type="rdwebb">H102Sk257</idno>
          <rs type="number">Sk257</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H102Sk257/text</ref>
          <ref type="dokument_url_html">http://data.riksdagen.se/dokument/H102Sk257</ref>
          <ref type="dokumentstatus_url_xml">http://data.riksdagen.se/dokumentstatus/H102Sk257</ref>
          <ref type="doc">http://data.riksdagen.se/fil/0B57EA55-DEF9-46B1-8DD1-7A3198535704</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5rpJ7v6X4g2ESBxgs4KH1r" type="signed"/>
        <correspContext corresp="i-5rpJ7v6X4g2ESBxgs4KH1r">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction xml:id="i-2oMSywUU6sV3vYiMHwpa8N" type="numbering">
          <date when="2013-10-02"/>
        </correspAction>
        <correspAction xml:id="i-Dob4QUw4aNinHU1gpwWDdT" type="submission">
          <date when="2013-10-02"/>
        </correspAction>
        <correspAction xml:id="i-MJ1YN93Ek1te4XSzmTYQUM" type="transfer">
          <date when="2013-09-30"/>
        </correspAction>
        <correspAction xml:id="i-7MciAVqmTB8aF3GeAv3ctZ" type="assigned"/>
        <correspContext corresp="i-7MciAVqmTB8aF3GeAv3ctZ">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2PNXRqiXiMtNoAsbnpwhx7" type="motHeader"/>
      <div xml:id="i-FjvDsohq4H9FzsugraQeKN" type="motBody">
        <div xml:id="i-EEaURXXq2ApZmQ4rXUGbJG" type="motProposal" subtype="förslag">
          <head xml:id="i-6zz7CBVU5y5ytsGNQKWZjV">
            Förslag till riksdagsbeslut
          </head>
          <p xml:id="i-R8GP9hY5S3y5byYrwQujT2">
            Riksdagen tillkännager för regeringen som sin mening vad som
            anförs i motionen om att införa enhetlig moms för privata simskolor
            för barn.
          </p>
        </div>
        <div xml:id="i-LjZV9Q9xBMk7LJwyTsFwi1" type="motContent">
          <head xml:id="i-R7pKaxrhep5EyUfLzBkqG5" type="h1">
            Motivering
          </head>
          <p xml:id="i-Fcr7QPpYqLLevgUttbxaSS">
            Drunkning är den vanligaste dödsorsaken bland små barn. Störst
            är risken i åldern 1–4 år. Trots detta har momsen på babysim och
            simskolor för barn upp till fem år höjts från 6 procent till 25
            procent. Momsen på simskolor för barn från 5 år och uppåt ligger
            däremot kvar på 6 procent. Motiveringen från Skatteverket är att
            simskolor för små barn handlar om plask och lek och är rekreation,
            inte idrott. (Momssatsen på idrott är 6 procent, momssatsen på
            rekreation 25 procent.). Det finns inget belägg för detta påstående.
            Tvärtom så innehåller både babysim och simskola för små barn moment
            som handlar om grundläggande simträning och överlevnadsstrategier
            om man hamnar i djupt vatten.
          </p>
          <p xml:id="i-L8gCsy4Gb5mHJPTeaj1Xp3">
            Simträning för små barn kan aldrig ersätta vuxentillsyn. Men
            det kan öka överlevnadschanserna i en kritisk situation. Studien
            Association between Swimming Lessons and Drowning in Childhood
            (2009) visar att ett strukturerat simprogram kan minska risken
            att drunkna med upp till 88 procent för barn under 5 år. Babysim
            och småbarnssimskola ger vattenvana som minskar risken att barnet
            får panik i vattnet, vilket kan leda till drunkning även i grunt
            vatten. Barnen får redan på babysimmet lära sig att hoppa i vattnet
            och därefter simma tillbaka till kanten. Detta ökar chansen för
            överlevnad och är en bra grund för vidare simträning. Ju tidigare
            barnen lär sig att hantera situationen i vattnet, desto snabbare
            kan de också lära sig simma.
          </p>
          <p xml:id="i-9WhkJFRtFwiK7jRaYhCetY">
            Både babysim och småbarnssimskola innehåller många lekfulla moment,
            men det är för att barnen ska känna sig trygga och lära sig bättre.
            På samma sätt som i förskolan, där pedagogisk utveckling sker
            på ett lekfullt sätt för de små barnen. Det betyder inte att barnen
            inte lär sig något!
          </p>
          <p xml:id="i-NqDLx7j3MwvJLfDS8q2eWt">
            Redan idag är möjligheten att gå på simskola en klassfråga. Många
            fattiga familjer har inte råd att låta barnen gå i simskola, vilket
            sedan märks i skolan då många av de här barnen inte kan simma.
            Åtskilliga av dessa barn blir sedan underkända i idrott, för att
            de inte lärt sig simma. Risken är att vissa barn aldrig lär sig
            simma efter detta.
          </p>
          <p xml:id="i-Gy94wEvfYziQ3KwboywocR">
            Med momshöjningen – och prishöjningen den inneburit – har det
            redan blivit färre som låter sina små barn gå i simskola. Det
            drabbar inte bara simskolorna, som får dra ner på sin verksamhet,
            utan framför allt de små barnen som går miste om livsviktig träning
            att klara sig i vattnet. Det ökar drunkningsrisken och försenar
            barnens möjligheter att lära sig simma.
          </p>
          <p xml:id="i-LyWKAypawHQU4uDwPhPAfb">
            Restaurangmomsen har sänkts, vilket kostat cirka 5 miljarder
            i uteblivna statliga intäkter. Införande av enhetlig moms för
            simskolor skulle kosta en bråkdel av den summan. Det är ett lågt
            pris att betala med tanke på att vinsten innebär bättre möjligheter
            att förebygga drunkningsolyckor med små barn och att fler barn
            får grundläggande vattenvana och simträning.
          </p>
          <p xml:id="i-U4U5yTHQ4qd6bG9gWzPDBX">
            Av rättviseskäl bör momssatsen vara densamma för alla simskolor,
            oberoende av åldern på simskoleeleverna! Givetvis bör alla simskolor
            räknas som idrott och beskattas med den lägre momssatsen.
          </p>
        </div>
        <div xml:id="i-AS1p7Dp8pw8qkBKRKrpeFs" type="signatureBlock">
          <list xml:id="i-M9w4wq6WYKbWZvr7Ryx6Av">
            <item xml:id="i-6LyPZrqBN4txxogq7Kfekn" type="signature">
              Hillevi Larsson (S)
            </item>
          </list>
        </div>
      </div>
    </body>
  </text>
</TEI>
