<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-FiU-00018">
  <teiHeader>
    <fileDesc>
      <titleStmt>
        <title>med anledning av skr. 2009/10:130 Redovisning av AP-fondernas verksamhet t.o.m. 2009</title>
        <author corresp="i-3GrPnM5KDKuSxfWxymYNoC">av Mikaela Valtersson m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2009/10:130 Redovisning av AP-fondernas verksamhet t.o.m. 2009</title>
          <idno type="rdwebb">GX02Fi18</idno>
          <rs type="number">Fi18</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GX02Fi18/text</ref>
          <ref type="dokument_url_html">http://data.riksdagen.se/dokument/GX02Fi18</ref>
          <ref type="dokumentstatus_url_xml">http://data.riksdagen.se/dokumentstatus/GX02Fi18</ref>
          <ref type="doc">http://data.riksdagen.se/fil/7826CD1E-EBAE-4B81-9E2C-E5092B6E8F55</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3GrPnM5KDKuSxfWxymYNoC</idno>
            <name>Mikaela Valtersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-R2PZc22cC8YUpQsK3oXzbK" type="basedOn"/>
        <correspContext corresp="i-R2PZc22cC8YUpQsK3oXzbK">
          <ref>Regeringsskrivelse 2009/10:130</ref>
        </correspContext>
        <correspAction xml:id="i-FDB8eTPdCtUgvx2oXe8bcr" type="signed"/>
        <correspContext corresp="i-FDB8eTPdCtUgvx2oXe8bcr">
          <note type="signatory" corresp="i-3GrPnM5KDKuSxfWxymYNoC"/>
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-WG11xmCpAW9nyyXv1sJFAK"/>
        </correspContext>
        <correspAction xml:id="i-LY2qBzCXiup6GpjQCmD1PM" type="referral">
          <date when="2010-06-15"/>
        </correspAction>
        <correspAction xml:id="i-6sFCEtUw1ofEMfD4KZ31XM" type="dismissal">
          <date when="2010-06-14"/>
        </correspAction>
        <correspAction xml:id="i-TmNpYh2kQa1ThvmhErDNPe" type="dismissal">
          <date when="2010-06-14"/>
        </correspAction>
        <correspAction xml:id="i-Cvaw6eEjEhVn1oCDLCHqTT" type="transfer">
          <date when="2010-06-11"/>
        </correspAction>
        <correspAction xml:id="i-S5Gd8sq7R9rzmw9GbQRCT7" type="submission">
          <date when="2010-06-11"/>
        </correspAction>
        <correspAction xml:id="i-XWVTrLk8u9gfdtqDcPpVnf" type="assigned"/>
        <correspContext corresp="i-XWVTrLk8u9gfdtqDcPpVnf">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-N9gqtEpogCkGgbj9sp6Fbd">
            Förslag till riksdagsbeslut
          </head>
          <list style="ol">
            <item xml:id="i-P4z62yh7KsDf2Ku6hmNg9x">
              Riksdagen tillkännager för regeringen som sin mening vad som
              anförs i motionen om att regeringen snarast bör återkomma till
              riksdagen med förslag om AP-fondernas riktlinjer för etik och
              miljö.
            </item>
            <item xml:id="i-LhEit6uXVzD5tvZLaczHmv">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med riktlinjer som reglerar AP-fondernas möjlighet att investera
              i bolag med fossil energi som huvudsaklig inriktning.
            </item>
          </list>
        </div>
        <div type="motContent">
          <head xml:id="i-2zaE5kBqxMWnupYtk1zDeo" type="h1">
            AP-fondernas riktlinjer för etik och miljö
          </head>
          <p xml:id="i-Y8qKeJxqnKb9JsJShV1c37">
            AP-fondernas etiska och miljömässiga hänsyn vid investeringar
            har varit en återkommande fråga i riksdagen. Finansutskottet gjorde
            hösten 2004 uttalanden med innebörden att AP-fondernas kostnader
            samt riktlinjer för miljö och etik borde utvärderas i särskild
            ordning. AP-fondernas kostnader utvärderades under det följande
            året, men riktlinjerna för miljö och etik berördes inte. Utskottet
            utgick från att regeringen i kommande utvärderingar av AP-fondernas
            verksamhet även skulle utvärdera effekterna av fondernas riktlinjer
            för miljö och etik men ansåg då att riktlinjerna borde ha varit
            i kraft under ett antal år för att det skulle vara meningsfullt
            att analysera och utvärdera dem.
          </p>
          <p xml:id="i-9P39SiipM4F9LPDHfL3MBm">
            I regeringens skrivelse med redovisning av AP-fondernas verksamhet
            20012005 konstaterades det att fonderna hade verkat med det nya
            regelverket i mer än fem års tid, varför en tillräcklig tidsperiod
            kunde anses ha passerat, och att ett förslag till en utvärdering
            av fondernas riktlinjer för miljö och etik som skulle ha formen
            av en offentlig utredning därför bereddes inom Regeringskansliet.
          </p>
          <p xml:id="i-PwVk4egZUGeXZJaax6PSsb">
            Detta noterades i utskottets betänkande hösten 2006, under rubriken
            om bolags­styrning, och den 29 november 2007 tillsattes en kommitté
            med uppdrag att utvärdera riktlinjerna. Kommitténs betänkande
            redovisades ett år senare, och slutsatsen var att fondernas arbete
            med etik och miljö borde utvecklas. Betänkandet innehåller en
            rad förslag till åtgärder, bl.a. sådant som fonderna själva kan
            och bör ta initiativ till, såsom att skapa en gemensam värdegrund,
            men även sådant som kräver handling från regeringen. Bland dessa
            kan nämnas att föreskrifterna om miljö och etik bör föras in i
            lagen om AP-fonder, att regeringens utnämningspolitik till styrelserna
            bör förändras och att regeringens årliga utvärdering av AP-fonderna
            även bör omfatta arbetet med utveckling inom miljö och etik.
          </p>
          <head xml:id="i-YEQkwFkGoH5aoLth7rFtfd" type="h1">
            Regeringens skrivelse
          </head>
          <p xml:id="i-FUFBBiepXRYFYvaFaCExqF">
            I den föreliggande skrivelsen om AP-fondernas förvaltning anser
            regeringen att första till fjärde AP-fonderna har genomfört riktlinjerna
            för miljö och etik på ett bra sätt även om de kan behöva utvecklas
            genom skapandet av en tydlig och gemensam värdegrund genom det
            gemensamma etikråd som bildades 2007. Några åtgärder från regeringen
            föreslås inte.
          </p>
          <p xml:id="i-MbenzLrYokSofH8sT7ykn5">
            Miljöpartiet motionerade redan förra året om att riktlinjerna
            för AP-fondernas förvaltning behövde ses över. Inget har emellertid
            hänt sedan dess. Sammantaget har det nu gått sex år sedan finansutskottet
            först begärde en utvärdering av AP-fondernas riktlinjer för etik
            och miljö utan att någonting konkret har föreslagits. När den
            av finansutskottet begärda utvärderingen slutligen kom efter fyra
            år identifierade den behov av åtgärder, men regeringen ser ingen
            anledning att vidta några av dem.
          </p>
          <p xml:id="i-PPRcCRBvR7RZmxhPNxqc3X">
            Miljöpartiet de gröna anser att AP-fondernas riktlinjer för etik
            och miljö är av stor vikt. Tillsammans tillhör fonderna världens
            sex största statliga pensionsförvaltare, och deras placeringar
            ger effekter, både ur finansiell synpunkt och som signal till
            andra aktörer. Vi menar i likhet med vad som framfördes i utredningen
            (SOU 2008:107) att fondernas hållbarhetsarbete och etiska hänsynstagande
            måste gå längre än att begränsas till compliance, dvs. efterlevnad
            av lagar och konventioner. Vi delar utredningens bedömning att
            om man begränsar sitt etiska ansvar till att följa lagar och regler
            finns egentligen inget behov av någon etikpolicy; etiken är ju
            det som ska ta vid där juridiken tar slut. Miljöpartiets inställning
            är att förvaltningen av AP-fonderna bör ligga i linje med Sveriges
            internationella åtaganden i stort och med andemeningen i internationella
            konventioner snarare än konventionernas bokstav. Sveriges politik
            för global utveckling utgör en grund för att skapa en koherent
            politik inom ramen för t.ex. fattigdoms­bekämpning och mänskliga
            rättigheter. Denna värdegrund och detta arbetssätt bör även integreras
            i AP-fondernas strategiska förvaltning av pensionsmedel. Att göra
            så, menar vi, står inte i motsättning till det långsiktiga avkastningsperspektivet
            utan utgör snarare en förutsättning för att säkra vår gemensamma
            framtid och därmed pensionsmedlens långsiktigt positiva utveckling.
          </p>
          <p xml:id="i-X3ZAtPR85PwAVaQqJVu7jq">
            Regeringen bör därför snarast återkomma till riksdagen med en
            proposition om AP-fondernas riktlinjer för etik och miljö utifrån
            det betänkande som har lagts fram av Kommittén om AP-fondernas
            etik- och miljöansvar och vad som anförts i den här motionen.
            Detta bör riksdagen ge regeringen till känna som sin mening.
          </p>
          <head xml:id="i-GqXPPBpUADfyiSryfN4amX" type="h1">
            Förtroende eller verklighet
          </head>
          <p xml:id="i-XahLHEYgSvjbuBJe9tmFc7">
            Regeringens handfallenhet hänger möjligen samman med den begränsade
            syn man verkar ha på vikten av riktlinjerna och deras roll. Både
            direktiven till kommittén och skrivelsen präglas av att riktlinjerna
            är viktiga för att upprätthålla allmänhetens förtroende för AP-fonderna.
            Det är bara ur det perspektivet som regeringen ser något behov
            av översyn och åtgärder.
          </p>
          <p xml:id="i-KcuBPXAMSYWdpAvQjLV9La">
            Miljöpartiet de gröna anser att allmänhetens förtroende för pensionssystemet
            är viktigt, men det är inte det viktigaste. Ofta får institutioner
            det förtroende de förtjänar, och åtgärder som bara syftar till
            att öka förtroendet s.k. window-dressing eller greenwash fungerar
            ofta kontraproduktivt. Folk är inte dumma. Förtroendet för AP-fonderna
            måste byggas underifrån, med verkliga förändringar.
          </p>
          <p xml:id="i-6StWVB9fSVDXoby9HsPfa6">
            Syftet med att vidta åtgärder för att skärpa fondernas etik-
            och miljöarbete måste därför vara att verkligen styra placeringarna
            på ett sätt som ger avtryck i verkligheten.
          </p>
          <head xml:id="i-Awv5oCAAXRSbgqC7b13brr" type="h1">
            AP-fondernas roll i klimatfrågan
          </head>
          <p xml:id="i-H6YJV3iNp9hJmzxDkzr4rX">
            Av särskild vikt är AP-fondernas investeringar i energisektorn.
            I dag placeras en stor del av AP-fondernas pengar i fossila bränslen.
            Miljöpartiet tycker inte att det är rimligt att svenskarnas pensionspengar
            investeras i verksamheter som bidrar till klimat­förändringar.
            Det är också viktigt att komma ihåg att oljesamhällets effekter
            är långt större än ett varmare klimat. Oljekatastrofen i Mexikanska
            golfen visar att vårt oljeberoende också innebär ett riskabelt
            spel med vår miljö och människors hälsa.
          </p>
          <p xml:id="i-YJex3zoXBRM6yFVoRBR7eL">
            De fossila bränslenas påverkan på klimatet och miljön ställer
            mänskligheten inför en av de största utmaningarna någonsin vi
            måste minska vår energianvändning och ställa om till förnybara
            och hållbara energikällor. Det investeringsbehov som ligger framför
            oss i förnybar teknik och infrastruktur är ofattbart stort, och
            tiden för handling är nu. Genom objektens höga kostnader och långa
            livslängd är det viktigt att alla nya investeringar går till rätt
            sak; varje krona som investeras i fossila bränslen i dag kommer
            att bidra till klimatförändringar de närmaste 5060 åren. Ur detta
            perspektiv är AP-fondernas investeringar i fossil energiindustri
            problematiska; de bidrar till klimatförändringar och till att
            skapa strukturer som upprätthåller samhällets beroende av fossila
            bränslen i framtiden.
          </p>
          <p xml:id="i-5pDeVbGPFQGnDw1am511tn">
            Miljöpartiet gjorde 2007 en kartläggning av första till fjärde
            AP-fondernas investeringar i den internationella energisektorn.
            Vi dokumenterade hur mycket av fondernas kapital som satsades
            på fossila energikällor och teknik, och jämförde detta med fondernas
            investeringar i förnybar energi. Kartläggningen visade att fonderna
            vid årsskiftet 2007/08 ägde aktier till ett värde av ca 46 miljarder
            kronor i 399 bolag inom den internationella energisektorn. Av
            dessa hade 378 bolag fossila bränslen som sitt huvudsakliga verksamhetsområde
            medan endast 15 hade en inriktning mot förnybar energi. Ekonomiskt
            skedde 98 % av AP-fondernas energiinvesteringar i fossil energi.
          </p>
          <p xml:id="i-96ddBqD3oQX6d8NgaUrro4">
            Bland AP-fondernas största aktieinnehav i energisektorn återfanns
            även världens största kolproducenter, industrikoncerner som tillverkar
            oljeriggar och annan tung utrustning till offshoreindustrin samt
            bolag som har specialiserat sig på utvinning av oljesand i Kanada,
            en av de mest miljöskadliga verksamheter som finns.
          </p>
          <p xml:id="i-NmbcmgfzskQTZcC9xD7jpd">
            Fondernas investeringar i förnybar energi uppgick samtidigt till
            mindre än 1 miljard kronor, och stora delar av dem kan ifrågasättas
            ur miljösynpunkt. Bland de största investeringarna i förnybar
            energi fanns exempelvis aktier i Wilmar International, världens
            största producent av palmolja.
          </p>
          <p xml:id="i-mTS8EndSD7kn7Hn3SYaa7">
            Sedan dess har inte mycket hänt. De stora investeringarna i prospektering,
            utvinning och bearbetning av olja och fossil gas fortsätter. Allra
            störst är investeringarna i Big Oil, världens sex största privata
            oljebolag. Totalt har första till fjärde AP-fonden ett innehav
            på nästan tolv miljarder kronor i dessa bolag, vilket utgör ca
            2,5 % av fondernas aktieportföljer. Innehavet i BP, som är ekonomiskt
            ansvarigt för oljeläckan i Mexikanska golfen, utgör två miljarder.
            Dessutom har fonderna valt att investera 244 miljoner kronor i
            Transocean, det företag som äger och bemannade den havererade
            plattformen och orsakade olyckan.
          </p>
          <head xml:id="i-5sBkGWo6yQ65NXzEG4kLft" type="h1">
            Nya direktiv
          </head>
          <p xml:id="i-FMaDQJTB4z5JVHnfgBTbAW">
            AP-fondernas uppdrag är att förvalta svenskarnas pensionspengar
            och skapa en trygg framtid för medborgarna. I dag används betydande
            belopp till att stödja den mest klimatstörande verksamhet som
            finns samtidigt som investeringarna i förnybar energi är små.
            Miljöpartiet anser att samhällets tillgängliga resurser ska investeras
            i den omställning till ett klimatsmart samhälle som krävs de närmaste
            decennierna; ingenting kan vara mer angeläget. Gemensamt kapital
            som till exempel pensionsfonder och statliga investeringar bör
            så långt möjligt användas för att möjliggöra och påskynda den
            globala omställningen från fossila bränslen till förnybara energikällor.
            Att investera i fossil energi på det sätt fonderna gör, försvårar
            och försenar omställningen. Statens direktiv till fonderna bör
            därför ändras så att fonderna inte ges möjlighet att investera
            i bolag med fossil energi som huvudsaklig inriktning.
          </p>
          <p xml:id="i-KkpxPV97tsfMHJQw4E1jXm">
            På ett etiskt plan är investeringarna också förkastliga. Merparten
            av svenska folket de som de facto äger de pengar som fonderna
            förvaltar är oroade över klimat­förändringarna. Troligen skulle
            få av oss kunna tänka sig att investera i multinationella oljebolag,
            kolgruvor eller oljesand. De investeringar som fonderna gör med
            svenskarnas pensionspengar är ett hot mot framtiden. Det svenska
            folket bidrar ofrivilligt med sina pensionsmedel till fortsatta
            investeringar i en verksamhet som skapar klimat­förändringar och
            undergräver en tryggad framtid.
          </p>
          <p xml:id="i-KXeLW4tt6ZxJo7CnCC3sW9">
            Investeringarna strider också mot åtaganden som gjorts av AP-fonderna
            och mot inriktningen av svensk energi- och klimatpolitik och ger
            stöd och legitimitet till bolag som vid upprepade tillfällen har
            associerats med korruption, miljöbrott, övergrepp och andra brottsliga
            handlingar inklusive misshandel och mord.
          </p>
          <p xml:id="i-LjNXav4suEz7o2q8PwFE5n">
            Miljöpartiet anser att riktlinjerna för första till fjärde AP-fonderna
            redan i dag ger utrymme för förvaltarna att välja bort fossil
            energi i sin investeringspolicy. Då detta inte sker genom fondernas
            egna beslut är det uppenbart att de etiska riktlinjerna behöver
            skärpas så att fonderna inte ges möjlighet att investera i bolag
            som har fossil energi som sin huvudsakliga verksamhet. Detta bör
            riksdagen ge regeringen till känna som sin mening.
          </p>
        </div>
        <div type="motSignatures">
          <list>
            <item xml:id="i-2my7MeFzJnc3a6ynreXWP3" who="i-3GrPnM5KDKuSxfWxymYNoC">
              Mikaela Valtersson (mp)
            </item>
            <item xml:id="i-YumazJXTW44A9as3jXFS6" who="i-C2s3YhmmVmNkgvznmmnD4x">
              Per Bolund (mp)
            </item>
            <item xml:id="i-3x6SoaMGPbtTnodGbBYUv4" who="i-7YbH6oTUwG4Qn94QEVE6as">
              Gunvor G Ericson (mp)
            </item>
            <item xml:id="i-Q2WDLbCkFwCTunxSukhhHu" who="i-9x2nw6aosA3pyEJfJTc1eD">
              Ulf Holm (mp)
            </item>
            <item xml:id="i-KLCtRgzbLkCbmYp8r761wd" who="i-WG11xmCpAW9nyyXv1sJFAK">
              Helena Leander (mp)
            </item>
          </list>
        </div>
      </div>
    </body>
  </text>
</TEI>
