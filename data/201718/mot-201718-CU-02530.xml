<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-CU-02530">
  <teiHeader>
    <fileDesc>
      <titleStmt>
        <title>Utgiftsområde 18 Samhällsplanering, bostadsförsörjning och byggande samt konsumentpolitik</title>
        <author corresp="i-4up3MKHRwxhpoLfZgub9Fu i-9fmcZcGuiE51S4XGih65wn">av Roger Hedlund och Mikael Eskilandersson (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2530 av Roger Hedlund och Mikael Eskilandersson (båda SD)</title>
          <idno type="rdwebb">H5022530</idno>
          <rs type="number">2530</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H5022530/text</ref>
          <ref type="dokument_url_html">http://data.riksdagen.se/dokument/H5022530</ref>
          <ref type="dokumentstatus_url_xml">http://data.riksdagen.se/dokumentstatus/H5022530</ref>
          <ref type="docx">http://data.riksdagen.se/fil/66365184-7ED9-44F2-93AE-A5FE866ABF32</ref>
          <ref type="pdf">http://data.riksdagen.se/fil/9A6859A7-DC81-41FF-BA99-30FAA71C3C90</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4up3MKHRwxhpoLfZgub9Fu</idno>
            <name>Roger Hedlund</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-9fmcZcGuiE51S4XGih65wn</idno>
            <name>Mikael Eskilandersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-ByKPRdE5bT555yGT4ZH6Vt" type="signed"/>
        <correspContext corresp="i-ByKPRdE5bT555yGT4ZH6Vt">
          <note type="signatory" corresp="i-4up3MKHRwxhpoLfZgub9Fu"/>
          <note type="signatory" corresp="i-9fmcZcGuiE51S4XGih65wn"/>
        </correspContext>
        <correspAction xml:id="i-QZeHq1iN9iDj6XwFi5SYdH" type="submitted">
          <date when="2017-10-04"/>
          <time when="13:48:14"/>
        </correspAction>
        <correspAction xml:id="i-ErT8ijwUUEcqTbZBtwBTTA" type="reviewed">
          <date when="2017-10-04"/>
          <time when="14:32:49"/>
        </correspAction>
        <correspAction xml:id="i-LPrecKxB32PeVXK1i3ep1Z" type="referred">
          <date when="2017-10-13"/>
        </correspAction>
        <correspAction xml:id="i-QrK79nBAB2XNzcNwnNt7w1" type="assigned">
          <date when="2018-10-24"/>
          <time when="08:38:18"/>
        </correspAction>
        <correspContext corresp="i-QrK79nBAB2XNzcNwnNt7w1">
          <ref type="assignedTo">Civilutskottet</ref>
        </correspContext>
        <correspAction xml:id="i-CTHhcT9NatqC3mZZZSDEWb" type="behandlas_i"/>
        <correspContext corresp="i-CTHhcT9NatqC3mZZZSDEWb">
          <ref type="uppgift">2017/18:CU1</ref>
          <ref type="ref_dok_id">H501CU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU1</ref>
          <ref type="ref_dok_titel">Utgiftsområde 18 Samhällsplanering, bostadsförsörjning och byggande samt konsumentpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:2530 av Roger Hedlund och Mikael
          Eskilandersson (båda SD) Utgiftsområde 18 Samhällsplanering, bostadsförsörjning
          och byggande samt konsumentpolitik
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-KVmtCAiKpfhojNeySq6cvb">
            Förslag till riksdagsbeslut
          </head>
          <list>
            <item xml:id="i-CJP61FJRWA4QXKGuEKEmjf" sortKey="Yrkande 1">
              Riksdagen anvisar anslagen för 2018 inom utgiftsområde 18 Samhällsplanering,
              bostadsförsörjning och byggande samt konsumentpolitik enligt förslaget
              i tabell 1.
            </item>
          </list>
        </div>
        <div type="motContent">
          <head xml:id="i-N8AtCsrx9gm8AqnnUM977J" type="h1">
            Sverigedemokraternas bostads- och konsumentpolitik
          </head>
          <p xml:id="i-Jh9RhVkx5vWy3Qm2QWxaTq">
            Utgiftsmotionen för utgiftsområde 18 beskriver närmare Sverigedemokraternas
            avvikande anslag från regeringens budget och satsningar utöver
            regeringens. I våra kommittémotioner beskrivs vår bostads- och
            konsumentpolitik närmare.
          </p>
          <head xml:id="i-FL2s9HugBMqCFVtFHwEZdj" type="h1">
            Avvikande anslag från regeringen
          </head>
          <p xml:id="i-DUKBwbeStfN3bXYBFFDGTc">
            Sverigedemokraterna följer inte upp regeringens anslag 1:7, 1:8,
            1:9 och 1:11. Den riktade satsningen för renovering av bostäder
            bör vara ett ansvar som ligger på kommunerna att planera långsiktigt
            för. Byggsubventioneringen är en kostsam modell vars effekter
            ifrågasätts från flera håll och som snarare skapar ordning på
            byggmarknaden där man avvaktar bidrag istället för att fokusera
            på byggandet. Kommunbonusen med syfte att stimulera bostadsbyggande
            utgår ifrån fel grund. Utgångspunkten bör vara att byggandet motsvaras
            av ett tillväxtbehov som finansieringen uppfylls av.
          </p>
          <head xml:id="i-KgP1UD34v5fwezjkD1DTNk" type="h1">
            Inledning bostadspolitik
          </head>
          <p xml:id="i-Xd5D25Lv4LrVawveCaCUTx">
            Ett hem är grunden för ett tryggt liv, och i förlängningen är
            en fungerande bostads­politik en förutsättning för ett välmående
            samhälle. Det ska finnas ett boende för alla, oavsett ekonomi.
            Sverigedemokraterna lägger stor vikt vid att barn får en stabil
            uppväxt, unga ges goda förutsättningar att både bo och studera
            och att anpassade och trygga boendeformer tillhandahålls våra
            äldre. Bostadspolitiken ska skapa förut­sättningar för människor
            att bo och leva i de bostadsformer som passar den egna livssituationen
            bäst. Sverigedemokraternas vision är ett fungerande samhälle där
            alla människor bor trivsamt på den plats de önskar och det är
            lätt att flytta och hitta ny bostad.
          </p>
          <p xml:id="i-9JXUdn94LMLm1hMSApr2hY">
            Bostadsbyggandet har ökat under de senaste åren, men det råder
            fortfarande en stor bostadsbrist i Sverige och takten i nybyggandet
            är för låg för att inom rimlig tid återfå en balans på bostadsmarknaden.
            Bromsen i byggande ligger främst i bristen på utbildad arbetskraft
            inom byggsektorn. Bostadspriserna har ökat kraftigt de senaste
            åren och har inneburit långtgående konsekvenser för Sverige i
            form av ökad skuldsättning, hotande bostadsbubbla, mindre konsumtionsutrymme
            och att svenska banker kan hotas av högre inlåningsräntor. Allt
            detta har föranlett att det blivit svårare att köpa och äga sitt
            eget boende. Företagen har problem med att rekrytera kompetens
            då boende saknas till personalen, speciellt i storstadsregionerna.
            Högskole- och universitetsstudenter saknar möjlighet att studera
            i brist på boende på studieorten, vilket i förlängningen kommer
            att påverka kompetensutbudet på arbetsmarknaden.
          </p>
          <p xml:id="i-PfBvz1Z6LqpexRY5w5jHwj">
            Det som behövs är för det första en nollvision för asyl- och
            anhöriginvandring, och för det andra att de kortsiktiga och framhastade
            lösningarna behöver fasas ut till förmån för långsiktig, ekonomisk
            och hållbar samhällsplanering. Byggkostnaderna och därmed bostadspriser
            och hyror behöver sänkas för att alla ska kunna få tillgång till
            egen bostad.
          </p>
          <head xml:id="i-5LTQspCVhmA3r6MmeZrWkH" type="h1">
            Boendemiljö
          </head>
          <p xml:id="i-LPcq9Pd7CLydzLsQXnADru">
            Boendemiljön är viktig för att skapa trivsel och hemkänsla för
            invånarna. Vår omgivning påverkar oss mycket, vilket ska vara
            en prioriterad aspekt vid bostads­byggande och områdesplanering.
            Att bygga vackert är en viktig inriktning i vår bostadspolitik
            och där vi även ska se till att bevara Sveriges rika byggnadstradition.
            Ett sätt att värna det kulturella och estetiska arvet kan vara
            att införa en så kallad kulturell planering. Det är i korthet
            en metod som i samhällsbyggnadsfrågor sätter fokus på den unika
            platsens förutsättningar, historia och den omgivande bebyggelsestrukturen.
          </p>
          <head xml:id="i-SPXHqgvq6qR28GDiqqPQAc" type="h1">
            Ökad trygghet i förorterna
          </head>
          <p xml:id="i-GYZJ95hjX61xQ3DT1GWEVn">
            Polisen har pekat ut 61 utsatta områden i Sverige, där otryggheten
            är extra stor. Utformningen av miljonprogramsområdena, vilka utgör
            en betydande andel av de utsatta områdena, gör det svårt för polisen
            att närvara utan att samtidigt utsätta sig för stora risker. Placering
            av centrum, skolor, parkeringar m.m. är utformat på ett sätt som
            försvårar spaning och närvaro för polisen och reträttvägar kan
            enkelt blockeras. Närvaron från polisen försvåras vid polisingripanden
            då de ofta leder till våldsamma upplopp med bilbränder och stenkastning
            som följd. Här föreslår vi att en nationell handlingsplan tas
            fram som en handbok för landets kommuner att identifiera otrygga
            områden i alla landets tätorter och tillgodose deras behov av
            åtgärder för ökad trygghet. Trygghetsgivande belysning och utökad
            kameraövervakning är två exempel på åtgärder som kan ingå i handlingsplanen.
            Sverigedemokraterna anslår särskilda medel till berörda kommuner
            för områdesplanering.
          </p>
          <head xml:id="i-Qw3TV83PZ1GnSSRma5UjLQ" type="h1">
            Regional bostadsplanering och Investeringsbidrag för Äldrebostäder
          </head>
          <p xml:id="i-CuSDSQskW7bajEPe2SzswR">
            För att stat, regioner och kommuner ska kunna planera tillsammans
            för bostadsbyggande, infrastruktur och kollektivtrafik, behövs
            en regional planering. Regionen kan bidra med en kompetens som
            framför allt de mindre kommunerna, varifrån arbetspendling sker,
            har behov av. En regional översiktsplanering ska samtidigt fortfarande
            innebära att beslutanderätten ligger på kommunal nivå. Vidare
            behövs en bostads- och infrastrukturberedning, som långsiktigt
            kan skapa bättre förutsättningar för ökat bostadsbyggande. Behov
            av ny- eller ombyggnation av äldrebostäder i särskilda boenden,
            samt trygghetsboenden är växande. För att möta behovet för den
            kommande åldrande befolkningen tillför vi kommunerna ett investeringsbidrag.
          </p>
          <head xml:id="i-5vkKTbPfsfrw6Ui61NXhs2" type="h1">
            Stimulansbidrag för studentbostäder
          </head>
          <p xml:id="i-HxFPg2nZAnywWJ2aMbEFRJ">
            På de flesta av Sveriges högskole- och universitetsorter råder
            brist på studentbostäder, vilket riskerar att slå mot utbildningsväsendet
            och kompetensförsörjningen. Utöver storstadsregionernas kompetensbehov
            för tillväxtföretag behövs möjligheten att kunna studera för dem
            som bor på mindre orter och där kompetensen behövs för att företag
            ska kunna verka och därmed motverka utflyttning. Sverigedemokraterna
            vill underlätta och utöka byggandet av studentbostäder, genom
            statligt stimulansbidrag till kommunerna, och utökar därför anslaget
            i form av stimulansbidrag.
          </p>
          <head xml:id="i-AgJLQ4ttaDvvsYNrLzjBnQ" type="h1">
            Stimulansbidrag för tillgänglighetsanpassning
          </head>
          <p xml:id="i-HMzR2umwKAUtT9vjBYbXaf">
            Nyproducerade bostäder bör i så hög utsträckning som möjligt
            vara anpassade för funktionshindrade utan att det för den delen
            innebär för mycket byråkrati. Hänsyn måste alltid tas till olika
            förutsättningar och olika behov vid nybyggnation och för de äldre
            byggnader som saknar funktionsanpassning införs ett stimulansbidrag
            för tillgänglighetsanpassning.
          </p>
          <head xml:id="i-84dMCKGaPUrvh5L2sK2XVq" type="h1">
            Skattefria underhållsfonder
          </head>
          <p xml:id="i-YasVBxhf4agdVawqf82gPr">
            Med dagens system så saknas möjligheten att avsätta obeskattade
            medel till framtida underhåll. För att skapa förutsättningar att
            hålla nere hyrorna ska skattefria underhållsfonder möjliggöras,
            för att finansiera framtida renoveringar. Detta bör gälla enskilt
            ägda och kommunägda bostadsföretag och en utredning föreslås för
            att komma vidare med förslaget.
          </p>
          <head xml:id="i-6UM1vrbbBBKTVgTPpm7U7f" type="h1">
            Lantmäteriet
          </head>
          <p xml:id="i-HyPYxukY1RHKvGUFAJT2Ay">
            Lantmäteriet kartlägger Sverige och samhället med avancerade
            och detaljerade kartor. Räddningstjänsten i Västmanland försenades,
            i samband med den stora branden 2014, av att man använde sig av
            gamla kartor. Därför anser vi att de senast uppdaterade kartorna
            ska göras tillgängliga kostnadsfritt, detta för att underlätta
            tillgången. Sverigedemokraterna höjer därför anslaget till Lantmäteriet.
          </p>
          <head xml:id="i-FGnymA6HWARSryq2jeHSHd" type="h1">
            Konsumentpolitik
          </head>
          <head xml:id="i-5jubM7Ap85sBAEfvThJk5L" type="h2">
            Målet med konsumentpolitiken
          </head>
          <p xml:id="i-BbKkrVPtcZrYtSK7gERCR3">
            För Sverigedemokraterna är det viktigt att konsumenten har möjlighet
            och tillräcklig information för att kunna göra aktiva val. Detta
            både för att kunna välja bort en sämre vara/tjänst men även kunna
            välja vad man stödjer genom sin konsumtion. Därför är vi motståndare
            mot att ursprungsmärkning försämras eller att alltför övergripande
            märkning används. Sådant kan annars hindra konsumenten att göra
            aktiva val. Det är också viktigt att vår konsumtion, totalt sett,
            är hållbar ur alla perspektiv. Det gäller såväl ekonomiskt som
            socialt och miljömässigt. Därför är det vår uppfattning att båda
            dessa perspektiv ska finnas med i ett konsumentpolitiskt mål och
            vara jämställda varandra. Vårt förslag till konsumentpolitiskt
            mål är därför följande: ”Målet för konsument­politiken är att
            skapa hållbar konsumtion, där konsumenterna har möjlighet att
            göra aktiva val på väl fungerande konsumentmarknader.”
          </p>
          <head xml:id="i-2DdeQhjbCbg97wrDteNZWF" type="h2">
            Åtgärder mot så kallade bluffakturor
          </head>
          <p xml:id="i-Soy7ktq89Xx1MAEcdYoaYn">
            Sverigedemokraterna ser ett växande problem med oseriösa företag
            som genom olika, mer eller mindre kreativa, sätt utnyttjar marknadsreglerna
            på ett oseriöst sätt. Sverige­demokraterna vill därför se en översyn
            av regelverken, och där det är uppenbart att man satt i system
            att utnyttja reglerna bör också straffen vara kännbara. Sverige­demokraterna
            vill se över hur man kan undvika att regelverket som skapats för
            handel mellan företag och mellan företag och privatpersoner utnyttjas
            av kriminella. Sverigedemokraterna vill även se över reglerna
            för förenklat tvistemål (så kallade småmål), så att oseriösa företag
            inte gynnas av att inte kunna åläggas rättegångs­kostnader.
          </p>
          <head xml:id="i-Mg12U4DBdyJQLsX2JBuWRY" type="h2">
            Trygga konsumenter
          </head>
          <p xml:id="i-D2SsSzyBkRKRmNUdTRVBr4">
            Sverigedemokraterna anser att det är viktigt att det finns ett
            välfungerande skydd för den enskilda konsumenten och att konsumenter
            har information och möjlighet att göra aktiva val. Därför är det
            viktigt att ursprungsmärkning och innehåll i produkter stämmer
            överens med vad konsumenten vill och behöver veta. Som exempel
            så finns det flera olika miljömärkningar där skillnaderna är oklara
            som ”Bra Miljöval”, ”Svanen” och ”Ekologiskt”. Här behövs förtydligande
            så att konsumenten vet vilka miljömärkningar som ger det miljötänk
            som konsumenten efterfrågar.
          </p>
          <head xml:id="i-3HhhswGhjj2hCWs38ovKbz" type="h2">
            Krafttag mot högkostnadskrediter och så kallade sms-lån
          </head>
          <p xml:id="i-XmWRLTnUFKGC7x7gTebXn1">
            Sverigedemokraterna vill se krafttag mot så kallade sms-lån.
            Nyligen presenterades en utredning kring högkostnadskrediter och
            nu är det viktigt att denna utredning också leder till konkreta
            lagförslag som kan göra skillnad.
          </p>
          <head xml:id="i-Fd1KuvDo3EBPJMiCoBh43L" type="h2">
            Förvaltare och gode män
          </head>
          <p xml:id="i-VDmxXvgffEfgRJTtY6WxLa">
            Sverigedemokraterna vill se över systemet med gode män och förvaltare
            då det idag på många sätt fungerar otillfredsställande. Vi vill
            att det ska tillsättas en bred utredning som förutsättningslöst
            kan ge förslag till hur dagens problem kan lösas.
          </p>
          <p xml:id="i-3RuSCD8AVHPfm7pUNnfXuW">
            Tabell 1
          </p>
          <p xml:id="i-9hLDWBnCw8ACb14MQGJLNo">
            Tusental kronor
          </p>
          <table>
            <row xml:id="i-Xhto31okptGxp5pQAtVzNd" style="label">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (SD)
              </cell>
            </row>
            <row xml:id="i-NZdUHJiCon3AEBoxrC9bNp">
              <cell>
                1:1
              </cell>
              <cell>
                Bostadspolitisk utveckling
              </cell>
              <cell>
                20 600
              </cell>
            </row>
            <row xml:id="i-39Lu5hBukMy8qeEAaxbik2">
              <cell>
                1:2
              </cell>
              <cell>
                Omstrukturering av kommunala bostadsföretag
              </cell>
              <cell>
                94 500
              </cell>
            </row>
            <row xml:id="i-2Uyb5JT48SXTTZBk8da6eV">
              <cell>
                1:3
              </cell>
              <cell>
                Stöd för att underlätta för enskilda att ordna bostad
              </cell>
              <cell>
                43 000
              </cell>
            </row>
            <row xml:id="i-9p715RbmHKfKN3Wx5T3M9w">
              <cell>
                1:4
              </cell>
              <cell>
                Boverket
              </cell>
              <cell>
                308 302
              </cell>
            </row>
            <row xml:id="i-QMqxCjZmV974EnmCAkA43F">
              <cell>
                1:5
              </cell>
              <cell>
                Statens geotekniska institut
              </cell>
              <cell>
                46 767
              </cell>
            </row>
            <row xml:id="i-VhfvrCinTM7ojBhvW9WGPY">
              <cell>
                1:6
              </cell>
              <cell>
                Lantmäteriet
              </cell>
              <cell>
                563 927
              </cell>
              <cell>
                +50 000
              </cell>
            </row>
            <row xml:id="i-sZsaHQ3DZ5sA6bqSVjhBk">
              <cell>
                1:7
              </cell>
              <cell>
                Energieffektivisering och renovering av flerbostadshus och utomhusmiljöer
              </cell>
              <cell>
                1 000 000
              </cell>
              <cell>
                −750 000
              </cell>
            </row>
            <row xml:id="i-VbfgqTCMa6neoFj8ikUEWi">
              <cell>
                1:8
              </cell>
              <cell>
                Stöd till kommuner för ökat bostadsbyggande
              </cell>
              <cell>
                1 300 000
              </cell>
              <cell>
                −1 300 000
              </cell>
            </row>
            <row xml:id="i-v2NAhnVfGsHum3DhGRXHE">
              <cell>
                1:9
              </cell>
              <cell>
                Investeringsstöd för anordnande av hyresbostäder och bostäder
                för studerande
              </cell>
              <cell>
                3 200 000
              </cell>
              <cell>
                −2 350 000
              </cell>
            </row>
            <row xml:id="i-Djb4jjStivEp9BNKaLLRZk">
              <cell>
                1:10
              </cell>
              <cell>
                Bidrag till åtgärder mot radon i bostäder
              </cell>
              <cell>
                34 000
              </cell>
            </row>
            <row xml:id="i-FvsUyWhAMT92YzjAgPgxqZ">
              <cell>
                1:11
              </cell>
              <cell>
                Innovativt och hållbart byggande
              </cell>
              <cell>
                75 000
              </cell>
              <cell>
                −75 000
              </cell>
            </row>
            <row xml:id="i-KPvgsWJCf4mz7yjGtP94Pp">
              <cell>
                2:1
              </cell>
              <cell>
                Konsumentverket
              </cell>
              <cell>
                165 408
              </cell>
            </row>
            <row xml:id="i-H9kwfuXWcz97FD5RmQw8YN">
              <cell>
                2:2
              </cell>
              <cell>
                Allmänna reklamationsnämnden
              </cell>
              <cell>
                44 488
              </cell>
            </row>
            <row xml:id="i-9Ff2HoF7qU5XhtS4Rob34a">
              <cell>
                2:3
              </cell>
              <cell>
                Fastighetsmäklarinspektionen
              </cell>
              <cell>
                24 823
              </cell>
            </row>
            <row xml:id="i-AB4MwVVz6RAifPfWbpFBTY">
              <cell>
                2:4
              </cell>
              <cell>
                Åtgärder på konsumentområdet
              </cell>
              <cell>
                26 459
              </cell>
            </row>
            <row xml:id="i-EywefJUE889cVHc5XbdQrk">
              <cell>
                2:5
              </cell>
              <cell>
                Bidrag till miljömärkning av produkter
              </cell>
              <cell>
                4 374
              </cell>
            </row>
            <row xml:id="i-RmASbYJF1GaQS2Et4CHjvC">
              <cell>
                Nya anslag
              </cell>
            </row>
            <row xml:id="i-GP1bf7mQJsRgTNBtUoZwgN">
              <cell>
                3:1
              </cell>
              <cell>
                Regional bostadsplanering
              </cell>
              <cell>
                +50 000
              </cell>
            </row>
            <row xml:id="i-5xGgKwPbyQWYqDNvqZKeJf">
              <cell>
                3:2
              </cell>
              <cell>
                Tillgänglighetsanpassning av bostäder
              </cell>
              <cell>
                +25 000
              </cell>
            </row>
            <row xml:id="i-BAQUoUhBf2YM99P956QxNz">
              <cell>
                Summa
              </cell>
              <cell>
                6 951 648
              </cell>
              <cell>
                −4 350 000
              </cell>
            </row>
            <row xml:id="i-LGrE3eMaZNPYGqXbwKtLju">
              <cell>
                Specificering av anslagsförändringar
              </cell>
            </row>
            <row xml:id="i-UUgrzSU5A6fzWBw5Zt1FuN">
              <cell>
                1:7
              </cell>
              <cell>
                Säkrare polisiär närvaro i förorterna
              </cell>
              <cell>
                +250 000
              </cell>
            </row>
            <row xml:id="i-GyLU9bC6YTSkqdFuGE6qVd">
              <cell>
                1:9
              </cell>
              <cell>
                Investeringsstöd för student- och äldrebostäder
              </cell>
              <cell>
                +250 000
              </cell>
            </row>
            <row xml:id="i-8wmeBgCxaRHN2B2z8LzS5M"/>
          </table>
        </div>
        <div type="motSignatures">
          <list>
            <item xml:id="i-DVVe4FQpAZ8ZFdFjWeeUk4">
              Roger Hedlund (SD)
            </item>
            <item xml:id="i-9n37CREoY2FmochdEjqCun">
              Mikael Eskilandersson (SD)
            </item>
          </list>
        </div>
      </div>
    </body>
  </text>
</TEI>
