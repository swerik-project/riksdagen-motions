<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-TU-00010">
  <teiHeader>
    <fileDesc>
      <titleStmt>
        <title>med anledning av prop. 2011/12:118 Planeringssystem för transportinfrastruktur</title>
        <author corresp="i-XSuWURvcJRjSbVSYUBBuD2">av Stina Bergström m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2011/12:118 Planeringssystem för transportinfrastruktur</title>
          <idno type="rdwebb">GZ02T10</idno>
          <rs type="number">T10</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GZ02T10/text</ref>
          <ref type="dokument_url_html">http://data.riksdagen.se/dokument/GZ02T10</ref>
          <ref type="dokumentstatus_url_xml">http://data.riksdagen.se/dokumentstatus/GZ02T10</ref>
          <ref type="doc">http://data.riksdagen.se/fil/70479A2D-6A7A-4DBA-9AE4-782F76D9E043</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-J1AC3kKgrEgj1v8sLr1Q5M" type="basedOn"/>
        <correspContext corresp="i-J1AC3kKgrEgj1v8sLr1Q5M">
          <ref>Proposition 2011/12:118</ref>
        </correspContext>
        <correspAction xml:id="i-5VRNEaQYoBXQehp4i7ALbD" type="signed"/>
        <correspContext corresp="i-5VRNEaQYoBXQehp4i7ALbD">
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-LSGLGKPPdgKqe7pxwHn9sf"/>
          <note type="signatory" corresp="i-DLt3BwBDVwBxqxVEki5m5B"/>
        </correspContext>
        <correspAction xml:id="i-2DEYC843eVRSWbW1t9EMvA" type="referral">
          <date when="2012-04-18"/>
        </correspAction>
        <correspAction xml:id="i-XGkJGMS8sph1pMJjsCtpYM" type="referral">
          <date when="2012-04-18"/>
        </correspAction>
        <correspAction xml:id="i-5LnsY7u2XWfZQBsdbE8ikJ" type="dismissal">
          <date when="2012-04-17"/>
        </correspAction>
        <correspAction xml:id="i-VUytMdVLEopuAN22pyjFgk" type="dismissal">
          <date when="2012-04-17"/>
        </correspAction>
        <correspAction xml:id="i-2Xovr1r5V92hShUEkPiAzU" type="submission">
          <date when="2012-04-11"/>
        </correspAction>
        <correspAction xml:id="i-CZZGJq8uJhMEeXZZFhfKRg" type="transfer">
          <date when="2012-04-11"/>
        </correspAction>
        <correspAction xml:id="i-3xfUwAPtydeNoywN9dvFS7" type="assigned"/>
        <correspContext corresp="i-3xfUwAPtydeNoywN9dvFS7">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8rhPNCqLM7BHqpzyNzTriF" type="motBody">
        <div xml:id="i-MQezhWJ6S4vwrczbGrwCpq" type="motProposal" subtype="förslag">
          <head xml:id="i-Jtoee2SyLE17TsH2ZMjZUp">
            Förslag till riksdagsbeslut
          </head>
          <list xml:id="i-JDQjTYtVCTHNM2hrccTCHe" style="ol">
            <item xml:id="i-RpxkmXRJMUL737ozq2brzQ">
              Riksdagen tillkännager för regeringen som sin mening vad som
              anförs i motionen om att upphöja fyrstegsprincipen till lag.
            </item>
            <item xml:id="i-5zmowTVqQMJC9yN3Nk1mfD">
              Riksdagen tillkännager för regeringen som sin mening vad som
              anförs i motionen om att regeringen ska återkomma med lagförslag
              som innebär att det nuvarande systemet med förstudie, utredning
              och arbetsplan behålls.
            </item>
            <item xml:id="i-fWQ6u7YKcpH9XBDWDAc8K">
              Riksdagen tillkännager för regeringen som sin mening vad som
              anförs i motionen om att regeringen ska återkomma med lagförslag
              om att det ska upprättas en miljökonsekvensbeskrivning även om
              ett väg- eller järnvägsprojekt inte kan antas medföra betydande
              miljöpåverkan.
            </item>
            <item xml:id="i-P6ff7MvLwFkkoF3X7upnvx">
              Riksdagen avslår regeringens förslag till lag om ändring i väglagen
              i de delar det avser 76 § andra stycket.
            </item>
            <item xml:id="i-DyTQbwpZkmFvbLCsXgMr2n">
              Riksdagen tillkännager för regeringen som sin mening vad som
              anförs i motionen om att återkomma med lagförslag om samråd och
              överklagande av länsstyrelsens beslut.
            </item>
            <item xml:id="i-FsqBMKpkLxnQ74kV2PL8go">
              Riksdagen avslår regeringens förslag till lag om ändring i miljöbalken
              i de delar det avser 7 kap. 11 a §.
            </item>
            <item xml:id="i-LsGUo37US315PG2FpGp8G6">
              Riksdagen avslår regeringens förslag till lag om ändring i miljöbalken
              i de delar det avser 17 kap. 1 och 5 §§.
            </item>
            <item xml:id="i-2XRvtN3CC2dZuem3VsT27u">
              Riksdagen tillkännager för regeringen som sin mening vad som
              anförs i motionen om att utöka Naturvårdsverkets rätt att överklaga
              infrastrukturbeslut till att även gälla för järnvägar.
            </item>
            <item xml:id="i-Pnx3adbVYGUvekkZELam9t">
              Riksdagen tillkännager för regeringen som sin mening vad som
              anförs i motionen om att avsätta resurser så att länsstyrelser
              och andra myndigheter kan klara planeringen av infrastrukturprojekt
              snabbare än i dag.
            </item>
          </list>
        </div>
        <div xml:id="i-56NJbZU2bgz2gms1diizUY" type="motContent">
          <head xml:id="i-8DtRfx5v5dVzodgo5sQ7ng" type="h1">
            Inledning
          </head>
          <p xml:id="i-5vf73kQhJEdJgJWsFXvVwT">
            Miljöpartiet är positivt till att planeringen av järnvägar och
            vägar sker snabbare än i dag. Samtidigt vill vi värna miljöskyddet
            och stärka allmänhetens möjligheter till insyn och delaktighet
            i planeringsprocessen. Vi anser inte att det är miljölagstiftningen
            som försenar infrastrukturprojekt.
          </p>
          <head xml:id="i-YmXJPVMCFD8STiyejhT4J" type="h1">
            Gör fyrstegsprincipen till lag
          </head>
          <p xml:id="i-M6xtqDKYuFKAR2oH2RUWKi">
            Vårt alternativ är en tydligare användning av fyrstegsprincipen
            i planeringen. Detta skulle snabba på processen, spara resurser
            och samtidigt öka miljöskyddet.
          </p>
          <p xml:id="i-8gMpVnGT1sGY7J4VacNtcM">
            Fyrstegsprincipen innebär att man vid infrastrukturplanering
            i första hand ska pröva åtgärder som minskar transportbehoven
            eller transportsätten. I andra hand ska man pröva hur det befintliga
            transportsystemet kan utnyttjas effektivare. Först därefter ska
            åtgärder i form av om- och tillbyggnad övervägas och först i sista
            hand ska nybyggnad av infrastruktur prövas. Principen nämns ofta
            men alltför lite tid och kraft läggs på steg ett- och två-åtgärder.
            Politiker och andra har ofta redan i förväg ställt in sig på att
            bygga en ny väg eller järnväg och fyrstegsprincipen tas inte på
            allvar i planeringen.
          </p>
          <p xml:id="i-Nz1bbHHMNmsVKWWAf2EMPQ">
            Miljöpartiet föreslår därför att fyrstegsprincipen upphöjs till
            lag. Vi föreslår att riksdagen uppdrar åt regeringen att utreda
            och föreslå en sådan lagändring. Detta bör riksdagen ge regeringen
            till känna som sin mening.
          </p>
          <head xml:id="i-4QYtURM7izN7mzbqGGLw1T" type="h1">
            Tidigt samråd är positivt
          </head>
          <p xml:id="i-XRp9ZBPP7Typx3GLPdUG3D">
            Regeringen betonar vikten av en tidig dialog i form av en förberedande
            studie enligt fyrstegsprincipen, vilket Miljöpartiet instämmer
            i. Vi menar att en seriös dialog med alla berörda i ett tidigt
            skede av planeringen snabbar på processen, då detta kan leda till
            färre överklaganden i ett senare skede. Vår erfarenhet är att
            samråden nu ofta missar att bjuda in kunniga miljöengagerade medborgare
            som i ett tidigt skede kunnat föreslå alternativa lösningar eller
            alternativa dragningar av infrastrukturprojekt. En öppen och inkluderande
            inställning där olika lösningar enligt fyrstegsprincipen diskuteras
            och utreds seriöst kan spara mycket tid och pengar. Vår bild är
            att lokala fågelföreningar, naturskyddsföreningar, boendeföreningar,
            lantbruksorganisationer m.fl. ofta kommer in i processen för sent,
            då myndigheter och politiker redan har låst sig vid en lösning.
          </p>
          <head xml:id="i-5WHmjrCx8913Ybu6UjW1wD" type="h1">
            Samråd både tidigt och senare
          </head>
          <p xml:id="i-HACTRakwtdMXfiPidqVff">
            Regeringen vill ersätta de olika delarna i dagens planering (förstudie,
            utredning och arbetsplan) med en fortlöpande process. Det är oklart
            i vilken utsträckning detta betyder att medborgare och organisationer
            även i ett senare skede bjuds in till möten och ges möjlighet
            att reellt påverka planeringen. Vi vill påpeka att det inte räcker
            med ett samråd i början av en planeringsprocess. På samma sätt
            som det är dumt att ha en dialog för sent när mycket i praktiken
            redan är bestämt, så är det omöjligt att ha ett fullständigt samråd
            i ett tidigt skede. Då har ännu inte alla konsekvenser av ett
            projekt hunnit belysas och den slutliga lösningen presenterats.
            Det är därför viktigt att hålla samråd både i början innan planerna
            har sjösatts och senare när de har tydliggjorts genom MKB och
            andra fördjupade studier. Dagens system med förstudie, utredning
            och arbetsplan med samråd i minst två av dessa delar är tydligt,
            medan regeringens förslag är mer öppet för olika tolkningar. Dagens
            system bör därför behållas. Detta utesluter inte en fortlöpande
            process där olika intressenter kontinuerligt informeras om hur
            planeringen fortskrider. Detta bör riksdagen ge regeringen till
            känna som sin mening.
          </p>
          <head xml:id="i-5HyYpGtEYbue8KDzZJ6Z5p" type="h1">
            Värna om MKB
          </head>
          <p xml:id="i-KJBU4A2Vn1Q3YNxQJamb8Y">
            Regeringen föreslår att ingen miljökonsekvensbeskrivning (MKB)
            behöver göras om ett järnvägs- eller vägprojekt inte kan antas
            medföra betydande miljöpåverkan. Beslutet om vad som är betydande
            ska fattas av länsstyrelsen. Miljöpartiet anser att MKB är ett
            av de bästa verktygen för att säkra miljöskyddet och belysa olika
            konsekvenser. Risken är stor att länsstyrelsernas underlag utformas
            för att övertyga om att det inte är frågan om betydande miljöpåverkan
            i stället för att belysa verkliga konsekvenser. Vad som är betydande
            kan också värderas högst olika, och det som är betydande för en
            lokalbefolkning kanske inte uppfattas så av en länsmyndighet.
            Tolkningen skiljer sig också åt mellan olika länsstyrelser i Sverige,
            och Naturvårdsverket utreder nu denna fråga. Förslaget urholkar
            miljöskyddet och bör avvisas. Detta bör riksdagen ge regeringen
            till känna som sin mening.
          </p>
          <head xml:id="i-AnhHz8JeRSs11ukcx4sk6v" type="h1">
            Urholka inte biotopskyddet
          </head>
          <p xml:id="i-8GtSjG7TJYR9KZuhvzqJJn">
            Regeringen vill ta bort det generella biotopskyddet och samråd
            enligt 12 kap. 6 § miljöbalken. Regeringen föreslår att förbuden
            inom generellt skyddade biotopskyddsområden inte ska gälla byggande
            av allmän väg eller järnväg enligt en fastställd vägplan eller
            järnvägsplan. Detta försvagar biotopskyddet. Det gäller enligt
            propositionen t.ex. alléer, pilevallar, källor med omgivande våtmark,
            småvatten, odlingsrösen, stenmurar och åkerholmar. Miljöpartiet
            avvisar förslaget. Detta bör riksdagen ge regeringen till känna
            som sin mening.
          </p>
          <head xml:id="i-TZSUkeB8Db35ee8yhKzQHa" type="h1">
            Regeringen ska ge tillåtlighet
          </head>
          <p xml:id="i-2wGasvpyFSYumDc78RsgJX">
            Regeringen vill att den obligatoriska tillåtlighetsprövningen
            av vägar och järnvägar enligt miljöbalken ska avskaffas och regeringen
            själv avgöra vilka större projekt som ska tillåtlighetsprövas.
            Även detta urholkar miljöskyddet och bör avvisas. Det blir orimligt
            att Trafikverket i vissa fall både ska göra planerna, ge tillstånden
            och dessutom bygga vägarna och järnvägarna.
          </p>
          <p xml:id="i-6jgvvagktF4Xnhw3x3vRF2">
            Miljöpartiet är positivt till att miljöprövningen på sikt bör
            göras av en oberoende provningsinstans, t.ex. en mark- och miljödomstol.
            I väntan på att detta utreds närmare anser vi att dagens ordning
            är att föredra framför regeringens förslag. Detta bör riksdagen
            ge regeringen till känna som sin mening.
          </p>
          <head xml:id="i-9PhwGxDnXGv59kVZH1Mcq4" type="h1">
            Naturvårdsverket ska kunna överklaga
          </head>
          <p xml:id="i-RRVFiBrVNGx4PX8NzfLgTa">
            Regeringen föreslår att Naturvårdsverket inte längre ska ha rätt
            att överklaga beslut enligt väglagen. Denna rätt har sedan länge
            motiverats med Naturvårdsverkets ställning som central myndighet
            för miljöskydd och naturvård. Utredningen ville behålla denna
            rätt. Regeringen föreslår i stället att länsstyrelserna ensamma
            ska bevaka statens intressen. I praktiken är länsstyrelserna ibland
            utsatta för regionalt tryck att exploatera medan Naturvårdsverket
            tydligare kan hävda miljöintressena. Att ta bort Naturvårdsverkets
            rätt att överklaga försvagar miljöskyddet. Detta ger också en
            mycket liten påverkan av planeringstiden för infrastruktursatsningar.
            Det är i dag ytterst få fall som överklagas av Naturvårdsverket.
            Miljöpartiet vill behålla Naturvårdverkets rätt att överklaga
            vägbyggen och utöka den till att gälla även för järnvägsbyggen
            i banlagen. Detta bör riksdagen ge regeringen till känna som sin
            mening.
          </p>
          <head xml:id="i-87q7KRaBkhnPUW74AnrbaS" type="h1">
            Mer resurser till myndigheterna
          </head>
          <p xml:id="i-WfZReiBzkWpUTh6mdfrmzJ">
            För att stärka miljöskyddet, värna medborgarinflytandet, följa
            fyrstegsprincipen och samtidigt snabba på planeringen behövs mer
            resurser till länsstyrelserna och Naturvårdsverket för handläggning
            av väg- och järnvägsbyggen. Detta bör riksdagen ge regeringen
            till känna som sin mening.
          </p>
        </div>
        <div xml:id="i-CPuNJzHPvyXrsKTiPb8V3c" type="signatureBlock">
          <list xml:id="i-H5tC2vhA84gnz6KEoRLgdz">
            <item xml:id="i-Sh6R2kRo8GTxNzXF4nsHf9" who="i-XSuWURvcJRjSbVSYUBBuD2" type="signature">
              Stina Bergström (MP)
            </item>
            <item xml:id="i-65K7NHZU3LwLanFEaGgM2X" who="i-LSGLGKPPdgKqe7pxwHn9sf" type="signature">
              Lise Nordin (MP)
            </item>
            <item xml:id="i-XY1Sw4AZdVg3bA5akDjXh" who="i-DLt3BwBDVwBxqxVEki5m5B" type="signature">
              Annika Lillemets (MP)
            </item>
          </list>
        </div>
      </div>
    </body>
  </text>
</TEI>
