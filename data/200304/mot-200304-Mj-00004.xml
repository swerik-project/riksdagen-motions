<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Mj_0004/mot_200304_Mj_0004-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ4 pnr: mp005
          </p>
          <p>
            Motion till riksdagen 2003/04:MJ4
          </p>
          <p>
            av Åsa Domeij och Mikaela Valtersson (mp) med anledning av prop.
            2003/04:2
          </p>
          <p>
            Förvaltning av kvaliteten på vattenmiljön
          </p>
          <p>
            Förslag till riksdagsbeslut
          </p>
          <p>
            1. Riksdagen avslår regeringens förslag till ändringar i miljöbalken
            förutom ändringarna i 5 kap. 8 6 första stycket. 2. Riksdagen
            begär att regeringen återkommer med ett förslag till hur man kan
            arbeta med olika typer av miljömål i miljöbalken utan att definitionen
            av miljökvalitetsnorm ändras. 3. Riksdagen tillkännager för regeringen
            som sin mening att riksdagen bör få ta ställning till hur myndighetsstrukturen
            för den nya vattenadministrationen skall utformas. 4. Riksdagen
            begär att regeringen återkommer med förslag till ändring av miljöbalken
            som tydligare beskriver vad ett åtgärdsprogram skall innehålla.
            5. Riksdagen begär att regeringen återkommer med ett förslag till
            lagändringar som ger den nya vattenmyndigheten/myndigheterna befogenheter
            att utforma åtgärdsprogram som möjliggör = att vattendirektivets
            målsättningar om förbättrad vattenkvalitet kan uppnås.
          </p>
          <p>
            Inledning
          </p>
          <p>
            EU-direktivet 2000/60/EG syftar till att länderna ska arbeta
            med vattenkvalitet utifrån avrinningsområdenas geografiska utsträckning
            för att förbättra vattenkvaliteten. Miljöpartiet anser att det
            är mycket positivt att EU vill arbeta med miljökvalitetsnormer
            och åtgärdsplaner. Redan i slutet av 80- talet började Miljöpartiet
            driva att miljölagstiftningen i stor utsträckning borde bygga
            på miljökvalitetshormer och bindande åtgärdsplaner. Därför anser
            Miljöpartiet att EU-direktivets inriktning är ett steg i rätt
            riktning, liksom regeringens vilja att arbeta utifrån avrinningsområden.
            Gamla administrativa gränser har inte dragits upp utifrån vad
            som är mest effektivt för miljöarbetet.
          </p>
          <pb facs="riksdagen-motions-pdf/data/200304/mot_200304_Mj_0004/mot_200304_Mj_0004-0002.pdf"/>
          <p>
            2003/04:MJ4
          </p>
          <p>
            Men för att regeringens goda intentioner ska kunna uppfyllas
            behövs lagändringar. Vattenmyndigheten/erna måste få tillräckliga
            befogenheter så att åtgärdsprogrammen kan leda till att vattenkvaliteten
            verkligen förbättras. Dessutom bör riksdagen få ta ställning till
            uppbyggnaden av en helt ny myndighetsstruktur. I propositionen
            överlämnas istället beslutet om myndighetsstruktur till regeringen.
          </p>
          <p>
            Definitionen av miljökvalitetsnorm
          </p>
          <p>
            För att lagstiftning ska vara tydlig och klar är det viktigt
            att definitioner är tydliga och inte ändras alltför ofta. Termen
            miljökvalitetsnorm, som syftar på juridiskt bindande gränsvärden,
            har hunnit bli inarbetad. Nu föreslår regeringen att begreppet
            miljökvalitetsnorm också ska kunna användas för andra typer av
            mål, t ex delmål och mål ”som följer av Sveriges medlemskap i
            Europeiska unionen”. De problem som regeringen syftar till att
            lösa med den förändrade definitionen behöver lösas. Men de kan
            lösas på andra sätt. Istället för att göra begreppet miljökvalitetsnorm
            luddigt kan man använda sig av andra begrepp som t ex riktvärden
            och delmål. Ett exempel på lagteknisk lösning finns i en underlagsrapport
            till miljöbalkskommittén ”Genomförande av miljökvalitetsnormer
            m.m.” (Gipperth och Michanek, 2001).
          </p>
          <p>
            Vattenadministrationens struktur
          </p>
          <p>
            Propositionen föreslår att en helt ny myndighetsstruktur ska
            byggas upp för att arbeta med vattenkvalitet. Det vore naturligt
            att riksdagen fick fatta beslut om en så stor fråga. Det torde
            inte vara något problem för regeringen att i en proposition presentera
            hela sitt förslag till myndighetsstruktur. Även om ramlagstiftning
            är vanlig i Sverige finns det ingen anledning att avvakta med
            så viktiga politiska ställningstaganden till förordningsarbetet.
          </p>
          <p>
            Vattenmyndighetens befogenheter
          </p>
          <p>
            Miljöpartiet ser positivt på att bygga upp en administration
            för att arbeta med vattenkvalitet. Men för att förbättra vattenkvaliteten
            genom arbete med åtgärdsprogram och uppfylla vattendirektivets
            krav är det avgörande att vattenmyndigheten/heterna får tillräckliga
            befogenheter. I propositionen saknas förslag som gör att åtgärdsprogrammen
            kan få tillräckligt styrande verkan. Visserligen föreslås att
            åtgärdsprogrammen ska kunna omfatta kommuners och myndigheters
            verksamhet, men om dessa inte vill genomföra åtgärderna saknas
            sanktionsmöjligheter. Åtgärdsprogrammen får inte heller
          </p>
          <pb facs="riksdagen-motions-pdf/data/200304/mot_200304_Mj_0004/mot_200304_Mj_0004-0003.pdf"/>
          <p>
            en direkt styrande verksamhet enligt PBL. Ändringar i PBL skulle
            krävas för att få tillräcklig påverkan på den fysiska planeringen.
            Lagstiftningen behöver förbättras, inte minst när det gäller miljö-
            och hälsoskyddsnämndernas möjligheter att genomföra åtgärder mot
            diffusa föroreningskällor och att i högre grad kunna använda sig
            av generella föreskrifter. Om inte lagstiftningen räcker till
            för att arbeta på ett effektivt sätt, finns stor risk för höga
            statliga administrationskostnader utan att miljönyttan blir särskilt
            stor. Ett sätt att undersöka hur långt dagens lagstiftning räcker
            skulle kunna vara att upprätta ett åtgärdsprogram i det avrinningsområde
            som idag bedöms ha det bästa underlaget. I uppdraget skulle kunna
            ingå att analysera vilka författningsändringar som krävs för att
            kunna arbeta effektivt med åtgärdsprogram samt avgöra vilka som
            är de viktigaste åtgärderna.
          </p>
          <p>
            Åtgärdsprogrammens innehåll
          </p>
          <p>
            Propositionens förslag till vad ett åtgärdsprogram ska innehålla
            är mycket kortfattad. I stor utsträckning lämnas det till förordningsarbetet
            att avgöra hur det ska utformas. Man kan givetvis diskutera hur
            mycket riksdagen ska ta ställning till. Men åtgärdsprogrammen
            är en så central del i vattendirektivet och i regeringens förslag,
            att tydligare krav på utformningen av åtgärdsprogrammen bör föras
            in i lagtexten. Ett förslag till hur det skulle kunna se ut finns
            i ovan nämnda rapport (Gipperth och Michanek, 2001).
          </p>
          <p>
            Stockholm den 20 oktober 2003
          </p>
          <p>
            Åsa Domeij (mp) Mikaela Valtersson (mp)
          </p>
          <p>
            2003/04:MJ4
          </p>
        </div>
      </div>
    </body>
  </text>
</TEI>
