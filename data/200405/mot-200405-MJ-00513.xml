<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_513/mot_200405_MJ_513-0001.pdf"/>
      <pb facs="riksdagen-motions-pdf/data/200405/mot_200405_MJ_513/mot_200405_MJ_513-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ513 pnr: m189
          </p>
          <p>
            Motion till riksdagen 2004/05:MJ513
          </p>
          <p>
            av Catharina Elmsäter-Svärd m.fl. (m)
          </p>
          <p>
            Vissa djurfrågor
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att avskaffa Djurskyddsmyndigheten. 2. Riksdagen
            tillkännager för regeringen som sin mening vad i motionen anförs
            om att införa ett förbudsregister mot vanvård. 3. Riksdagen tillkännager
            för regeringen som sin mening vad i motionen anförs om samhällets
            skydd för näringsidkare som arbetar med djurhållning. 4. Riksdagen
            tillkännager för regeringen som sin meningen vad i motionen anförs
            om fortsatt svensk pälsnäring. 5. Riksdagen tillkännager för regeringen
            som sin mening vad i motionen anförs om avgifter för djurtillsyn.
          </p>
          <p>
            Djuren sätts på piedestal i stället för att gå i gröna goa hagar
          </p>
          <p>
            En tidig försommarmorgon i Mellansverige. Fåglarna = kvittrar,
            smörblommorna gnistrar gult i daggen och fåglarna sjunger upp
            sig för dagens sång. De brunbrokiga korna har precis börjat idissla
            morgonmålet och någon råmar förnöjt. Detta är den typiska traditionella
            Sverigebilden där djuren är en del av vår vardag för att vi skall
            kunna överleva. För visst är det gott med ett glas kall mjölk.
            Denna traditionella bild skall brytas mot de trender som även
            påverkar vårt förhållande till och engagemang för djuren i dagens
            samhälle. I sylvassa rosa läderstövlar går den söta blondinen
            klädd i svart minkpäls över bron. Under armen bär hon, förutom
            sin rosa Gucci-väska, sin kanske mest värdefulla accessoar, Piggy.
            Piggy är en beige-vit Chihuahua-hund som slickar matte mjukt på
            den välsminkade kinden.
          </p>
          <pb facs="riksdagen-motions-pdf/data/200405/mot_200405_MJ_513/mot_200405_MJ_513-0002.pdf"/>
          <p>
            2004/05:MJ513
          </p>
          <p>
            Djurens natur och behov
          </p>
          <p>
            Samhällsdebatten om djurens väl och ve har tagit sig stora proportioner.
            Klimatet i djurdebatten har minst sagt infekterats av att halvkriminella
            främst yngre människor som tillåter sig att vara militanta djurrättsaktivister
            genom att ta lagen i egna händer, framför näringens kunskap och
            djurens bästa. Människor och inte minst de som dagligen arbetar
            med djur säger nu ifrån å det kraftigaste. Det får vara nog med
            var i Guds natur som djuren hör hemma. Människor har rättigheter
            och skyldigheter. Det har inte djuren. Men djuren skall ha ett
            liv som följer både några av världens bästa djurskyddslagar och
            åtföljas av förnyad kunskap från forskningen om deras natur och
            behov. Men känslorna skall inte styra om hundar får gå i koppel,
            gå lösa, bo i små lägenheter eller i hundkoja. Eftersom grundläggande
            forskning och erfarenheter om djurens naturliga behov och vad
            människor känner för sina djur skiljer sig åt, är det viktigt
            att forskningen om djuren och deras beteende fortsätter.
          </p>
          <p>
            Stärkt djurskydd — skydda djuren
          </p>
          <p>
            Sverige har bland världens strängaste djurskyddslagar, men det
            är i tillämpningen det brister. Det är de allra flesta överens
            om. Varje människa kommer oftast i kontakt med djur på ett eller
            annat sätt. Därför är det viktigt med en begriplig och tillgänglig
            lagstiftning. Maximistraffet för brott mot djurskyddslagen är
            två år. Inget allvarligt brott mot djurskyddslagen kan längre
            ge bara böter. Länsstyrelsen har en skyldighet att meddela förbud
            att ta hand om djur eller en viss sorts djur för en person som
            dömts för djurplågeri. Länsstyrelsen har också en skyldighet att
            omhänderta djur som otillbörligt utsatts för lidande om detta
            inte rättats efter tillsägelse. Länsstyrelsen ska också omhänderta
            djur som någon har förbjudits hålla djur efter att ha blivit dömd
            för att ha misskött djur. Det är viktigt att detta arbete fortsätter
            att stärkas. Det finns tydliga krav och skyldigheter men oftast
            är det handläggningstiden och olika huvudmannaskap som gör att
            effekten av lagen inte är lika tydlig. Som ett exempel på detta
            gjorde Sveriges Radios ekoredaktion i september 2003 en rapportering
            om hur djur hos lantbrukare fortfarande far illa medan man utreder
            vanvård. I programmet presenterades en genomgång av 154 förbud
            sedan år 1995 mot lantbrukare att ha djur och som gäller än i
            dag. I 50 procent av fallen har det tagit minst fyra år innan
            lantbrukaren fått ett djurhållningsförbud. I 20 procent av fallen
            har det tagit åtta år eller mer och under den tiden har djur i
            ett antal fall vanvårdats svårt och fått nödslaktas. En del lantbrukare
            har varit både aktiva under utredningen och registrerade i t ex
            nötkreatursregistret.
          </p>
          <pb facs="riksdagen-motions-pdf/data/200405/mot_200405_MJ_513/mot_200405_MJ_513-0003.pdf"/>
          <p>
            Landets veterinärer vill ha ett register över alla som efter
            vanvård förbjudits att ha djur. Registret skulle kunna hindra
            nya fall av vanvård. Detta bör omgående genomföras.
          </p>
          <p>
            Skydda näringen
          </p>
          <p>
            Det finns stränga krav och de verksamma inom jordbruksnäringen
            är noga med att följa de regler som finns. Både bonden med ett
            litet jordbruk och de stora företagen vet att deras produkter
            blir bättre om djuren får leva under bästa möjliga förhållanden.
            Svensken har ett positivt synsätt till djurhållningen, vilket
            lett till några av världens bästa produkter. Trots det finns det
            aktivister som bestämt sig för att våra djurägare agerar fel bara
            för att de håller djur. De använder sig av brott mot lagen för
            att fästa uppmärksamhet på sina ståndpunkter. Dessa aktivister
            utgör dessutom ett rejält hot mot vår svenska demokrati. Tidigare
            var det vanligast att det var pälsdjursnäringen som drabbades
            av våld både mot anläggningar och mot enskilda personer. Men även
            företag som arbetar med fjäderfä och äggproduktion eller djurfodertillverkning
            har drabbats under de senaste åren. Resultatet är förödande för
            olika producenter, t.ex. för svenska ägg och för minknäringen.
            Förutom en enorm extra kostnad och förstörelse av enskild egendom
            blir allt fler duktiga svenska producenter tveksamma till att
            fortsätta.
          </p>
          <p>
            Våldet har fått överhand
          </p>
          <p>
            Det borde vara oacceptabelt för samhället att enskilda människor
            attackerar och saboterar en fullt laglig näringsverksamhet. Samhället
            måste ta ett större ansvar och skydda de näringar och näringsidkare
            som hotas. De skall ha samma möjligheter att driva sin verksamhet
            i trygghet som alla andra företagare. De ständiga attackerna mot
            = näringsidkarna har gjort = att försäkringsbolagen börjat bli
            tveksamma till att försäkra och har i ett par fall nekat svenska
            producenter försäkring för deras egendom. Skulle det sprida sig
            vore det förödande för svensk produktion. Det skulle leda till
            ett svenskt beroende av utländska producenter som har att leva
            upp till ett sämre djurskydd än svenska. Om vi inte agerar nu
            riskerar vi att slå ut hela produktionsgrenar inom det svenska
            jordbruket. När vi föder upp djuren i Sverige kan vi med lagar,
            regler och kontroller ha en vetskap om hur djurhållningen och
            produktionen går till. Om vi inte föder upp djuren i vårt land
            blir vi beroende av import och vi kommer då inte på något sätt
            att kunna påverka regler eller kontroller. I det demokratiska
            Sverige på 2000-talet förstör djurrättsaktivister enskild egendom
            och företag, plågar och dödar djur, allt för att göra just sina
            röster
          </p>
          <p>
            2004/05:MJ513
          </p>
          <pb facs="riksdagen-motions-pdf/data/200405/mot_200405_MJ_513/mot_200405_MJ_513-0004.pdf"/>
          <p>
            2004/05:MJ513
          </p>
          <p>
            hörda. Vissa gör det till och med för att få avtjäna sina straff
            och propagera ännu en gång i domstolen. Man måste då se över om
            straffen som utdöms är tillräckliga, eftersom en del aktivister
            tar så lätt på att avtjäna respektive straff som en del av aktionen.
          </p>
          <p>
            Svensk pälsdjursnäring i fara
          </p>
          <p>
            Människor köper pälsar, pälsaccessoarer eller liknande i svenska
            butiker oavsett om vi har ett förbud om svensk pälsuppfödning
            i Sverige eller inte. Det är trender, mode och kyla som styr köpbeteendet.
            Vad gäller pälsnäringen agerar vi nu i vårt land på så sätt att
            vi riskerar att slå ut en helt laglig produktion av god kvalitet.
            Om vi t.ex. föder upp minkar i Sverige kan vi med lagar, regler
            och kontroller ha en vetskap om hur produktionen går till. Om
            vi inte föder upp minkar i vårt land är vi beroende av import
            och vi kommer då inte på något sätt att kunna påverka regler eller
            kontroller. Därtill skall läggas att pälsnäringen använder mycket
            av vårt slaktavfall och fiskrens som djurmat, så jordbrukssektorn
            har som vanligt ett väl fungerande kretslopp. Det är dessutom
            sällan man möter pälsmotståndare som kräver förbud att köpa päls
            i Sverige. Inte heller sällan har samma motståndare på sig skinnskärp
            eller skinnskor m m och det tar ju udden av helhetssynen direkt.
          </p>
          <p>
            Ökad och smalare tillsyn
          </p>
          <p>
            Det svenska jordbrukets djurhållning är bland de bästa i världen,
            men det är många gånger tillsynen som brister. Aktörerna är flera,
            huvudmännen olika och spridningen över landet är mycket varierande.
            Den lokala tillsynen över djurskyddslagen utövas av kommunen.
            Det är alltså i första hand kommunen som ska göra regelbundna
            besök där djur hålls och det är dit allmänheten skall vända sig
            vid en eventuell anmälan. Riksrevisionen har analyserat djurskyddet
            i Sverige och funnit att samordningen mellan aktörerna och effektiviteten
            i djurskyddet brister. På grundval av sin utredning föreslår revisionen
            att riksdagen ger regeringen i uppdrag att redovisa de åtgärder
            som vidtagits med anledning av revisionens granskning. Vi delar
            denna uppfattning. Därtill vill vi framhålla att ambitionen för
            djurskyddet måste stå i proportion till de resurser som anvisas.
            Revisionen föreslog att regeringen skulle få i uppdrag att överväga
            om regelverket skulle förändras och hur resursbehovet skall tillgodoses.
            Revisorernas påpekande att avgifterna, i vissa kommuner, inte
            står i proportion till verksamheten innebär de facto att djurägare
            genom
          </p>
          <p>
            avgiftssystemet betalar till kommunens övriga verksamhet — en
            form av extra kommunal utdebitering för vissa grupper således.
            Ordinarie rutinkontroller bör inte få avgiftsbeläggas. Åläggs
            kommunerna att utöka verksamheten vad gäller djurskydd skall givetvis
            finansieringsprincipen råda.
          </p>
          <pb facs="riksdagen-motions-pdf/data/200405/mot_200405_MJ_513/mot_200405_MJ_513-0005.pdf"/>
          <p>
            Mot bakgrund av detta och mot bakgrund av revisionens granskning
            vill vi framhålla att den principiellt riktiga fördelningen av
            kostnaderna är att myndighetsutövning skall bekostas av allmänna
            medel. Däremot är det rimligt att kontroller föranledda av brister
            betalas av den felande. Anammas detta synsätt uppfylls revisorernas
            krav på lika behandling mellan djurägare i olika kommuner.
          </p>
          <p>
            Avskaffa Djurskyddsmyndigheten
          </p>
          <p>
            Den nya Djurskyddsmyndigheten i Skara är ett exempel på betalning
            för regeringsmakten, av Socialdemokraterna till Miljöpartiet.
            Djurskyddsmyndigheten är ett exempel på en onödig myndighet som
            nu bl.a. försöker skapa opinion i djurhållningsfrågor och driva
            fram hårdare, näringsfientliga regler utan att invänta politiska
            beslut och ställningstaganden. En minskning kan lämpligen inledas
            med Djurskyddsmyndigheten då Jordbruksverket kan återta sina uppgifter
            och djurförsöksfrågorna då det praktiska inspektionsarbetet ändå
            utförs av kommunala inspektörer. Sverige har en av världens bästa
            djuromsorgslagar och behöver inte fler myndigheter eller byråkrater,
            utan snarare en aktivare tillsyn och ökad tilltro till näringens
            gedigna kunskap. Djurskyddsmyndigheten har arbetat sedan januari
            2004, och under den korta tiden har den vid flera tillfällen varit
            på i kollisionskurs med lantbruksnäringen, trots att samarbete
            med näringen borde vara det viktigaste om man vill se till djurens
            bästa. Man får hoppas att de tidiga utspelen från myndigheten
            bara handlar om en missriktad nybörjarentusiasm och en vilja att
            sätta myndigheten på mediekartan. Risken är dock stor att det
            inte stannar vid detta eftersom en myndighet hela tiden måste
            komma med utspel för att visa att den har ett existensberättigande.
            Behovet av att synas och ge intryck av att var pådrivande gör
            att myndigheter frestas att skapa nya regler och krav utan att
            invänta att riksdag eller regering tagit ställning. I december
            2003 presenterade Riksrevisionen en granskningsrapport om det
            svenska djurskyddet. I den framkom det bl.a. att det i var tionde
            kommun inte förekommer någon djurskyddstillsyn alls. Riksrevisionens
            rapport lyfte även fram kritik mot de många huvudmännen, bristande
            samordning, mängden byråkrater i förhållande till antalet inspektörer
            och de skiftande nivåerna på tillsynen i kommunerna. I skuggan
            av en sådan kritik är det inte en ny myndighet som står överst
            på önskelistan för alla de som vill att våra djur ska ha det bra.
            Det blir dessutom än mer missvisande mot lantbruksnäringen när
            s- regeringen nu med stöd av mp och v i årets budget utökar Djurskyddsmyndighetens
            verksamhet. Dessa resurser skulle bättre komma näringen till del
            genom t ex ökad tillsyn, minskade produktionskostnader, skatter
            och avgifter. Vad svenskt jordbruk behöver är likvärdiga konkurrensvillkor
            till andra länder i stället för fler byråkrater.
          </p>
          <p>
            2004/05:MJ513
          </p>
          <pb facs="riksdagen-motions-pdf/data/200405/mot_200405_MJ_513/mot_200405_MJ_513-0006.pdf"/>
          <p>
            2004/05:MJ513
          </p>
          <p>
            Stockholm den 5 oktober 2004
          </p>
          <p>
            Catharina Elmsäter-Svärd (m) Lars Lindblad (m) Cecilia Widegren
            (m) Anders G Högmark (m) Jeppe Johnsson (m)
          </p>
          <p>
            Bengt-Anders Johansson (m) Jan-Evert Rådhström (m) Ola Sundell
            (m)
          </p>
        </div>
      </div>
    </body>
  </text>
</TEI>
