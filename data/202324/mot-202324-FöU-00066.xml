<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-FöU-00066">
  <teiHeader>
    <fileDesc>
      <titleStmt>
        <title>Det civila försvaret</title>
        <author corresp="i-8voj19hLWTGJHkxNP79tRb">av Nooshi Dadgostar m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:66 av Nooshi Dadgostar m.fl. (V)</title>
          <idno type="rdwebb">HB0266</idno>
          <rs type="number">66</rs>
          <orgName type="comitteeAbbreviation">FöU</orgName>
          <ref type="dokument_url_text">https://data.riksdagen.se/dokument/HB0266/text</ref>
          <ref type="dokument_url_html">https://data.riksdagen.se/dokument/HB0266</ref>
          <ref type="dokumentstatus_url_xml">https://data.riksdagen.se/dokumentstatus/HB0266</ref>
          <ref type="pdf">https://data.riksdagen.se/fil/2662A5DD-F275-4C85-B56A-3A40724B7DC6</ref>
          <ref type="docx">https://data.riksdagen.se/fil/71A5474C-72AB-43E0-B944-5C4AB68F2EC4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Hn2xAAaqgQLyS3k5RBuXkb</idno>
            <name>Andrea Andersson Tay</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TpcaF4RFviyytGA8rW5Jer</idno>
            <name>Samuel Gonzalez Westling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-QrNvzg6SGj92wj2YY77ZNA</idno>
            <name>Isabell Mixter</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-NWhx5kTkS7eQjYfQzhDQdC" type="signed"/>
        <correspContext corresp="i-NWhx5kTkS7eQjYfQzhDQdC">
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-Hn2xAAaqgQLyS3k5RBuXkb"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-TpcaF4RFviyytGA8rW5Jer"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-QrNvzg6SGj92wj2YY77ZNA"/>
          <note type="signatory" corresp="i-EgXqeVnPhVAxu5tLpK9F8M"/>
          <note type="signatory" corresp="i-6CAgZyR6FvVqYZHQfCw5HJ"/>
        </correspContext>
        <correspAction xml:id="i-MC53eKXKZctgWj1j7ogWLN" type="submitted">
          <date when="2023-09-21"/>
          <time when="17:48:19"/>
        </correspAction>
        <correspAction xml:id="i-28zb2NqULC3iQHNAePXp2Q" type="reviewed">
          <date when="2023-09-22"/>
          <time when="16:54:36"/>
        </correspAction>
        <correspAction xml:id="i-4Nqj5kjgyriK76UsdLBMGx" type="referred">
          <date when="2023-10-17"/>
        </correspAction>
        <correspAction xml:id="i-3T4kAQRiESjEXuSF89PSz5" type="assigned">
          <date when="2024-04-11"/>
          <time when="15:42:54"/>
        </correspAction>
        <correspContext corresp="i-3T4kAQRiESjEXuSF89PSz5">
          <ref type="assignedTo">Försvarsutskottet</ref>
        </correspContext>
        <correspAction xml:id="i-3hjBG5NV2xqu2YVibzCEu9" type="behandlas_i"/>
        <correspContext corresp="i-3hjBG5NV2xqu2YVibzCEu9">
          <ref type="uppgift">2023/24:FöU1</ref>
          <ref type="ref_dok_id">HB01FöU1</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">FöU1</ref>
          <ref type="ref_dok_titel">Utgiftsområde 6 Försvar och samhällets krisberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HwRq5jGyXbZivCNze2gHTf" type="behandlas_i"/>
        <correspContext corresp="i-HwRq5jGyXbZivCNze2gHTf">
          <ref type="uppgift">2023/24:FöU4</ref>
          <ref type="ref_dok_id">HB01FöU4</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">FöU4</ref>
          <ref type="ref_dok_titel">Militära frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6rcq7PggSNzrE7Ju4jcYDs" type="behandlas_i"/>
        <correspContext corresp="i-6rcq7PggSNzrE7Ju4jcYDs">
          <ref type="uppgift">2023/24:FöU7</ref>
          <ref type="ref_dok_id">HB01FöU7</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">FöU7</ref>
          <ref type="ref_dok_titel">Samhällets krisberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PXRExeNcwUugpwW6wx5Pgw" type="behandlas_i"/>
        <correspContext corresp="i-PXRExeNcwUugpwW6wx5Pgw">
          <ref type="uppgift">2023/24:MJU9</ref>
          <ref type="ref_dok_id">HB01MJU9</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU9</ref>
          <ref type="ref_dok_titel">Livsmedelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VDYkoAHgcQugbry8RJPLK5" type="motHeader">
        <div xml:id="i-BBDascQ2DQhVMJEaQUAPPi" type="motTitle">
          Motion till riksdagen 2023/24:66 av Nooshi Dadgostar m.fl. (V)
          Det civila försvaret
        </div>
      </div>
      <div xml:id="i-PByeTKq43bmXHdN2RE1fug" type="motBody">
        <div xml:id="i-41e7HrU2oYi2Yn1nxb9B7Y" type="TOC">
          <head xml:id="i-JMFchW8Gpn4HYL9f5FtXHg">
            1 Innehållsförteckning
          </head>
          <list xml:id="i-Po8r9hi5EzCyrSaedjAdEd">
            <item xml:id="i-QGGUP42xFjTpkVJkBEQ8Sf" style="indent-level: 1">
              1 Innehållsförteckning
            </item>
            <item xml:id="i-UA2wVwUWD1kXACAcLnDEew" style="indent-level: 1">
              2 Förslag till riksdagsbeslut
            </item>
            <item xml:id="i-8NwQqujGQvc3qDJwhbSTUm" style="indent-level: 1">
              3 Ett modernt totalförsvar
            </item>
            <item xml:id="i-FRsaF4tjx4rdp64A6KRDDS" style="indent-level: 2">
              3.1 Ett stärkt totalförsvar
            </item>
            <item xml:id="i-TsnjFXiP367HWa31KyMUsM" style="indent-level: 1">
              4 Välfärden är samhällets bottenplatta
            </item>
            <item xml:id="i-RJYcZwfv5Eww99k38fPzpk" style="indent-level: 1">
              5 Samhällsviktig verksamhet ska ägas offentligt
            </item>
            <item xml:id="i-KD9HqiGL66vio3opyUj1zj" style="indent-level: 1">
              6 Ett inkluderande samhälle fritt från rasism och motsättningar
            </item>
            <item xml:id="i-9KkGAX93t5bZKRF8SuNZkq" style="indent-level: 1">
              7 Beredskapslager och beredskapslivsmedel
            </item>
            <item xml:id="i-3e7barS7wyfLrv186QgpZ3" style="indent-level: 1">
              8 Cybersäkerhet
            </item>
            <item xml:id="i-3XMWucg6s5BZGnY8wyp9jB" style="indent-level: 1">
              9 Frivilligorganisationerna och civilsamhället
            </item>
            <item xml:id="i-5Q2HXqWY8ggrfcpANa8rNq" style="indent-level: 1">
              10 Enskilda människors krisberedskap
            </item>
            <item xml:id="i-6nksKPvM41UNUJdFjmhMph" style="indent-level: 1">
              11 Försvarsmaktens stöd till det civila samhället vid kriser
              och olyckor
            </item>
            <item xml:id="i-PWk7UaCv9WjaPqgT5TmGj" style="indent-level: 1">
              12 Civilplikt
            </item>
          </list>
        </div>
        <div xml:id="i-G6V3hH7wWVPZc1XFxEabqM" type="motProposal" subtype="förslag">
          <head xml:id="i-Xc4VRsCAmHippSeDhLpUy1">
            2 Förslag till riksdagsbeslut
          </head>
          <list xml:id="i-R2UA3s5XTAg34vZc4wmY23">
            <item xml:id="i-Da8y2PPRGRXeaSf1A3GMMY" sortKey="Yrkande 1">
              Riksdagen ställer sig bakom det som anförs i motionen om att
              regeringen bör återkomma med en plan för försök med regionala
              center för fossilfritt producerade beredskapslivsmedel och tillkännager
              detta för regeringen.
            </item>
          </list>
          <list xml:id="i-NRW79FDiQz9VUfvXiYUctM">
            <item xml:id="i-8yEQfpdYKmXRaVFgsmNDKT" sortKey="Yrkande 2">
              Riksdagen ställer sig bakom det som anförs i motionen om att
              regeringen bör utreda om samtliga kommuner bör åläggas att inrätta
              en frivillig resursgrupp och tillkännager detta för regeringen.
            </item>
          </list>
          <list xml:id="i-DQzTEzmULRMvncXPktEw7Q">
            <item xml:id="i-6RgXcxjfDhfTiBjyLTVQGa" sortKey="Yrkande 3">
              Riksdagen ställer sig bakom det som anförs i motionen om att
              regeringen bör utreda möjligheten att kontinuerligt med några
              års mellanrum på nytt skicka ut broschyren Om krisen eller kriget
              kommer och tillkännager detta för regeringen.
            </item>
          </list>
          <list xml:id="i-KhwYUNKgWuCmDhdpkjntRb">
            <item xml:id="i-7ufbw6LE4PbtRUoPCkLmQu" sortKey="Yrkande 4">
              Riksdagen ställer sig bakom det som anförs i motionen om att
              det bör utredas hur Försvarsmakten kan uppdras att både i sin
              planering och i sin verksamhet dimensionera för att kunna bistå
              samhället vid nationella kriser och katastrofer samt vid extraordinära
              händelser som omfattar såväl pandemier som cyberattacker, sjöräddning,
              brandbekämpning och naturkatastrofer, och i detta sammanhang även
              se över hur ett eventuellt ersättningssystem kan konstrueras,
              och detta tillkännager riksdagen för regeringen.
            </item>
          </list>
          <list xml:id="i-4SG5FY5bUZfpG9H73Hh6A6">
            <item xml:id="i-2owkwA3VgSbMnTysS8HUoX" sortKey="Yrkande 5">
              Riksdagen ställer sig bakom det som anförs i motionen om att
              det bör tillsättas en utredning om hur ett bättre samarbete mellan
              civila myndigheter såsom MSB och Totalförsvarets skyddscentrum,
              Totalförsvarets signalskyddsskola och Totalförsvarets ammunitions-
              och minröjningscentrum kan skapas och tillkännager detta för regeringen.
            </item>
          </list>
        </div>
        <div xml:id="i-VviL3fBXuTqYJqYSDW1e3X" type="motContent">
          <head xml:id="i-8Dgi7Lg7dmp9wEnhvzmHpz" type="h1">
            3 Ett modernt totalförsvar
          </head>
          <p xml:id="i-3vyhm629KCV71EUgV8wCSz">
            Vi lever i ett mer sårbart samhälle. Den säkerhetspolitiska situationen
            i Europa har förändrats och försämrats dramatiskt. Rysslands folkrättsvidriga
            anfallskrig mot Ukraina är en humanitär och säkerhetspolitisk
            katastrof i vårt närområde. Kriget i Ukraina har visat hur viktigt
            ett starkt totalförsvar är och att det civila samhället måste
            vara robust och motståndskraftigt oavsett vilka hot vi står inför.
          </p>
          <p xml:id="i-DhwtHYWq1jxSfv5PaBmXj2">
            De senaste åren har det blivit tydligare att de civila hoten
            som finns mot Sverige, som naturkatastrofer (bränder, torka och
            översvämningar) i klimatkrisens spår, olika former av cyberattacker,
            splittring mellan olika grupper i samhället, påverkansförsök och
            falska nyheter, måste mötas av ett robust och starkt samhälle.
            Vänsterpartiet menar att ett mer jämlikt samhälle är ett tryggare
            och säkrare samhälle. Det måste därför vara en del av vårt säkerhetspolitiska
            arbete att göra samhället mer jämlikt och stärka samhällets bottenplatta
            – välfärden. Detta gäller både nationellt och internationellt.
          </p>
          <p xml:id="i-U4gjiBEXr2GYxvbjXohjAX">
            Det nya omvärldsläget har gjort att vi behöver förstärka stora
            delar av totalförsvaret och utöka det på områden vi inte tidigare
            haft fokus på. Det nya säkerhetspolitiska läget kräver en större
            förmåga att hantera hybridkrigföring och gråzonsproblematik. Hybrid­krigföring
            karaktäriseras av en kombination av traditionella militära medel
            och irreguljära och civila metoder, som t.ex. psykologisk krigföring,
            politisk påverkan, cyberangrepp, elektronisk krigföring osv. Gränsen
            för vad som är hybridkrigföring är svårare att avgöra än vid ett
            militärt angrepp. Gråzonsproblematik kan förstås som ett tillstånd
            mellan krig och fred, där hybridkrigföring ofta utgör en central
            del.
          </p>
          <p xml:id="i-LKuA2eY6teiniEXttUL8nE">
            När omvärldsläget förändras måste även den säkerhetspolitiska
            strategin göra det. I framtiden kommer det civila försvaret att
            utgöra en allt mer central del av det svenska totalförsvaret.
            Hybridattacker och gråzonsproblematik kräver att hela samhällets
            resurser används för att motverka och hantera de problem vi ställs
            inför. Det civila samhällets förmåga att stå emot och återhämta
            sig måste framöver stå mer i fokus.
          </p>
          <p xml:id="i-D1TxCcXwnpiQBeHrWcRBBx">
            Det pågår just nu ett intensivt arbete i Försvarsberedningen
            rörande totalförsvarets fortsatta inriktning och utformning. Under
            hösten kommer beredningen framför allt att behandla frågor som
            rör det civila försvaret. Den slutgiltiga rapporten kommer att
            lämnas i april 2024. Det pågår även flera utredningar som berör
            området civilt försvar. Vänsterpartiet kommer även fortsatt att
            delta aktivt i Försvarsberedningens arbete och vi förväntar oss
            en bred samstämmighet mellan partierna när det gäller att stärka
            framför allt det civila försvaret. Trots pågående arbete i Försvarsberedningen
            känner vi ett behov av att presentera vår politik för ett starkt
            civilt försvar redan nu.
          </p>
          <p xml:id="i-AN2X6hHo7ZuJi5Dy8uQjPF">
            För vidare läsning om Vänsterpartiets syn på hela totalförsvaret,
            se vår motion (2020/21:3743) med anledning av prop. 2020/21:30
            Totalförsvaret 2021‑2025.
          </p>
          <head xml:id="i-8hQZgHV3ycoqC87W1jzQPd" type="h2">
            3.1 Ett stärkt totalförsvar
          </head>
          <p xml:id="i-C8kWcNutPxuggLJeXo1Jpc">
            Vänsterpartiet ser ett stort behov av att stärka totalförsvaret.
            Det är nödvändigt för att upprätthålla ett robust samhälle som
            kan stå emot och rädda Sverige från kriser och konflikter och,
            om det värsta skulle inträffa, väpnad konflikt. Det är genom att
            bygga upp en stark motståndskraft och återhämtningsförmåga hos
            civila verksamheter som effekterna av stora kriser kan bli så
            små som möjligt.
          </p>
          <p xml:id="i-9CRk6XhEPrMPFUKsNgffVo">
            Vänsterpartiet menar att det civila försvaret behöver stärkas
            inom samhällets alla områden. Det civila försvaret ska dimensioneras
            och planeras för både stora omfattande kriser och krig. Vid en
            långvarig kris, som den vi har sett under coronapandemin, tas
            hela samhällets resurser i anspråk och måste anpassas och mobiliseras
            för att klara av krisen. I sådana fall hanterar samhället inte
            bara krisen utan måste med alla resurser försvara sig mot dess
            följdverkningar.
          </p>
          <p xml:id="i-XqUE4bt2amtCbBGSCVR68M">
            Ett utökat och utvecklat civilt försvar innebär bl.a. tydligare
            ansvars- och lednings­förhållanden, stärkt befolkningsskydd, förbättrad
            sjukvård, förbättrad informations- och cybersäkerhet samt en ökad
            beredskap inom livsmedels- och energiförsörjning. Det civila försvaret
            utgör en viktig del av totalförsvaret. Frivilligorganisationerna
            inom det civila försvaret har stor betydelse för totalförsvarets
            samhällsförankring och har god lokalkännedom, men fungerar också
            som ett stöd till försvarsmakten.
          </p>
          <p xml:id="i-RmE9VFWDFsCbFJpzRhZjck">
            Under de kommande åren måste mer fokus läggas på totalförsvarsplaneringen
            i kommunerna. Det är kommunerna som bedriver en stor del av den
            verksamhet som ligger allra närmast människors vardag: förskolan,
            skolan, äldreomsorgen och det sociala arbetet. På regional nivå
            tillkommer samhällsviktiga verksamheter som sjukvård och kollektivtrafik.
            Allt detta måste fungera i en kris. För att kommunerna ska klara
            av att hålla igång verksamheten krävs planering, resurser, kunskaper
            och övning. Detta gäller även kommunpolitiker, som många gånger
            behöver en mycket större kunskap om totalförsvaret och sin egen
            roll i detta.
          </p>
          <p xml:id="i-FPZzi1qekAwhb1kSEnjKnG">
            Vänsterpartiet ser positivt på att Försvarsberedningen i sina
            tidigare rapporter varit enig om att stärka det civila försvaret
            och att regeringen vid mandatperiodens start tillsatte en minister
            för civilt försvar. Ett ökat nordiskt samarbete inom försvars-
            och säkerhetsfrågor är både viktigt och efterfrågat. Vänsterpartiet
            vill se ett fördjupat samarbete inom det civila försvaret med
            våra grannländer.
          </p>
          <head xml:id="i-AxVLWCaiv2diD89vrFWQvh" type="h1">
            4 Välfärden är samhällets bottenplatta
          </head>
          <p xml:id="i-J6JZmJxTsaMYbCnLbvEhoL">
            Ett starkt totalförsvar kräver ett robust samhälle i alla delar.
            Det innebär bl.a. en väl utbyggd välfärd där kommuner och regioner
            har tillräckliga resurser för att bedriva en god verksamhet både
            på daglig basis och vid ansträngda lägen. De senaste årens stora
            nedskärningar i verksamheten på bred front i kommuner och regioner
            har gjort väl­färden mycket sårbar. Det finns helt enkelt inte
            resurser, varken ekonomiskt eller personellt, att bedriva en tillräckligt
            bra verksamhet ens under normala förhållanden. Hur ska personalen
            klara av en kris om de går på knäna redan innan krisen uppstår?
            På samma sätt har stora privatiseringar och utförsäljningar av
            offentlig verksamhet gjort att många kommuner inte har rådighet
            över den samhällsviktiga verksamheten inom kommunens gränser,
            något som gör att verksamheten blir svår att samordna och styra
            vid kriser. Denna utveckling gör vårt samhälle väldigt sårbart
            vid kriser, och stora förändringar måste göras. Välfärden är samhällets
            bottenplatta, grunden till allt.
          </p>
          <p xml:id="i-EUbDnjNEn4eYYik7i3MMeh">
            Vid en allvarlig kris som t.ex. coronapandemin är det viktigt
            att samhällets struktur bibehålls. Det är sjukvården och ansvariga
            myndigheter som är bäst lämpade att ansvara för att minska smittspridningen,
            men i det allvarliga läge vi hade under våren och sommaren 2020
            var det självklart att alla tillgängliga resurser skulle användas.
            Försvars­maktens, Hemvärnets och de frivilliga försvarsorganisationernas
            arbete var nödvändigt för att klara av transporter och testning.
            Risken är stor för liknande stora kriser fram­över, och då måste
            alla inblandade parter i förväg ha kunnat planera och öva för
            olika scenarier.
          </p>
          <head xml:id="i-P6jzySiMkRnDggc4NhQXvS" type="h1">
            5 Samhällsviktig verksamhet ska ägas offentligt
          </head>
          <p xml:id="i-2jdZ7SFEq4gwBFWLij1Eme">
            En grundläggande utgångspunkt för ett robust och motståndskraftigt
            samhälle är möjlig­heten för det offentliga att faktiskt ha kontroll
            över den samhällsviktiga verksamheten. Vårt samhälle har blivit
            mer sårbart efter årtionden av olika former av privatiseringar,
            utförsäljningar och entreprenader. Från att ha haft en offentlig
            organisation som hade överblick, kunde planera och prioritera
            har vi nu samhällsviktig verksamhet uppdelad på ett mycket stort
            antal aktörer, varav en del dessutom har utländskt ägande, som
            alla bara har koll på sin lilla bit. Det gör oss sårbara. Vi måste
            se betydelsen av offentligt ägande och offentlig styrning av samhällsviktig
            verksamhet som en del av arbetet med att bygga ett robust och
            säkert samhälle. Ett aktuellt exempel är byggandet och ägandet
            av 5G-näten.
          </p>
          <p xml:id="i-XYsoa1HJSQu4T2UWPJ8Ce">
            Vi menar att det är i medborgarnas intresse att verksamheter
            och infrastruktur som är viktiga för samhällets utveckling ägs
            av medborgarna gemensamt, genom staten, regionerna eller kommunerna.
            Att sälja ut samhällsviktig verksamhet riskerar att utsätta både
            landet och medborgarna för stora risker.
          </p>
          <head xml:id="i-T85NPn7Mf1dqusCqMyej2r" type="h1">
            6 Ett inkluderande samhälle fritt från rasism och motsättningar
          </head>
          <p xml:id="i-3n2q6gizPQdjWWdDXwaP66">
            Ett mer jämlikt samhälle är ett tryggare och säkrare samhälle.
            Ett starkt och robust samhälle är också ett samhälle där alla
            människor kan leva sida vid sida, känna att de har en plats där
            de kan leva fritt och utvecklas som de själva vill och inte utsättas
            för rasism, diskriminering eller på något sätt bli utsatt för
            hot eller hat för den man är. Alla former av rasism och diskriminering
            är i dag direkta hot mot många människor i vårt land. Det splittrar
            vårt samhälle och ställer grupper mot varandra. Propaganda, ofta
            spritt genom trollfabriker på sociala medier och internetbaserade
            forum, men även från etablerade debattörer i den svenska offentligheten,
            underblåser sådana motsättningar, och kampanjer som är baserade
            på desinformation riskerar att leda till både fysiska attacker
            och diplomatiska konflikter. Vi har den senaste tiden sett återkommande
            manifestationer där koraner bränns, baserat på hat mot muslimer.
            Det har varit en faktor i Säpos samlade strategiska bedömning
            där man valt att höja nivån för risken för terror­hot. Samtidigt
            har dessa manifestationer lett till ilska bland människor som
            utsätts för rasism och diskriminering baserad på sin tro. Tyvärr
            även till skadegörelse och upplopp.
          </p>
          <p xml:id="i-Xeb2eXdip6N8bLhrNDG1tt">
            Rasism, diskriminering, propaganda, desinformation och hat mot
            människor med annan bakgrund eller tro splittrar oss och gör vårt
            samhälle svagare. Det riskerar att försämra befolkningens sammanhållning,
            solidaritet och försvarsvilja. En enad befolk­ning där alla känner
            sig inkluderade är en viktig grund för ett starkt och robust samhälle
            där befolkningen hjälps åt och som kan stå emot stora kriser och
            i värsta fall krig. Därför måste alla uttryck för splittrande
            strömningar alltid bekämpas, så att alla ska kunna leva tryggt,
            fritt och säkert i Sverige.
          </p>
          <head xml:id="i-HsekMAzTVdaZFyDi31KyZP" type="h1">
            7 Beredskapslager och beredskapslivsmedel
          </head>
          <p xml:id="i-9AAbJ9vbWtTE3ekH13BxSA">
            Sverige saknar i dag beredskapslager för livsmedel, även om arbetet
            med att åter­upprätta försörjningsberedskapen på flera håll har
            påbörjats. Vänsterpartiet har tidigare föreslagit att beredskapslager
            för livsmedel och bränsle ska återupprättas i Sverige och är positiva
            till det stora intresset bland statliga aktörer. Vikten av försörjningsberedskap
            är också någonting som både MSB och Försvarsberedningen har påpekat.
            I utredningen SOU 2023:50 beskrivs hur beredskapslagring kan bidra
            till försörjningsberedskapen. Vi delar utredningens konstaterande
            att ett arbete med beredskapslagring måste ske på ett så ändamålsenligt
            och resurseffektivt sätt som möjligt och om behovet av nationell
            samordning.
          </p>
          <p xml:id="i-LM83GvXyueu9UhoFFAsGmw">
            Stora kriser som har med hälsa och sjukdomar att göra innebär
            stora risker för människors liv och samhällets funktionalitet,
            det såg vi tydligt under pandemin. Vid internationella kriser
            måste det finnas tillgång till läkemedel som inte kan anstå. Det
            är också någonting som förordas i SOU 2021:19 En stärkt försörjningsberedskap
            för hälso- och sjukvården. Även förutsättningarna för offentligt
            ägd tillverkningsindustri av vaccin ska utredas. Detta bör kompletteras
            med ett bredare ansvarstagande i form av ett statligt läkemedelsbolag.
            Läs mer i våra motioner Säker tillgång till läkemedel (2019/20:669),
            Beredskap mot pandemier (2020/21:389) och Samarbetet i Norden
            och Baltikum (2020/21:597).
          </p>
          <p xml:id="i-9L1wkGzS2YRuB3jXMRbd51">
            Stora kriser med stängda gränser, samt de problem för jordbruket
            som klimatkrisen leder till, riskerar att ge samhället problem
            med livsmedelsförsörjning. Tillräckligt mycket livsmedel måste
            produceras inom Sveriges gränser. Vi vill därför se försök med
            regionala center för fossilfritt producerade beredskapslivsmedel.
            Vi föreslår att en pilot­studie ska genomföras där naturbruksgymnasier
            testar att producera beredskapslivsmedel löpande på ett hållbart
            sätt baserat på de lokala kretsloppen. En fossil- och giftfri
            livs­medelsproduktion som bygger på inhemsk tillverkning av insatsmedel
            skulle dramatiskt minska importberoendet och därmed öka motståndskraften
            mot störningar. Vi ser även positivt på om en sådan studie skulle
            genomföras tillsammans med våra grannländer.
          </p>
          <p xml:id="i-M4odsV5EKPJWEKE5MJe5mN">
            Regeringen bör återkomma med en plan för försök med regionala
            center för fossil­fritt producerade beredskapslivsmedel. Detta
            bör riksdagen ställa sig bakom och ge regeringen till känna.
          </p>
          <head xml:id="i-Xy5GgRG8px4XdAiMWgS8wN" type="h1">
            8 Cybersäkerhet
          </head>
          <p xml:id="i-4qqtz6TX3scwXUWCKmuyS2">
            Sverige utsätts enligt FRA för tusentals aggressiva cyberattacker
            varje dag, dygnet runt. Våra svagheter utnyttjas av grupper som
            vill oss illa. Angriparna utgörs både av privata hackare, kriminella
            nätverk, terrororganisationer och stater. Både Kina, Iran och
            Ryssland men även USA utför avancerade angrepp, både på företag
            och andra stater.
          </p>
          <p xml:id="i-7Bov3ZaNSx2YmLidccb9nB">
            I dag bygger en stor del av den svenska krisberedskapen på att
            vi har fungerande IT‑system för t.ex. logistik och försörjning
            av el och vatten, men även för information till medborgarna. Vid
            ett haveri riskerar viktiga samhällsfunktioner att drabbas hårt
            eller rent av slås ut. Ett tryggt och robust system måste utgå
            från välgrundade och motiverade riskbedömningar. Det kräver både
            att det finns tillräcklig kunskap och kompetens och att arbetet
            sker regelbundet och systematiskt med återkommande uppföljning.
            I vår motion Cybersäkerhet (2023/24:V321) lyfter vi en rad centrala
            frågor för att öka svensk cybersäkerhet, bl.a. ett större statligt
            ansvar och att Sverige ska verka för ett internatio­nellt regelverk
            kring cybersäkerhet.
          </p>
          <head xml:id="i-Qwrk5AUYSQfmsqhBcrkSuu" type="h1">
            9 Frivilligorganisationerna och civilsamhället
          </head>
          <p xml:id="i-5Jtnz9kePDhsvxrSQhHqQ8">
            De frivilliga försvarsorganisationerna har, tillsammans med Hemvärnet,
            en mycket viktig roll i Sveriges totalförsvar. Dessa organisationer
            bidrar till att öka enskilda människors och samhällets förmåga
            att hantera allvarliga händelser, olyckor och kriser. Det är viktigt
            att medlemsbasen är bred, med personer från olika delar av samhället
            med olika kunskaper och erfarenheter. I de frivilliga försvarsorganisationerna
            och Hemvärnet finns personer som har utbildning och kunskaper
            om totalförsvarets olika delar. Men även andra delar av civilsamhället,
            som Röda korset, idrottsföreningar, religiösa samfund och andra
            stora föreningar som t.ex. scouterna, spelar stor roll för att
            mobilisera frivilliga i större och mindre kriser. Sveriges föreningsliv
            består av tusentals engagerade personer med olika kunskaper och
            erfarenheter, som är vana vid att hjälpa till och göra saker tillsammans,
            ofta helt ideellt. Som en del i det arbetet har MSB slutit avtal
            med Röda korset om organisering av spontanfrivilliga under kriser,
            ett mycket viktigt arbete som även bör kunna utvidgas till andra
            organisationer.
          </p>
          <p xml:id="i-SjbWB1pjkZGD8pDkYGQdmK">
            I varje kommun bör det finnas en frivillig resursgrupp (FRG)
            där frivilliga kan engagera sig för att hjälpa till vid mindre
            eller större kriser. Vi såg hur viktiga dessa grupper var under
            coronapandemin, för att t.ex. hjälpa personer i riskgrupper att
            handla. Frivilliga resursgrupper finns i ungefär hälften av alla
            kommuner. Med tanke på den stora fördelen med att ha en frivillig
            resursgrupp bör de finnas i fler kommuner än de gör i dag.
          </p>
          <p xml:id="i-R3mXuztx24uVPdntN8RuCL">
            Regeringen bör därför utreda om samtliga kommuner bör åläggas
            att inrätta en frivillig resursgrupp. Detta bör riksdagen ställa
            sig bakom och ge regeringen till känna.
          </p>
          <head xml:id="i-9wNKjzCKap9m2145psKkJX" type="h1">
            10 Enskilda människors krisberedskap
          </head>
          <p xml:id="i-8tjARYVpm7fySjfESq2qg1">
            Krisberedskap är en angelägenhet för hela samhället. På samhällelig
            nivå behöver vi vidta åtgärder som gör vårt samhälle mer robust
            och motståndskraftigt mot kriser. Men vi kan inte bortse från
            att enskilda personer måste ha en egen beredskap och ha sådana
            saker hemma som gör att man klarar ett kortare strömavbrott eller
            liknande. Det kan handla om mat och vatten för några dagar, stearinljus,
            powerbanks för mobiltelefoner, stormkök, batteriradio och varma
            filtar. Det handlar inte minst om att solidariskt ta ansvar för
            att de som behöver hjälp mest och snabbast ska kunna få det från
            de samhälle­liga resurserna. 2018 skickade MSB ut broschyren Om
            krisen eller kriget kommer, till alla Sveriges hushåll. Den innehåller
            viktig information och det kan finnas behov att påminna om detta
            med flera utskick.
          </p>
          <p xml:id="i-6fghkimBG4eUDF4DhWswTq">
            Regeringen bör utreda möjligheten att kontinuerligt med några
            års mellanrum skicka ut broschyren Om krisen eller kriget kommer,
            på nytt. Detta bör riksdagen ställa sig bakom och ge regeringen
            till känna.
          </p>
          <p xml:id="i-N1Z9fC98Ge5dXfYhm2ekYk">
            Det kan också vara betydelsefullt att undervisning om krisberedskap
            och totalförsvar utökas i relevanta ämnen i skolan.
          </p>
          <head xml:id="i-ExM3RB8pTpaBY4iNZAKSUh" type="h1">
            11 Försvarsmaktens stöd till det civila samhället vid kriser
            och olyckor
          </head>
          <p xml:id="i-5buZheDgw44CfVybg7sL7i">
            Hela samhällets resurser måste användas effektivt vid stora kriser.
            Samhällelig kris­beredskap är inget som går att vältra över på
            enskilda personer även om vi alla har ett ansvar, det är något
            vi måste organisera och förbereda tillsammans med målet att ha
            såväl ett starkt civilt försvar som mycket god krisberedskap.
            Det är de civila myndig­heterna som ansvarar för och leder den
            civila krisberedskapen och det civila försvaret. Det är viktigt
            att vi inte ser Försvarsmakten och det militära försvaret som
            en lösning på det civila samhällets problem. Däremot ska Försvarsmaktens
            resurser, kunskap och personal kunna stödja det civila samhället
            vid stora kriser eller olyckor.
          </p>
          <p xml:id="i-9AJ479J7j45hHUdbo1A6Md">
            Under coronapandemin bidrog Försvarsmakten med stora resurser,
            både materiella och personella. Myndigheten stöttade bl.a. sjukvården
            med ambulanser och skydds­masker, inhämtning av prover och etableringen
            av två fältsjukhus, ett i Göteborg och ett i Stockholm. Försvarsmakten
            och Hemvärnet hjälper även ibland till med sjukvårds­transporter,
            brand- och översvämningsbekämpning och eftersök av försvunna personer.
          </p>
          <p xml:id="i-LNDrELVcsvZ7n1ian11yRL">
            Samtidigt är Försvarsmakten förhindrad att redan i planeringsstadiet
            ta hänsyn till risken för civila kriser och katastrofer. Det gör
            att viktiga möjligheter till samordning och ett bättre resursutnyttjande
            går förlorade. Det är en självklarhet att våra myndigheter i god
            tid måste få planera för att hjälpa varandra.
          </p>
          <p xml:id="i-KfDfyjFe7GFc57QNGAQCb9">
            Sverige och världen står mitt i en klimatkris. Förödande bränder
            och översvämningar har de senaste åren drabbat länder runt om
            i världen med förlorade liv och stora materiella skador som följd.
            Kriser i form av extrema väderhändelser kommer att öka även på
            hemmaplan. Återkommande torka och bränder under flera år har tydligt
            visat på behovet av en effektiv krisberedskap i Sverige. I sin
            rapport Allvarstid (Ds 2023:19) beskriver även Försvarsberedningen
            hur klimatkrisen och efterföljande naturkatastrofer måste ses
            som ett hot mot vår säkerhet.
          </p>
          <p xml:id="i-PyY9JS6J9QZYS1WzqqCrH2">
            I dag ska Försvarsmaktens stöd till samhället och andra myndigheter
            vid behov enbart ske inom ramen för Försvarsmaktens befintliga
            förmåga och resurser. Vänster­partiet menar att det inte är nog.
            Tvärtom är det direkt kontraproduktivt att våra myndig­heter inte
            har i uppdrag att samarbeta när det gäller vårt lands säkerhet
            och motstånds­kraft mot civila hot. Lagstiftningen är därför inte
            tillräcklig. En mer samlad och effektiv planering behövs för att
            göra vårt samhälle mindre sårbart. Vid allvarliga kriser och olyckor
            ska samhällets alla tillgängliga resurser sättas in. Ett samhälle
            där vi bättre kan planera och finansiera våra gemensamma behov
            är ett starkare samhälle.
          </p>
          <p xml:id="i-CnSyxJNAm1YwTFtbcvYs9R">
            Det bör därför utredas hur Försvarsmakten kan uppdras att både
            i sin planering och i sin verksamhet dimensionera för att kunna
            bistå samhället vid nationella kriser och katastrofer samt vid
            extraordinära händelser som omfattar såväl pandemier, cyberattacker
            och sjöräddning som brandbekämpning och naturkatastrofer och i
            detta sammanhang även se över hur ett eventuellt ersättningssystem
            kan konstrueras. Detta bör riksdagen ställa sig bakom och ge regeringen
            till känna.
          </p>
          <p xml:id="i-3NiEumxytEC6vXz2fshmie">
            För vidare läsning, se vår motion Försvarsmaktens stöd till det
            civila samhället (2020/21:303).
          </p>
          <p xml:id="i-Ee56WmaJUpfCktSE3dkbrH">
            Inom Försvarsmakten finns tre centrum där militärt arbete görs
            i nära samarbete med civila myndigheter: Totalförsvarets skyddscentrum
            (SkyddC, för CBRN-arbete), Total­försvarets signalskyddsskola
            och Totalförsvarets ammunitions- och minröjningscentrum (Swedec).
            Det finns stora fördelar för samhället i stort om dessa centrum
            kan nyttjas av hela totalförsvaret så att synergier skapas.
          </p>
          <p xml:id="i-7TGHGhpQ58GJ7Ke8oi3fN8">
            Regeringen bör tillsätta en utredning om hur ett bättre samarbete
            mellan civila myndigheter såsom MSB och Totalförsvarets skyddscentrum,
            Totalförsvarets signal­skyddsskola och Totalförsvarets ammunitions-
            och minröjningscentrum kan skapas. Detta bör riksdagen ställa
            sig bakom och ge regeringen till känna.
          </p>
          <head xml:id="i-EyQaCk8yHTkadhEx2R6QFR" type="h1">
            12 Civilplikt
          </head>
          <p xml:id="i-s63kRrkhishiFF2ZcQf5i">
            Sedan värnplikten återuppväcktes 2017 är alla som fyller 18 år
            skyldiga att lämna upp­gifter till Rekryteringsmyndighetens mönstringsunderlag
            för militär värnplikt. I dag genomförs ingen grundutbildning för
            civilplikt, men bestämmelserna finns kvar i lag och regeringen
            kan besluta att återinföra skyldigheten att göra civilplikt om
            man finner behov. Till skillnad från den militära värnplikten
            får en civilpliktig befattning varken vara stridande, ordningsupphållande
            eller bevakande på något sätt.
          </p>
          <p xml:id="i-EPL9UZVh3rwq5VXVAM6nc1">
            Vänsterpartiet välkomnar de steg som regeringen har tagit för
            att återuppväcka civil­plikten, i ett första steg för räddningstjänsten.
            Det finns en tydlig majoritet i riksdagen och tillkännagivande
            till regeringen om att Sverige bör ha en utbildning för civilplikt,
            precis som militär värnplikt.
          </p>
          <p xml:id="i-NvKymyqDtKyH6SBVJXkPbT">
            Vänsterpartiet vill se en modern civilplikt som inkluderar ett
            brett spektrum av arbetsuppgifter och befattningar som kan vara
            nödvändiga för samhället i en kris. Det kan t.ex. handla om beredskap
            inom elförsörjning, cyberförmåga, sjukvård, omsorg, transport,
            miljöskydd och logistik. Syftet är att genom att människor utbildas
            inom samhällsviktiga verksamheter göra samhället mer robust för
            olika typer av kriser och höja kunskapsnivån hos befolkningen
            om hur var och en kan bidra i det civila försvaret. En civilpliktsutbildning
            kan dessutom vara en ingång för en ung person att fortsätta utbilda
            sig inom några av de samhällsviktiga yrkena (där många i dag har
            svårt att rekrytera kompetent personal) och engagera sig för ett
            tryggare och säkrare samhälle. Civilplikten kan utformas på olika
            sätt. En möjlighet är att utgå från den kunskap och det engagemang
            som finns inom de frivilliga försvarsorganisationerna och Röda
            korset, men även kommunernas och regionernas olika behov. Civilplikten
            ska inte ersätta utbildad ordinarie personal utan dess syfte är
            att ge en grundläggande utbildning inom totalförsvar och samhällsviktig
            verksamhet i ett brett perspektiv, höja kunskapsnivån hos de involverade
            ungdomarna och uppmuntra till framtida engagemang inom total­försvaret.
            I sammanhanget bör det understrykas att personalförsörjningen
            vad gäller civilplikt liksom värnplikt så långt som det är möjligt
            ska bygga på den enskildes egna motivation och vilja. Ansvariga
            myndigheter bör också arbeta för att personalsamman­sättningen
            i så hög utsträckning som möjligt ska spegla befolkningen i stort.
          </p>
          <p xml:id="i-T85P1S1CXtWvqbxUzSqsrr">
            Vi är därför glada att regeringen ställer sig bakom Vänsterpartiets
            krav på en utred­ning om civilplikt. I och med ett nytt säkerhetspolitiskt
            läge och förändrade förutsätt­ningar vill vi dock understryka
            att det är viktigt att grundligt utreda behov och förutsätt­ningar
            och att inte enbart återuppväcka den nu vilande civilplikten i
            samma form som tidigare.
          </p>
        </div>
        <div xml:id="i-2tWtPrHqxbSq2jhsSwVRvg" type="signatureBlock">
          <list xml:id="i-MDzshPjYRAEBnCeUFw8Dyv">
            <item xml:id="i-F1i4amXSp7qxFTCwP6fTMy" who="i-8voj19hLWTGJHkxNP79tRb" type="signature">
              Nooshi Dadgostar (V)
            </item>
            <item xml:id="i-97M1C7cmjQfbdm7DNYpnC9" who="i-Hn2xAAaqgQLyS3k5RBuXkb" type="signature">
              Andrea Andersson Tay (V)
            </item>
            <item xml:id="i-8cr9b4dEL9yAHbdV1AVDeC" who="i-DthTyR9U9R8S6NVcPNcNQA" type="signature">
              Ida Gabrielsson (V)
            </item>
            <item xml:id="i-LGMjSaLJD66RQ2ncyuT5Z6" who="i-TpcaF4RFviyytGA8rW5Jer" type="signature">
              Samuel Gonzalez Westling (V)
            </item>
            <item xml:id="i-PypmHJVAM8y6zXEf7gtmk9" who="i-QhdbBfCQXCqPEr4GTwvK8F" type="signature">
              Tony Haddou (V)
            </item>
            <item xml:id="i-4brwMmAEnUeie7JFeApDt3" who="i-QrNvzg6SGj92wj2YY77ZNA" type="signature">
              Isabell Mixter (V)
            </item>
            <item xml:id="i-AUb14AS7GGVej1nbJHgJrV" who="i-EgXqeVnPhVAxu5tLpK9F8M" type="signature">
              Vasiliki Tsouplaki (V)
            </item>
            <item xml:id="i-NtkVk2LoZtR7mANTeqS8vo" who="i-6CAgZyR6FvVqYZHQfCw5HJ" type="signature">
              Hanna Gunnarsson (V)
            </item>
          </list>
        </div>
      </div>
    </body>
  </text>
</TEI>
