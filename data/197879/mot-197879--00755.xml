<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--00755">
  <teiHeader>
    <fileDesc>
      <titleStmt>
        <title>om jordbrukarnas inkomstföljsamhet och markpriserna</title>
        <author>av Gunnar Nilsson och Knut Johansson </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om jordbrukarnas inkomstföljsamhet och markpriserna</title>
          <idno type="rdwebb">G202755</idno>
          <rs type="number">755</rs>
          <ref type="dokument_url_text">http://data.riksdagen.se/dokument/G202755/text</ref>
          <ref type="dokument_url_html">http://data.riksdagen.se/dokument/G202755</ref>
          <ref type="dokumentstatus_url_xml">http://data.riksdagen.se/dokumentstatus/G202755</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>GUNNAR NILSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person>
            <idno>r-0</idno>
            <name>KNUT JOHANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UWWGerxB5z9zusCGW2UYHJ" type="signed"/>
        <correspContext corresp="i-UWWGerxB5z9zusCGW2UYHJ">
          <note type="signatory" corresp="r-0"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__755/mot_197879__755-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1978/79:755
          </p>
          <p>
            av Gunnar Nilsson och Knut Johansson om jordbrukarnas inkomstföljsamhet
            och markpriserna
          </p>
          <p>
            I början av seklet präglades den svenska jordbrukspolitiken —
            i den mån man kan kalla de ganska lösliga statliga åtgärderna
            på jordbruksområdet för jordbrukspolitik — av den snabba folkökningen.
            Denna beredde samhället stora försörjnings- och sysselsättningsproblem.
            Den expanderande industrin väntades inte orka med att suga upp
            denna folkökning. Vidare bedömde man jordbrukets förmåga att förse
            landet med livsmedel som otillräcklig. Mot denna bakgrund gick
            de statliga åtgärderna på jordbrukets område ut på att dels öka
            produktionen, dels öka sysselsättningen. Lån och bidrag gavs till
            nyodling, torrläggning och täckdikning. Den egendomslösa jordbruksbe-
            folkningens ställning sökte man förbättra genom att bereda så
            många som möjligt arbete som egna företagare inom jordbruket.
            Ivar Lo-Johansson berättar i sin senaste memoarbok, Pubertet,
            hur hans far och mor, som var statare först och sedan dagsverkstorpare,
            får möjlighet att bli småbrukare. Detta utgör ett typiskt exempel
            på statsmakternas ansträng- ningar att öka antalet företagare
            inom jordbruket. Prisbildningen på jordbruksprodukter var däremot
            inte föremål för några större ingrepp om man undantar införandet
            av spannmålstullar på 1880- talet. Mot slutet av 1920-talet och
            början av 1930-talet förändrades dock bilden helt. Den världsomspännande
            krisen medförde kraftigt sjunkande världs- marknadspriser på jordbrukets
            produkter. Problemen med en svensk över- produktion av jordbruksprodukter
            började bli allvarliga. De statliga åtgär- derna började inrikta
            sig på att hålla de svenska priserna på en högre nivå än världsmarknadspriserna.
            Situationen var allvarlig för såväl jordbrukarna som lantarbetarna.
            Den ekonomiska krisen drabbade även industriarbetarna hårt med
            hög arbetslöshet och krav på lönesänkningar från arbetsgivarnas
            sida. Det parlamentariska läget var ganska låst i jordbrukspolitiska
            frågor i 1920-talets vågmästarriksdag. I och med den socialdemokratiska
            segern i andrakammarvalet 1932 med åtföljande regeringsansvar
            markerades en vändpunkt i jordbrukspolitiken. Socialdemokraterna
            insåg att den överväldigande delen av de av krisen hårdast drabbade
            samhällsgrupperna tillhörde jordbruks- och industriarbe- tarbefolkningen.
            Tanken att i ett sammanhang lösa jordbrukets och arbets- marknadens
            krisfrågor utvecklades i flera socialdemokratiska anföranden i
            början av 1933 års riksdag. Den lösning som senare kunde uppnås
            tack vare intensiva överläggningar mellan socialdemokraterna och
            bondeförbunden
          </p>
          <pb facs="riksdagen-motions-pdf/data/197879/mot_197879__755/mot_197879__755-002.pdf"/>
          <p>
            Mot. 1978/79:755 6
          </p>
          <p>
            betydde mycket för den ekonomiska politiken och arbetsmarknadspolitiken
            under 1930-talet. För jordbrukets del bildar uppgörelsen upptakten
            till en aktiv jordbruks- politik som så smånginom fick uppslutning
            av samtliga demokratiska partier. Många, inom samtliga partier,
            hoppades på att det prisregleringssystem som byggdes upp i början
            av 1930-talet skulle bli av övergående karaktär. Den internationella
            utvecklingen visade dock inga tecken på en avveckling av det jordbruksstöd
            som hade införts i en rad andra länder. Man fick även i Sverige
            inrikta sig på ett permanent skydd för jordbruket. Mot slutet
            av 1930-talet började även beredskapssynpunkter att få ökat utrymme.
            Krigsutbrottet år 1939 förändrade den jordbrukspolitiska problematiken
            helt. Livsmedelspoli- tiken kom i förgrunden. Samtidigt hade man
            noterat att problemen för jordbruket var mera djupgående än de
            som hade orsakats av 1930-talets ekonomiska kris. Läget krävde
            att ett långsiktigt, samordnat jordbruksprogram utvecklades. Kriget
            kom emellertid emellan. 1942 års jordbrukskommitté, som arbetade
            fram till år 1946, markerade ett nytt skede i jordbrukspolitiken.
            Denna kommitté präglade först begreppet inkomstlikställighet för
            jordbruksbefolk- ningen i förhållande till jämförbara grupper
            i samhället. Denna inkomstlik- ställighet skulle i första hand
            införas genom fortsatt och påskyndad rationalisering inom jordbruket.
            I den mån dessa rationaliseringssträvanden inte skulle räcka till
            skulle det tillses att jordbruket fick ett gränsskydd i form av
            ett importskydd. I och för sig var detta ingen nyhet men den direkta
            sammankopplingen mellan ett rationaliseringsprogram och ett prissättnings-
            program var en nyhet. Genom 1947 års riksdagsbeslut fastlades
            ovannämnda riktlinjer för första gången. I princip kvarstod grunden
            i detta beslut till dess att riksdagen fastlade nya riktlinjer
            genom 1967 års beslut. Båda dessa beslut har dock medgett en betydande
            frihet vid åtgärdernas konkreta utformning. Tack vare detta har
            man kunnat ta hänsyn till under tiden ändrade förutsättningar
            inom såväl jordbruket som det svenska näringslivet i allmänhet.
            Sålunda konstruerades åren 1940-1941 en s. k. jordbrukskalkyl
            (i form av en totalkalkyl) som var byggd på indexprincipen med
            åren 1938-1939 som basår. Syftet var att ge jordbruket en utgångspunkt
            för kompensationskrav i samband med prisstegringarna efter det
            andra världskrigets utbrott. Denna jordbrukskalkyl trädde snart
            i förgrunden för inkomstpolitiska målsättningar. Enligt 1947 års
            riksdagsbeslut skulle typjordbrukskalkyler upprättas vilket skedde
            på 1950-talet. Med hjälp av dessa skulle direkta inkomstjämförelser
            mellan t. ex. basjordbrukare och arbetare på landet kunna göras.
            Under åren 1941-1956 utgjorde jordbrukskalkylernas utfall underlag
            för de överenskommelser om jordbrukspriserna som träffades efter
            ingående förhandlingar mellan statens och jordbrukarnas representanter.
            Resultatet av förhandlingarna underställdes därefter riksdagen
            i form av en proposition vilket ansågs vara en formalitet.
          </p>
          <pb facs="riksdagen-motions-pdf/data/197879/mot_197879__755/mot_197879__755-003.pdf"/>
          <p>
            AA A BAH”"A4 qTHI00---5555565II ss
          </p>
          <p>
            Mot. 1978/79:755 I
          </p>
          <p>
            Sedan 1956 har jordbruksskyddet administrerats under friare former
            och de inhemska priserna har stått i viss relation till den internationella
            prisutveck- lingen. Man har laborerat med en övre och en nedre
            prisgräns på de flesta produkter. Den övre gränsen skulle hållas
            genom sänkt införselavgift eller i vissa fall importsubventionering.
            Den nedre prisgränsen skulle hållas genom höjning av importavgift
            eller/och kvantitativ införselreglering. Nästa riktmärke i jordbrukspolitiken
            utgör 1967 års riksdagsbeslut för vilket 1960 års jordbruksutrednings
            arbete låg till grund. Liksom i 1947 års beslut dominerar de tre
            jordbrukspolitiska målen
          </p>
          <p>
            O produktionsmålet (eller beredskapsmålet) Oo inkomstmålet Oo
            effektivitetsmålet (eller rationaliseringsmålet)
          </p>
          <p>
            Till skillnad mot 1947, då inkomstmålet sattes i förgrunden,
            hade de tre målen i 1967 års beslut samma tyngd. Vid prisavvägningen
            t. o. m. 1967/68 har således förutom inkomstmålet andra jordbrukspolitiska
            och samhälleliga mål beaktats, såsom livsmedels- beredskapen,
            effektiviseringen inom jordbruket, marknadssituationen för olika
            produkter, konsumenternas intressen m. m. Prisregleringens huvudmedel
            för att upprätthålla avsett prisstöd till jordbruket har varit
            dels ett gränsskydd mot importkonkurrens, dels marknadsreglerande
            åtgärder inom landet främst i form av lagring och export av överskott.
            Fr. o. m. år 1973 har höjningar av prisstödet till jordbruket
            i syfte att kompensera för prisstegringar m. m. till vissa delar
            skett genom tillförsel av statliga medel över budgeten, dvs. livsmedelssubventioner,
            i stället för genom höjningar av prisskyddet. Därigenom har det
            direkta samband, som tidigare rådde mellan producent- och konsumentpriser,
            brutits och de senares höjning har kunnat hållas tillbaka. Detta
            innebär att en mellanprislinje har införts för berörda livsmedel.
            Denna övergång har motiverats av sociala och fördelningspolitiska
            skäl. Livsmedelsposten spelar en stor roll i hushållsbudgeten
            för alla hushåll, dock främst för barnfamiljer och låginkomsttagare.
          </p>
          <p>
            1977/78 — Ingen förändring
          </p>
          <p>
            Den senaste plattformen för den svenska jordbrukspolitiken utgör
            1977/78 års riksdagsbeslut med anledning av propositionen Nya
            riktlinjer för jordbrukspolitiken m. m. Denna bygger i sin tur
            på den översyn som 1972 års jordbruksutredningen har gjort. Även
            om det s. k. inkomstmålet skjuts i förgrunden är det inte fråga
            om några stora förändringar som föreslås. I den framtida politiken
            kvarstår två för konsumenterna oroande faktorer. Jordbrukarna
            får en fortsatt stark ställning i förhållande till konsumenterna
            genom att man behärskar råvaran och i betydande grad även livsmedelspro-
          </p>
          <pb facs="riksdagen-motions-pdf/data/197879/mot_197879__755/mot_197879__755-004.pdf"/>
          <p>
            nn
          </p>
          <p>
            Mot. 1978/79:755 8
          </p>
          <p>
            duktionen samtidigt som man åtnjuter ett starkt skydd för sin
            näring från samhällets sida. Från konsumenthåll har krävts ökad
            insyn och ökat inflytande, något som har tillgodosetts i viss
            men inte tillräcklig utsträck- ning. En annan för konsumenterna
            och skattebetalarna oroande faktor är att samhället skall bidra
            till betalningen för spannmål som på vanlig kommersiell basis
            exporteras till andra länder för lägre priser än hemmamarknadens.
            Detta innebär att samhället går längre i sina prisgarantier än
            vad det borde göra. Sammanfattningsvis kan dock konstateras att
            den under snart 50 år förda svenska jordbrukspolitiken har haft
            en stor uppslutning bland större delen av det svenska folket representerat
            av politiska partier och organisationer. Avvikelser i uppfattningar
            har givetvis förekommit men det har mestadels gällt detaljer i
            utformningen av de jordbrukspolitiska medlen. Beträffande de jordbrukspolitiska
            målen har det under vissa tider varit delade meningar om t.ex.
            den önskvärda storleken på självförsörjningsgraden vad avser olika
            livsmedel. Socialdemokraterna ville t. ex. under 1960-talet sänka
            den svenska själv- försörjningsgraden från ca 95 926 till 8096.
            Detta skulle ha fått som konsekvens avsevärt sänkta matkostnader
            för de svenska hushållen. Maten skulle således kunna förbilligas
            med ca 1 500 kr. per år för ett normalhus- håll. Vad som ofta
            har förbisetts i debatten vad avser jordbrukarnas inkomst- likställighet
            med jämförbara grupper — främst industriarbetarna — är den annorlunda
            situation som råder nu jämfört med förhållandena för 50 år sedan.
            Då gällde det att i möjligaste mån ordna något så när drägliga
            förhållanden i socialt och ekonomiskt avseende för två stora folkgrupper.
            Även om begreppet inkomstlikställighet ännu inte hade myntats
            var viljeinriktningen klar.
          </p>
          <p>
            Problem med inkomstjämförelser
          </p>
          <p>
            1970-talets Sverige är ett helt annat än 1930-talets. 1970-talets
            bonde är en företagare och brukare av ett rationellt drivet och
            högt mekaniserat jordbruk. Detta jordbruk drivs efter helt moderna
            bokföringsmässiga principer i vilka ingår hela den arsenal av
            skatteförmåner som det liberala svenska skattesys- temet tillåter.
            Jordbrukarna kan i hög utsträckning välja själva hur stor del
            av inkom- sterna som skall användas till privat konsumtion och
            hur stor del som skall investeras i jordbruket. Skattelagstiftningen
            är utformad så att den på ett avgörande sätt påverkar jordbrukarnas
            val i detta avseende. Den del som används för privat konsumtion
            beskattas som löntagarnas inkomst medan den del som investeras
            i jordbruket endast beskattas som förmögenhet. Även om, som framhållits,
            den del av inkomsterna som tas ut som privat konsumtion, beskattas,
            sker detta i vissa avseenden efter ganska osäkra
          </p>
          <pb facs="riksdagen-motions-pdf/data/197879/mot_197879__755/mot_197879__755-005.pdf"/>
          <p>
            AA "- "LL HL 00--s--sessse&gt;&gt;sssssssssssssssss
          </p>
          <p>
            Mot. 1978/79:755 9
          </p>
          <p>
            grunder. Värdet av de produkter som går till direkt konsumtion
            beräknas schablonmässigt liksom värdena av bostaden, användningen
            av el, bränsle, telefon, bil m. m. i hushållet. Avskrivningarna
            från befintliga anläggningar är också schablonmässiga. Det är
            svårt att komma från schablonredovisning vad avser den del av
            jordbruksinkomsterna som används till privat konsumtion men samman-
            taget gör det inkomstredovisningen mycket svår att bedöma. En
            annan faktor som försvårar jämförbarheten är att en relativt större
            del av jordbrukarnas verksamhet och konsumtion ligger utanför
            penningeko- nomin, vilket klarast framkommer när man jämför jordbrukarens
            totala levnadssätt med en löntagare i ett stadshushåll. Behovet
            av sommarstuga illustrerar klart skillnaderna. Ovan anförda förhållanden
            beskriver tydligt svårigheterna att jämföra jordbrukarinkomster
            och löntagarinkomster. En mer fruktbar jämförelse skulle kunna
            göras, vilket har föreslagits i en motion till 1977/78 års riksdag
            av Grethe Lundblad m. fl., om jämförelsen vidgades till att omfatta
            en helhetsbedömning av resp. gruppers totala sociala och ekonomiska
            förhål- landen. Även en sådan jämförelse skulle försvåras av den
            olika levnadssi- tuation som präglar jordbrukaren jämfört med
            löntagaren. 1972 års jordbruksutredning har i och för sig noterat
            ovan angivna problem och avstått från att precisera innebörden
            av inkomstlikställigheten utan överlåter detta till parterna i
            de fortlöpande prisöverläggningarna mellan jordbruksnämnden och
            lantbrukets förhandlingsdelegation och konsument- delegationen.
            Denna linje har även accepterats av statsmakterna.
          </p>
          <p>
            Sambandet producentpriser — markpriser
          </p>
          <p>
            En annan följd av de tillämpade reglerna torde sambandet mellan
            höga markpriser och höga producentpriser vara. Uppsalaekonomen
            Sune Håkansson diskuterar i en artikel i Ekonomisk debatt 1978:7
            detta samband och hävdar att den hittillsvarande jordbrukspolitiken
            har byggt på den felaktiga förutsättningen att man skulle kunna
            påverka böndernas arbetsin- komster genom att höja producentpriserna.
            I stället har enligt Håkansson följden blivit starkt stigande
            markpriser. Detta har gjort jordägarna — även de jordägande bönderna
            — rika. En lägre stegringstakt på producentpriserna hade således
            kunnat accepteras utan att arbetsinkomsten hade påverkats. Däremot
            hade avkastningen till jordägarna kunnat hållas på en mer rimlig
            nivå. 1972 års jordbruksutredning har inte gjort någon fullständig
            genomgång av markfrågan utan man har hänvisat till jordförvärvsutredningen.
            Dock har man konstaterat att prisutvecklingen på jordbruksfastigheter
            har varit snabbare än den allmänna prisstegringen under senare
            år. Utredningen konstaterar själv att den årliga realprisstegringen
            under en femtonårsperiod fram till 1974 legat på nära 3 26, dvs.
            priset har varje år stigit 3 96 mer än inflationstakten. Samtidigt
            har arrendet varit 4-5 26 av markvärdet. Detta
          </p>
          <pb facs="riksdagen-motions-pdf/data/197879/mot_197879__755/mot_197879__755-006.pdf"/>
          <p>
            Mot. 1978/79:755 10
          </p>
          <p>
            innebär att jordägarnas reala avkastning har legat på 7-8 96
            vilket utgör en långt bättre avkastning än de flesta andra placeringsmöjligheter.
            Denna utveckling av markpriserna kan inte anses vara acceptabel.
            Ett rimligt mål för jordbrukspolitiken borde vara att man söker
            sätta priserna på jordbruksprodukterna så att markpriserna får
            en önskad utveckling. Detta mål är inte mindre väsentligt mot
            bakgrunden att en allt större del av jordbrukets inkomster regleras
            över statsbudgeten. Enligt årets statsverk- sproposition utgör
            subventioneringen av baslivsmedel 3,6 miljarder kronor. Till detta
            kommer det bortfall av moms som uppkommer genom att detta belopp
            inte tas ut i handeln. Den samlade effekten på statsbudgeten blir
            därför högre eller drygt 4,2 miljarder kronor. Mot denna bakgrund
            måste det anses vara helt otillfredsställande att den nya jordbrukspolitiken
            inte helt klart redovisar hur jordbrukarnas inkomst- följsamhet
            skall hanteras liksom frågan om hur markvärdestegringen skall
            behandlas. Dessa frågor bör enligt vår mening göras till föremål
            för en helt ny, förutsättningslös genomlysning. Därvid är det
            nödvändigt att analysera problemen kring mätning av olika gruppers
            levnadsförhållanden speciellt med tanke på olikheterna beträffande
            företagar- och löntagarhushåll. I detta avseende bör samordning
            ske med den utredning som har initierats av den ovannämnda motionen
            av Grethe Lundblad m. fl. Det är vidare av vikt att utarbeta mer
            detaljerade regler hur resultatet av dylika jämförelser skall
            användas för att reglera jordbrukets inkomster. Vidare är det
            nödvändigt att kartlägga sambandet mellan markpriser och producentpriser
            samt även här reglera hur markvärdestegringen skall behandlas.
          </p>
          <p>
            Hemställan
          </p>
          <p>
            Med hänvisning till det ovan anförda hemställer vi att riksdagen
            beslutar att hos regeringen anhålla om att en utredning tillsätts
            med uppgift att behandla de i motionen angivna frågorna rörande
            jordbrukarnas inkomstföljsamhet och markpriserna.
          </p>
          <p>
            Stockholm den 22 januari 1979
          </p>
          <p>
            GUNNAR NILSSON (s) KNUT JOHANSSON (s)
          </p>
        </div>
      </div>
    </body>
  </text>
</TEI>
