<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_24/mot_200506_MJ_24-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ24 pnr: mp023
          </p>
          <p>
            Motion till riksdagen 2005/06:MJ24
          </p>
          <p>
            av Åsa Domeij (mp) med anledning av prop. 2005/06:183
          </p>
          <p>
            Finansieringen av kärnavfallets slutförvaring
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om nivån på avgiften för kärnavfallshanteringen.
            2. Riksdagen tillkännager för regeringen som sin mening vad i
            motionen anförs om att ett strikt betalningsansvarsgenombrott
            för att vid behov trygga finansieringen av kärnavfallets slutförvaring
            måste säkerställas.
          </p>
          <p>
            Motivering
          </p>
          <p>
            Ännu har inget land i världen i praktiken bestämt sig för hur
            de ska slutförvara sitt kärnavfall. Den huvudmetod som förespråkas
            är inkapsling i olika lager och så nedsänkning i djupt specialkonstruerat
            bergrum där de geologiska förutsättningarna är så stabila som
            möjligt. För detta krävs egentligen att man kommer djupt ner i
            berget, i storleksordningen två kilometer, och framför allt att
            grundvattnet inte rör sig. Idag diskuteras mest slutförvaringsmöjligheter
            på 500 meters djup, där vatten cirkulerar. Att öka säkerheten
            genom att borra djupare och komma ned till vattenstabila geologiska
            förhållanden är givetvis dyrare. Vad kostnaderna för att åstadkomma
            en säker slutförvaring är vet ingen. Speciellt som ingen säkert
            kan veta hur inkapslade material reagerar på mycket långvarig
            strålning. Vad man däremot nästan säkert vet är att alla budgetar
            för större infra- strukturprojekt spräcker ramarna. Hallandsåstunneln
            är kanske ett ytterlighetsfall, men det kanske slutförvaringsprojektetet
            också blir under sin
          </p>
          <p>
            extremt långa livstid. Redan i projekteringsstadierna bryter
            nu de planerade tunnlarna för t.ex. tågtrafiken under Stockholm
            sin budget ett flertal gånger. Sannolikheten att fonderade pengar
            till kärnavfallsförvaringen i slutänden ska ha täckt alla uppkomna
            kostnader är således en öppen fråga. Sannolikheten att det finns
            en motpart som kan betala en eventuell merkostnad den dagen en
            sådan eventuellt uppstår är också svårbedömd. Svensk Energi anser
            att frågan
          </p>
          <pb facs="riksdagen-motions-pdf/data/200506/mot_200506_MJ_24/mot_200506_MJ_24-0002.pdf"/>
          <p>
            2005/06:MJ24
          </p>
          <p>
            om att staten ska flytta risken för att täcka upp en ”underfondering”
            från skattebetalarna till energibolagen som mycket viktig. Det
            säger en del om vilken sannolikhetskalkyl de gör. För varje tillförd
            kilowatt-timme kärnkraftsel ska enligt det nya lagförslaget 0,20
            öre i stället för tidigare 0,15 öre fonderas. Överskottet från
            att tillföra kärnkraftsel till dagens alltmer europeriserade elpris
            är i storleksordningen hundra gånger mer. Och alla experter säger
            att elpriset och därigenom marginalerna kommer att öka ytterligare.
            Att under de omständigheterna riskera att kärnkraftsavfallsfonderingen
            underfinansieras är inte rimligt. Därför föreslås att avgiften
            för kärnavfallshanteringen höjs betydligt. Dessutom bör ett strikt
            betalningsansvarsgenombrott säkerställas, så att de bolag som
            avsatt pengar till fonden får skjuta till mer pengar om det visar
            sig att gjorda fonderingar inte förslår.
          </p>
          <p>
            Stockholm den 5 april 2006 Åsa Domeij (mp)
          </p>
        </div>
      </div>
    </body>
  </text>
</TEI>
