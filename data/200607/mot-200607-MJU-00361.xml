<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-MJU-00361">
  <teiHeader>
    <fileDesc>
      <titleStmt>
        <title>Rovdjurspolitik</title>
        <author corresp="i-UhKXyeGqJBzFW5wSyeoGMt">av Wiwi-Anne Johansson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rovdjurspolitik</title>
          <idno type="rdwebb">GU02MJ361</idno>
          <rs type="number">MJ361</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GU02MJ361/text</ref>
          <ref type="dokument_url_html">http://data.riksdagen.se/dokument/GU02MJ361</ref>
          <ref type="dokumentstatus_url_xml">http://data.riksdagen.se/dokumentstatus/GU02MJ361</ref>
          <ref type="doc">http://data.riksdagen.se/fil/F98FAE79-ED08-45E9-8389-74DD2CDC94AE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5XgTFvmCokuyzXmgtqvyYH" type="signed"/>
        <correspContext corresp="i-5XgTFvmCokuyzXmgtqvyYH">
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-KnfRfemwD98TyCA1A8KCeX"/>
        </correspContext>
        <correspAction type="referral" xml:id="i-CxwSCBx85CrHEQfmxYzxxX">
          <date when="2006-11-07"/>
        </correspAction>
        <correspAction type="dismissal" xml:id="i-ScoUrTGLPPxyaKRcBCcCvG">
          <date when="2006-11-07"/>
        </correspAction>
        <correspAction type="numbering" xml:id="i-RqiHMvzUiDgbhJR4ERTpbi">
          <date when="2006-11-02"/>
        </correspAction>
        <correspAction type="submission" xml:id="i-8bNkb6iXMxrn9LKTSssWUf">
          <date when="2006-10-31"/>
        </correspAction>
        <correspAction type="transfer" xml:id="i-XrfbyfDDy8EwgyibtQ8Wd1">
          <date when="2006-10-31"/>
        </correspAction>
        <correspAction type="assigned" xml:id="i-SJD6vC6YC983MW3XHNR9Qg"/>
        <correspContext corresp="i-SJD6vC6YC983MW3XHNR9Qg">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="TOC" xml:id="i-WyugLLTXmtfKy8iotjzb7d">
          <head xml:id="i-UVB8yt6F1jhxxm6gxkJSKu">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Bakgrund 2
            </item>
            <item>
              4 Rovdjursstammarna i Sverige 3
            </item>
            <item>
              5 Samexistens mellan människor och rovdjur 3
            </item>
            <item>
              6 Förebyggande åtgärder mot rovdjursangrepp på tamdjur 5
            </item>
            <item>
              7 28 § jaktförordningen 5
            </item>
            <item>
              8 Lokalt eller regionalt beslutsfattande om skyddsjakt 7
            </item>
            <item>
              9 Aktiva insatser för att motverka inavel 8
            </item>
            <item>
              10 Fördjupat samarbete med Norge och Finland 8
            </item>
            <item>
              11 Översyn av snöskoteranvändningen 9
            </item>
          </list>
        </div>
        <div type="motProposal" subtype="förslag">
          <head xml:id="i-JU2AEyeVjfqgQDs5m7GQXY">
            2 Förslag till riksdagsbeslut
          </head>
          <list style="ol">
            <item xml:id="i-Wy3THHAGbGWwNYuTHgQ6Nk">
              Riksdagen tillkännager för regeringen som sin mening vad i motionen
              anförs om att regeringen bör ge Naturvårdsverket i uppgift att
              se över möjligheterna till ytterligare åtgärder för att minska
              antalet rovdjursdödade tamdjur.
            </item>
            <item xml:id="i-2WeBahBv7VqkFocT2gw9EE">
              Riksdagen tillkännager för regeringen som sin mening vad i motionen
              anförs om att regeringen bör ge Naturvårdsverket och Jägarförbundet
              i uppdrag att utreda möjligheterna att minska antalet rovdjursdödade
              hundar.
            </item>
            <item xml:id="i-VpA2sLt9BLZYqPvEzWYsMA">
              Riksdagen tillkännager för regeringen som sin mening vad i motionen
              anförs om att 28 § jaktförordningen inte ska ändras på ett sådant
              sätt att vargstammens överlevnad hotas.
            </item>
            <item xml:id="i-EmEzW4b9BPteu1ZSV9TeDu">
              Riksdagen tillkännager för regeringen som sin mening vad i motionen
              anförs om att regeringen inte ska ändra 28 § jaktförordningen
              på ett sådant sätt att Sverige bryter mot EU:s art- och habitatdirektiv.
            </item>
            <item xml:id="i-YY4wfsF6Whg4mQgdnnQ731">
              Riksdagen tillkännager för regeringen som sin mening vad i motionen
              anförs om att en översyn av jaktförordningen behövs dock med bibehållande
              av ett starkt skydd för rovdjuren och att denna ska ske mot bakgrund
              av problematiken som finns med den illegala jakten.
            </item>
            <item xml:id="i-TdzcFeS2fD2kxF4rG5XMaH">
              Riksdagen tillkännager för regeringen som sin mening vad i motionen
              anförs om att regeringen inte ska vidta åtgärder som innebär att
              beslutsfattande om den skyddsjakt på rovdjur som Naturvårdsverket
              beslutar om i dag ska flyttas till lokal eller regional nivå.
            </item>
            <item xml:id="i-7EKo4jQpUSNKBrfRZJgJ85">
              Riksdagen tillkännager för regeringen som sin mening vad i motionen
              anförs om att regeringen efter att Rovdjursutredningen har redovisats
              ska ta fram förslag för att stärka inflödet av individer med annan
              genetisk bakgrund för att motverka inavel inom vargstammen.
            </item>
            <item xml:id="i-X1g3X1pMhy7kNWXsk5oU8F">
              Riksdagen tillkännager för regeringen som sin mening vad i motionen
              anförs om att Naturvårdsverket ska få i uppdrag att fördjupa rovdjurssamarbetet
              med Norge och Finland.
            </item>
            <item xml:id="i-EMZ7QXvbFMxdEwWaxuGYXM">
              Riksdagen tillkännager för regeringen som sin mening vad i motionen
              anförs om att regeringen bör se över och begränsa snöskoteranvändningen
              i fjällvärlden.
            </item>
          </list>
        </div>
        <div type="motContent">
          <head type="h1" xml:id="i-GRmZ1tpDtYMebD7Li2UZq1">
            Rovdjurspolitik
          </head>
          <head type="h1" xml:id="i-7UNaz8Mk9aUUQfRXkXwMfr">
            3 Bakgrund
          </head>
          <p xml:id="i-ErtvdmFdgv5CnV9R8xGgFe">
            Riksdagen antog år 2001 beslut om en ny rovdjurspolitik med mål
            för hur stammarna av de stora rovdjuren ska växa och var i landet
            det ska finnas rovdjur (Sammanhållen rovdjurspolitik, prop. 2000/01:57).
            Vänsterpartiet står bakom den nuvarande rovdjurspolitikens mål
            och anser att den rådande svenska rovdjurspolitiken är ett stort
            steg framåt då vi fastslagit att de stora rovdjuren ska värnas
            och att stammarna ska kunna öka till livskraftiga nivåer.
          </p>
          <p xml:id="i-Fb2utyG14ph6cfXx6NTFwn">
            Bevarandet av de stora rovdjuren är en viktig miljöfråga. Rovdjur
            står som toppredatorer överst i näringskedjan och har således
            en viktig roll i ekosystemet. Ny forskning visar dessutom att
            rovdjurens betydelse för biologisk mångfald är mycket större än
            vad man tidigare bedömt vara fallet. Utdöendet av en enda toppredator
            kan få ett helt ekosystem att kollapsa, speciellt om artrikedomen
            är låg. Bristen på rovdjur kan göra att växtätare som hjort och
            älg ökar i antal, med följden att växtarter betas ner och försvinner.
            Då minskar den energiproduktion som utgör basen för hela ekosystemet,
            vilket i sin tur utlöser en kaskad av effekter uppåt i näringskedjan
            (Borrvall, Biodiversity and Species Extinctions in Model Food
            Webs, 2006).
          </p>
          <p xml:id="i-HHaf7yDTGUFDrdymLpuqo3">
            I den amerikanska nationalparken Yellowstone betades växtligheten
            ned av hjortdjur och hela ekosystemet förändrades efter att vargen
            fördrivits av människan. Sedan vargen återinfördes 1995 har situationen
            gradvis återgått till det normala. Även i Sverige ser vi att många
            betande djur och väldigt få stora rovdjur leder till negativa
            effekter för den biologiska mångfalden. Föryngringen av många
            lövträd är nästan obefintlig i dag, och betningsskadorna i skogsbruket
            värderas årligen till miljardbelopp.
          </p>
          <head type="h1" xml:id="i-WBwsZPsGZPG9Yfnaaj91m4">
            4 Rovdjursstammarna i Sverige
          </head>
          <p xml:id="i-AbkdMtgHwyz9RbEN1H1DBq">
            De stora rovdjuren har jagats så hårt i Sverige att det till
            slut ansågs finnas endast en spillra kvar av dem. Idag ser utvecklingen
            tillfredsställande ut när det gäller björn och lo. Björnstammen
            bedöms i sin helhet som stabil. Lodjuret har i stort sett en positiv
            utveckling men bedöms fortfarande som sårbart.
          </p>
          <p xml:id="i-JktKamwoypjFcUNR6EG53S">
            När det gäller järv och varg har utvecklingen gått långsammare.
            Järven anses fortfarande vara starkt hotad och är globalt rödlistad
            som en sårbar art. Den hotas av illegal jakt och matbrist, främst
            kadaver. Vargstammen är fortfarande akut hotad. Stammen är hårt
            inavlad, den genetiska variationen är åter i avtagande och enskilda
            individer kan bära på särskilt värdefulla genetiska anlag. Det
            borde finnas ett naturligt flöde av varg med nya gener österifrån
            men hittills har, vad man vet, alla vargar som kommit invandrande
            österifrån försvunnit eller dödats innan de nått fram till den
            norsk-svenska populationen. Den illegala jakten har också vuxit
            till ett omfattande hot mot vargstammen.
          </p>
          <head type="h1" xml:id="i-T1m1BzEJh4f5JK4UozBpxt">
            5 Samexistens mellan människor och rovdjur
          </head>
          <p xml:id="i-VyrMRgX3vvz4KUdZsioPqR">
            Majoriteten av svenska folket, inklusive de boende i rovdjurstäta
            områden, är enligt en omfattande forskningsrapport överväldigande
            positiva till rovdjur samt rovdjursförvaltningen (Fjällmistrarapport
            nr 10). Samtidigt visar forskningen att det på rovdjurstäta orter
            finns betydande minoriteter som är kritiska till rovdjurspolitiken.
            I medierna framkommer också ofta ett stort missnöje. Helt klart
            finns det betydande åsiktsskillnader om rovdjurspolitiken mellan
            olika samhällsgrupper.
          </p>
          <p xml:id="i-E2NUuC6qJ9QKjqBU671SYe">
            Vänsterpartiet anser att det är av stor vikt att förbättra samexistensen
            mellan människor och rovdjur. Därför gjorde vi tillsammans med
            s och mp en särskild satsning på rovdjursfrågan i samband med
            2006 års ekonomiska vårproposition. Satsningen omfattade medel
            för utveckling av förebyggande åtgärder mot rovdjursangrepp på
            tamdjur och förstärkta resurser för länsstyrelsernas arbete med
            rovdjur. Överenskommelsen innehöll även utökade informationsinsatser.
            Det är av stor vikt att satsa på information och undervisning
            för ökad förståelse för rovdjurspolitiken för att motverka onödig
            rädsla för rovdjuren. I Sverige är det 185 år sedan varg dödade
            en människa och björn har dödat en person på 100 år.
          </p>
          <p xml:id="i-KxG4RtZdmXvSkgiUNfGXiM">
            Vidare omfattade satsningen stöd till rovdjursakutgrupper i Dalarnas
            och Värmlands län, vars uppgift är att bl.a. vidta åtgärder för
            att minimera skadeverkningar vid förekomst av stora rovdjur, verkställa
            beslut om skyddsjakt eller bortdrivande av rovdjur samt tillhandahålla
            information. Dessutom har fäbodbrukare fått ökat stöd genom landsbygdsprogrammet
            för perioden 20072013 som Vänsterpartiet står bakom.
          </p>
          <p xml:id="i-8qgqbihkVR3RWYMn9fBbh7">
            För att öka möjligheten att skydda sina tamdjur mot rovdjursangrepp
            ändrade Vänsterpartiet tillsammans med s och mp 28 § jaktförordningen
            (1987:905) den 1 mars 2006 så att det numera är möjligt att skjuta
            ett rovdjur som angriper tamdjur inom ett inhägnat område och
            som inte går att skrämma bort.
          </p>
          <p xml:id="i-S9uzEQt73ZQx2q6tjWiFYb">
            Den 19 januari 2006 tillsattes en särskild utredare, Rovdjursutredningen
            (M 2006:01), med uppgift att redovisa och analysera utvecklingen
            av rovdjursstammarna, analysera behovet av ytterligare åtgärder
            för att nå etappmål och miniminivåer, bl.a. intensifierat arbete
            med att förebygga jaktbrott, ange innebörden av en gynnsam bevarandestatus
            för respektive art samt analysera behovet av ökad genetisk variation
            i den mellanskandinaviska vargpopulationen och överväga åtgärder
            för detta.
          </p>
          <p xml:id="i-E3NpznsV1mrKzE6sNQzrrS">
            Utredaren ska även redovisa hur problem och konflikter hanteras
            och hur de förändrats, bl.a. mot bakgrund av utvärdering av skadeförebyggande
            insatser för tamdjur, vidareutveckla formerna för samverkan mellan
            olika intressenter och utökat regionalt och lokalt inflytande
            beträffande rovdjursfrågor, se över rovdjursförvaltningens organisation
            samt analysera ersättningsnivåer och regelverk för ersättning
            för rovdjursförekomst inom renskötselområdet. Under uppdragets
            utförande ska utredaren samråda med företrädare för berörda myndigheter,
            organisationer och aktuella intressegrupper i syfte att presentera
            förslag som vuxit fram i dialog med berörda intressenter. Uppdraget
            kommer att redovisas i december 2007. Vänsterpartiet bidrog till
            formuleringen av utredarens uppdrag och inväntar utredningens
            resultat.
          </p>
          <p xml:id="i-Dy4nJCfaiuuiVLumLKzxEC">
            Det finns emellertid mycket kvar att göra för att förbättra samexistensen
            mellan rovdjur och människor. Den stora utmaningen är att lyckas
            göra det utan att hota de stora rovdjurens fortlevnad.
          </p>
          <head type="h1" xml:id="i-9vxK3gvz5qzcuddastBuBi">
            6 Förebyggande åtgärder mot rovdjursangrepp på tamdjur
          </head>
          <p xml:id="i-UMsBWgYYJeDAqhgDughbhS">
            För att förbättra samexistensen mellan människor och rovdjur
            är det betydelsefullt att minimera rovdjursangrepp på tamdjur.
            Dessa kan i stor utsträckning åtgärdas genom förebyggande åtgärder.
            Antalet tamdjur som skadades eller dödades av rovdjur minskade
            med ca 40 procent under 2004 jämfört med året innan, tack vare
            förebyggande åtgärder och trots att rovdjuren växte i antal (Viltskadecenter).
            Rovdjursstängsel har visat sig vara särskilt effektiva för att
            minska antalet rovdjursangrepp på djur inom inhägnat område. Vi
            föreslår därför i en motion med anledning av proposition 2006/07:1
            utgiftsområde 23 att det satsas 10 miljoner kronor per år under
            perioden 20072009 för att stödja upprättandet av fler rovdjurssäkra
            stängsel samt som stöd för andra åtgärder som kan minska rovdjursangreppen
            på tamdjur. Stödet ska delas ut som ett bidrag till djurägare
            som vill vidta sådana förebyggande åtgärder.
          </p>
          <p xml:id="i-RaqbWdPRhwDdvneQPg8WrK">
            Rovdjur angriper i regel ren och får. Rovdjursstängsel går inte
            att använda i alla sammanhang, t.ex. när det gäller ren. Regeringen
            bör därför ge Naturvårdsverket i uppdrag att se över möjligheterna
            till ytterligare åtgärder för att minska antalet rovdjursdödade
            tamdjur. Detta ska ges regeringen till känna.
          </p>
          <p xml:id="i-VR5YtiDdhHWxRBwhVDSMEa">
            Rovdjur river och dödar jakthundar i samband med jaktsäsongen.
            Problemet är tämligen begränsat; åtta hundar dödades och sex hundar
            skadades år 2004. Fler hundar dödas och skadas av jägarna själva
            än av rovdjuren, enligt statistik från bl.a. Agria djurförsäkringar.
            De som ändå får sina hundar rivna av rovdjur får ersättning av
            staten, oavsett om hunden varit försäkrad eller inte.
          </p>
          <p xml:id="i-Kwuki6VEbPANqjuDwyqvXK">
            Trots att problemets omfattning är begränsad är frågan om att
            skydda sin hund mot rovdjursangrepp något som engagerar många
            människor. Därför är det är av stor vikt att finna metoder för
            att minska antalet rovdjursangrepp på hundar. Det kan handla om
            speciella jaktregler i rovdjurstäta områden, metoder att skrämma
            bort rovdjur i stället för att döda dem, full information om var
            vargar befinner sig, jakt utan frigående hund, utvecklandet av
            s.k. vargrena hundar etc. Regeringen bör ge Naturvårdsverket och
            Jägarförbundet inom ramen för deras allmänna uppdrag i uppdrag
            att utreda möjligheterna att minska antalet rovdjursdödade hundar.
            Detta bör ges regeringen till känna.
          </p>
          <head type="h1" xml:id="i-7dMNseQ5fWBJhqkm4LNacM">
            7 28 § jaktförordningen
          </head>
          <p xml:id="i-NRdG8bhBLSm3yeuWEF6JqF">
            Enligt regeringens proposition 2006/7:1 överväger regeringen
            att ge Rovdjursutredningen tilläggsdirektiv bl.a. vad gäller ändrade
            regler för skyddsjakt. Jordbruksministern har också meddelat att
            regeringen avser att ändra i jaktförordningen så att det blir
            tillåtet att skjuta rovdjur som anfaller tamdjur oavsett om tamdjuret
            befinner sig innanför eller utanför inhägnat område.
          </p>
          <p xml:id="i-LG9mwhQjCQQjWrkK8jStCJ">
            Rovdjuren är fredade och av den anledningen tillåts ingen allmän
            jakt på dem. Skyddsjakt som tillåts i dag sker endast för att
            skydda tamdjur och förebygga skador. Den regleras i jaktlagstiftningen,
            som baseras på undantagsbestämmelser i EU:s art- och habitatdirektiv.
          </p>
          <p xml:id="i-G4H38zMMgYjH2afTwpbMA">
            Naturvårdsverket beslutar om skyddsjakt på enskilda rovdjur som
            orsakar problem. Det är ytterst sällan som skyddsjakt på varg
            och järv tillåts p.g.a. att stammarna är starkt respektive akut
            hotade. Naturvårdsverket beslutar även om skyddsjakt på björn
            och lodjur där en tilldelning ges på länsnivå. I län med fasta
            stammar av björn och lodjur kan länsstyrelserna fatta beslut om
            skyddsjakt på enskilda problemdjur av björn och lo. Därutöver
            har enskilda även rätt att utöva skyddsjakt för att skydda sina
            tamdjur, vilket regleras i 28 § jaktförordningen.
          </p>
          <p xml:id="i-LUYDUXggtLsqZgeox393z9">
            I motsats till vad som ofta påstås kan länsstyrelser alltså fatta
            beslut om skyddsjakt. Dessutom ger 28 § jaktförordningen redan
            i dag enskilda möjlighet att skjuta rovdjur för att skydda sina
            tamdjur, men med vissa förbehåll för att ge skydd mot godtyckligt
            utnyttjande av den enskildes rättigheter att skjuta rovdjur. Lydelsen
            av 28 § jaktförordningen är följande:
          </p>
          <p xml:id="i-2a8ZgCFJKYHzAWAYAJyQEp">
            28 § Om något av rovdjuren björn, varg, järv eller lo angriper
            tamdjur eller om det finns skälig anledning att befara ett sådant
            angrepp, får åtgärder vidtas för att skrämma bort rovdjuret.
          </p>
          <p xml:id="i-WjZ2tFkLBjxUwvK9jt76oG">
            Rovdjur som avses i första stycket får dödas för att skydda ett
            tamdjur
          </p>
          <p xml:id="i-7wMMKGzM3jHwXnCPPtJVva">
            1. av tamdjurets ägare eller vårdare om det finns skälig anledning
            att befara ett angrepp på tamdjuret, dödandet sker i omedelbar
            anslutning till att rovdjuret har angripit och skadat eller dödat
            tamdjur och det inte går att avvärja det befarade angreppet genom
            att skrämma bort rovdjuret eller på annat lämpligt sätt.
          </p>
          <p xml:id="i-C7iVeX9K6reT4hKxc4h7sr">
            2. av tamdjurets ägare eller vårdare om rovdjuret befinner sig
            inom inhägnat område avsett för skötsel av tamdjuret, om det finns
            skälig anledning att befara att rovdjuret där angriper tamdjuret
            och det inte går att avvärja det befarade angreppet genom att
            skrämma bort rovdjuret eller på annat lämpligt sätt.
          </p>
          <p xml:id="i-TvN6ZsDzNJJA5HKxABx5RD">
            Åtgärder enligt första och andra styckena får vidtas på annans
            jaktområde och trots bestämmelserna i 9 §. Sådan jakt är dock
            inte tillåten inom nationalpark.
          </p>
          <p xml:id="i-481edERohCePJSuYbWPLhH">
            Naturvårdsverket skall fortlöpande bedöma om möjligheten att
            döda rovdjur med stöd av andra stycket försvårar upprätthållandet
            av en gynnsam bevarandestatus hos artens bestånd i dess naturliga
            utbredningsområde. Om Naturvårdsverket bedömer att så är fallet
            skall verket genast anmäla detta till regeringen.
          </p>
          <p xml:id="i-8Sv2feDxXek4jTr2Ue1rRj">
            Det finns starka orsaker till denna försiktighet eftersom vargstammen
            är akut hotad och utsatt för en mycket omfattande illegal jakt
            som hämmar dess utveckling i landet. Landets åklagarväsende har
            vid ett flertal tillfällen gett remissvar på olika förändringsförslag
            i 28 § jaktförordningen. De pekar alla i samma riktning. En alltför
            lättvindig skrivning av paragrafen ökar risken för missbruk och
            försvårar eller omöjliggör bevisföringen för åklagarsidan.
          </p>
          <p xml:id="i-HdAULK3LJ5nyPVHSHqfqyL">
            Vänsterpartiet anser att ytterligare en förändring av 28 § jaktförordningen
            skulle försvaga skyddet för varg i sådan hög grad att den ambition
            för vargstammen som finns uttryckt i rovdjurspropositionen inte
            längre skulle följas. Regeringen ska därför inte ändra 28 § jaktförordningen
            på ett sådant sätt att vargstammens överlevnad hotas. Detta ska
            ges regeringen till känna.
          </p>
          <p xml:id="i-F2TS2yiegDjfZeF8fMW8if">
            I januari 2005 beslutade EG-kommissionen att dra Finland inför
            EG-domstolen. Man hänvisade till att EU:s art- och habitatdirektiv
            (92/43/EEG) som kräver att medlemsstaterna ska ha ett strikt skydd
            för ett antal djurarter, däribland vargen. I den formella underrättelsen
            anser kommissionen att lagstiftningen i Finland inte till alla
            delar motsvarar bestämmelserna i direktivet. Kommissionen pekar
            ut tre ställen i den finska jaktförordningen där ordalydelsen
            inte uppfyller direktivets krav.
          </p>
          <p xml:id="i-YN4oe3DSqvkMMp69SfKEUJ">
            Även Sverige förbinds av EU:s art- och habitatdirektiv och bör
            därför ge vissa djurarter, bl.a. de stora rovdjuren varg, björn
            och lo ett starkt skydd i sina naturliga utbredningsområden. Det
            är förbjudet att avsiktligt fånga eller döda exemplar av dessa
            arter i naturen, oavsett hur detta görs. Om det inte finns någon
            annan lämplig lösning och det inte försvårar upprätthållandet
            av en gynnsam bevarandestatus hos bestånden, får medlemsstaterna
            dock enligt artikel 16.1 göra undantag från förbudet för att uppnå
            vissa ändamål. Ett sådant ändamål är undvikande av allvarlig skada,
            särskilt på gröda, boskap, skog, fiske, vatten och andra typer
            av egendom.
          </p>
          <p xml:id="i-7BUKbM7cqYYc5nJBe7SYFs">
            När den senaste förändringen av 28 § jaktförordningen som gäller
            sedan 1 mars 2006 skulle genomföras ifrågasattes det om bestämmelsen
            överensstämde med vad Sverige åtagit sig enligt art- och habitatdirektivet.
            I den gällande 28 § jaktförordningen har man, för att uppnå överensstämmelse
            med art- och habitatdirektivet, infört villkor för att döda rovdjur,
            nämligen att det inte går att avvärja ett angrepp på tamdjur på
            annat lämpligt sätt. Vidare föreskrivs att en bedömning måste
            göras av om jakt försvårar upprätthållandet av en gynnsam bevarandestatus.
            Denna uppgift ankommer på Naturvårdsverket. Trots det har en ideell
            förening, Nordulv, lämnat in en anmälan till kommissionen för
            att man anser att den senaste ändringen av 28 § jaktförordningen
            strider mot art- och habitatdirektivet. Vänsterpartiet anser att
            regeringen inte ska ändra 28 § jaktförordningen på ett sådant
            sätt att Sverige bryter mot EU:s art- och habitatdirektiv. Detta
            ska ges regeringen till känna.
          </p>
          <p xml:id="i-FLkZNrBoaLDwfPn3W2RMNc">
            Däremot anser Vänsterpartiet att en översyn av jaktförordningen
            behövs dock med bibehållande av ett starkt skydd för rovdjuren
            och att denna ska ske mot bakgrund av problematiken som finns
            med den illegala jakten. Detta ska ges regeringen till känna.
          </p>
          <head type="h1" xml:id="i-45XvQeEnj6pvXUKpTMTsDJ">
            8 Lokalt eller regionalt beslutsfattande om skyddsjakt
          </head>
          <p xml:id="i-X1oJR9hdHGTsfyguCp17zw">
            Rovdjurspolitiken är en komplicerad miljöfråga. Rovdjuren rör
            sig över väldigt stora områden och därför är det svårt att finna
            en bra beslutsnivå för rovdjurspolitiken. Den centrala nivån anses
            bäst lämpad att förvalta rovdjuren eftersom rovdjuren vanligtvis
            lever i glesa populationer, är spridda över mycket stora områden
            och är förknippade med såväl ekonomiska som sociala konflikter.
            Det har medfört att de som lever nära rovdjuren upplever att de
            har små möjligheter att påverka politikens och förvaltningens
            utformning.
          </p>
          <p xml:id="i-LwALA36KieZA6p7BHquXNh">
            Enligt regeringens proposition 2006/7:1 överväger regeringen
            att ge Rovdjursutredningen tilläggsdirektiv bl.a. vad gäller ett
            ökat lokalt och regionalt inflytande. Som framkommit tidigare
            i motionen har Rovdjursutredningen redan i dag i uppdrag att vidareutveckla
            formerna för utökat regionalt och lokalt inflytande beträffande
            rovdjursfrågor. Dessutom har länsstyrelserna vissa möjligheter
            att bestämma över skyddsjakt på björn och lo. Vad regeringen kan
            tänkas mena med sitt tilläggsdirektiv är att flytta ner beslutsmakten
            om skyddsjakt på varg och järv från Naturvårdsverket till lokal
            eller regional nivå. Vänsterpartiet kan inte se vad det kan finnas
            för ändamålsenlighet med att flytta ner beslutsmakten om skyddsjakt
            på dessa hotade rovdjursstammar från nationell till lokal eller
            regional nivå. Det skulle innebära att vi förlorar den nationella
            kontrollen över skyddsjakt på varg- och järvstammarna, och i värsta
            fall riskerar vi försvåra rovdjursstammarnas återhämtning i landet.
          </p>
          <p xml:id="i-3aFUEovnWo9QDctWyV85Um">
            Vänsterpartiet anser att regeringen inte ska vidta åtgärder som
            innebär att beslutfattande över den skyddsjakt på rovdjur som
            Naturvårdsverket beslutar över i dag ska flyttas till lokal eller
            regional nivå. Detta ska ges regeringen till känna. I stället
            vill Vänsterpartiet arbeta för att förbättra dialogen mellan olika
            aktörer. Ett viktigt steg i arbetet med att förändra människors
            inställning till rovdjur är att involvera de människor som lever
            nära rovdjur i processen. I dag sker dialogen mellan aktörer i
            ett nationellt och flera regionala rovdjursråd. Rovdjursråden,
            där olika intressegrupper finns representerade, kan komma att
            spela en viktig roll för att förbättra samexistensen mellan människor
            och rovdjur. Rovdjursutredningen utreder hur dialogen kan förbättras
            ytterligare.
          </p>
          <head type="h1" xml:id="i-Y99v7Hd8oYGdWvKa4qFHt8">
            9 Aktiva insatser för att motverka inavel
          </head>
          <p xml:id="i-S6bhycj1MHxJtGpcBFy62M">
            Invandrande djur från öster måste tillåtas vandra ner genom norra
            Sverige. Ökad bevakning och skydd av dessa djur är nödvändig.
            Rovdjursutredningen analyserar behovet av ökad genetisk variation
            i den mellanskandinaviska vargpopulationen och överväger åtgärder
            för detta. När utredningen är klar ska regeringen ta fram förslag
            för att stärka inflödet av individer med annan genetisk bakgrund
            för att motverka inavel inom vargstammen. Det kan vara åtgärder
            för att skärpa övervakningen av individer som kommer vandrande
            från andra populationer, inplantering av individer och förstärkta
            insatser mot illegal jakt. Detta ska ges regeringen till känna.
          </p>
          <head type="h1" xml:id="i-JEWQnuBHGJMCeHjvEbGGcN">
            10 Fördjupat samarbete med Norge och Finland
          </head>
          <p xml:id="i-K8dUezPw8GoA9wt2UY3iLh">
            Forskning visar att stammarna av rovdjur i många fall är gemensamma
            i Norge och Sverige och ibland även i Finland. Radiopejling har
            visat att det finns både björnar och vargar som har vandrat sträckor
            som räcker för att förflytta sig mellan de tre länderna. Naturvårdsverket
            har tidigare fått till uppgift att utveckla samarbetet med Norge
            och Finland beträffande rovdjursfrågor. Det har hittills inte
            varit helt lyckat. Eftersom det är samma arter och i de flesta
            fall samma stammar borde samarbetet fördjupas ytterligare. Vänsterpartiet
            anser att Naturvårdsverket ska få i uppdrag att fördjupa rovdjurssamarbetet
            med Norge och Finland. Detta ska ges regeringen till känna.
          </p>
          <head type="h1" xml:id="i-EXtmNXdXub69wiNLqkVo7">
            11 Översyn av snöskoteranvändningen
          </head>
          <p xml:id="i-N7xEjhiiuK6hxJfno32cqV">
            Illegal jakt utgör ett allvarligt hot mot rovdjurens fortlevnad
            och är ett allvarligt brott. Ett stort problem i arbetet med att
            minska illegal jakt är svårigheten att begränsa skoteranvändningen.
            De stora rovdjuren rör sig ofta i terränger långt ifrån bebyggelse
            och vägar, men genom snöskotern blir även dessa miljöer tillgängliga
            för människor och däribland människor som bedriver olaglig jakt.
          </p>
          <p xml:id="i-8n82SS7tPDLCcD2qmzcEpt">
            Vid snöskoterns stora genombrott i Sverige minskade flera av
            de svenska rovdjurens antal kraftigt, vilket tydligt visar på
            sambandet. Flera av de mest uppmärksammade och mest oetiska fallen
            av illegal jakt har skett genom användning av snöskoter. I Norge
            finns starka begränsningar av snöskoteranvändningen i fjällvärlden.
            I Sverige kompliceras ett förbud av rennäringens behov av snöskotrar.
            Begränsningar genom att hänvisa viss snöskoteråkning till särskilda
            leder i vissa områden torde dock vara möjligt. Det underlättar
            också identifiering av enskilda skotrar om krav på märkning av
            skotermattor införs. Vänsterpartiet anser att regeringen bör se
            över och begränsa snöskoteranvändningen i fjällvärlden. Detta
            ska ges regeringen till känna.
          </p>
        </div>
        <div type="motSignatures">
          <list>
            <item xml:id="i-UkXiyENGAdWoWtUZn66eDt" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-AgeKNi812YoS129vbzLKj8" who="i-M5o8cYSRJsbmZdvevomfQX">
              Ulla Andersson (v)
            </item>
            <item xml:id="i-4mAp4jkjawQbLp5xZoaN69" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-HC4mz5eNL6g7QumEq8RALS" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-BiecCDQ41a9rTha6ePZFWj" who="i-KnfRfemwD98TyCA1A8KCeX">
              Peter Pedersen (v)
            </item>
          </list>
        </div>
      </div>
    </body>
  </text>
</TEI>
