<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__371/mot_1948__ak__371-001.pdf"/>
      <fw xml:id="i-2JN8sNJzhVv3Hprs4cnWUs">
        Motioner i Andra kammaren, nr 371. 3
      </fw>
      <div type="motHeader" xml:id="i-RKkb9BuFxTyFxLPCDmzfzY">
        <div type="motTitle" xml:id="i-P9fxTYVCiVFW1gEv1xbpPd"/>
        <div type="motSubmissionInfo" xml:id="i-24u355hY5H81x8r67SWKqj"/>
      </div>
      <div type="motBody" xml:id="i-BvkT19LGRjuJjh8Ruz2svW">
        <div xml:id="i-WT9ekimH6ZoWG4AMdjCpZR">
          <p xml:id="i-F6WvWtHpE7ww5KgYpJe1JL">
            Nr 371. Av herr Wiberg, om översyn av gällande aktiebolagslag.
          </p>
          <p xml:id="i-C7PHUjemiWmZ8CcdWs5Auc">
            Med innevarande års ingång trädde en oerhörd mängd nya lagar
            och författningar i kraft. En bland de omfångsrikaste och betydelsefullaste
            av dessa torde vara den av 1944 års riksdag antagna nya aktiebolagslagen.
            Att de personer, som utarbetade lagförslaget, gjorde ett i och
            för sig mycket förtjänstfullt och uppskattningsvärt arbete, kan
            icke leda till att den över- syn, som i det följande beröres,
            skulle vara obehövlig. Redan under riks- dagsbehandlingen av lagförslaget
            framfördes från många håll starka be- tänkligheter mot detsamma,
            icke så mycket på grund av lagens materiella innehåll som måhända
            desto mera mot den utformning och omfattning, som lagförslaget
            fått. Med denna motivering framställdes t. o. m. yrkande om avslag
            å hela lagförslaget. Man framhöll icke blott att lagen innehöll
            många invecklade spörsmål, som kunde giva upphov till olika tolkningar
            även från tränade juristers sida, utan även, att den var skriven
            på ett sätt, som för menige man måste framstå såsom mycket svårbegripligt,
            och att det avsevärt ökade antalet formella föreskrifter i förhållande
            till tidigare aktiebolagslagar samt det stora antalet hänvisningar
            till andra paragrafer och till paragraf efter paragraf helt enkelt
            omöjliggjorde överskådlighet. Inom vederbörande utskott var man
            för övrigt ej okunnig om dessa förhål- landen, men på grund av
            den knappa tid, som stod till buds för utskotts- behandlingen,
            ansåg man det omöjligt att medhinna en så pass grundlig stilistisk
            omarbetning, som skulle hava erfordrats. I dessa avseenden kan
            nämnas, att vår första egentliga aktiebolagslag av 1895 innehöll
            81 paragrafer. Den senaste, 1910 års lag, hade 141 paragrafer,
            och den nya innehåller icke mindre än 228 paragrafer, varav åtskilliga
            ytterst omfattande. Visserligen kan man säga, att den nya lagstiftningen
            innebär en storartad utveckling på aktiebolagsrättens område,
            men då måste också tilläggas, att detta skett på bekostnad av
            överskådligheten och klarheten. Vad beträffar hänvisningarna i
            paragraferna kan nämnas, att ej mindre än 173 av de 228 paragraferna
            i lagen äro inmängda med hänvisningar till andra paragrafer av
            varierande antal. Det är alldeles klart, att en dylik lag blir
            synnerligen svår att förstå. Me- nige man, som vill slå upp lagen
            och rådfråga en eller annan paragraf, har mycket stora utsikter
            att därvid träffa på en paragraf, som helt enkelt för honom är
            obegriplig. Skulle likväl så ej vara fallet, är det högst sannolikt,
            att han råkar på en paragraf med hänvisning till en eller flera
            andra, i vilka måhända hänvisas till ett flertal andra paragrafer.
            Han måste med
          </p>
          <pb facs="riksdagen-motions-pdf/data/1948/mot_1948__ak__371/mot_1948__ak__371-002.pdf"/>
          <fw xml:id="i-AajZKtBKnmsW6poZWhJ4xK">
            4 Motioner i Andra kammaren, nr 311.
          </fw>
          <p xml:id="i-UpaRzwszaaoEqnN4dANSRv">
            andra ord studera en stor del av aktiebolagslagen för att få
            något besked i den fråga, han önskade veta något om. Rent stilistiskt
            sett finnas många anledningar till anmärkningar mot lagtexten.
            Det torde vara tillräckligt att peka på formuleringen av 30 $.
            Att denna kunnat passera, har otvivelaktigt berott på den brådska,
            med vilken det digra lagförslaget en gång måste riksdagsbehandlas.
            Enbart detta påpekande torde i sig vara tillräckligt för att motivera
            ett krav på översyn av lagtexten, icke i syfte att förändra något
            i sak utan för att göra lagen lättare tillgänglig. Visserligen
            finns det ju både kommentarer och jurister, som kunna rådfrågas,
            men detta kan icke ske utan kostnad och är en utväg, som i vanliga
            fall icke skall behöva anlitas. Lagen skall själv tydligt klar-
            göra vad som är gällande rätt. Det är att märka, att ett stort
            antal personer alltid någon gång kommer i beröring med denna lag.
            Antalet aktiebolag i verksamhet torde för närvarande kunna uppskattas
            till cirka 30 000, varav ett mycket stort antal utgöres av småföretag.
            Med hänvisning härtill föreslås,
          </p>
          <p xml:id="i-JiSQLGz5q1oUHfXTWqxa9n">
            att riksdagen i skrivelse till Kungl. Maj:t anhåller om en översyn
            av gällande aktiebolagslag i syfte att göra denna överskådligare
            och lättbegripligare.
          </p>
          <p xml:id="i-z4YpK2R99YWM6tkzVupkr" type="date">
            Stockholm den 24 januari 1948.
          </p>
          <p xml:id="i-NhDdG3a693Wtyauy77bLNg">
            Åke Wiberg.
          </p>
        </div>
      </div>
    </body>
  </text>
</TEI>
