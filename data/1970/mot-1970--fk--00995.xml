<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__995/mot_1970__fk__995-001.pdf"/>
      <fw>
        Nr 995—3996 Motion i Första kammaren, nr 995 år 1970 1
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 995
          </p>
          <p>
            Av herr Larsson, Thorsten, m. fl., om viss regional samordning
            av den statliga och kommunala samhällsplaneringen.
          </p>
          <p>
            (Lika lydande med motion nr 949 i Andra kammaren)
          </p>
          <p>
            Vårt framtida samhälles utformning bestämmes i hög grad av hur
            våra olika samhällsorgan fattar sina beslut. Övertygelsen om att
            vi måste skapa ett decentraliserat samhälle har växt bland flertalet
            politiskt ansvariga myn- digheter. En klar målsättning och bestämda
            direktiv om den regionala pla- neringen måste dock till för att
            förhindra negativa verkningar från miljöpoli- tisk, social och
            samhällsekonomisk synpunkt. Hittills har det skett &gt;en spon- tan»
            utveckling och lokalisering i samhället. Detta har lett till starka
            kon- centrationstendenser som varit till övervägande nackdel.
            Bland industrilän- derna torde endast Danmark och Australien visa
            en större relativ koncentra- tion av befolkningen till sina respektive
            största storstadsregioner. För Sve- riges del kan noteras att
            koncentrationsgraden när det gäller befolknings- omflyttningen
            är högre jämfört såväl med Storbritannien och Frankrike som med
            små länder som Belgien, Nederländerna och Schweiz. Hur sker vår
            bebyggelseplanering, funktionen och etableringen av vårt näringsliv,
            vårt trafiksystem eller vår vattenförsörjning? Tar vi till vara
            våra naturtillgångar eller låter vi dem förödas av en alltför
            hänsynslös och okontrollerad exploatering? De utredningar som
            för närvarande pågår när det gäller miljön och andra planeringsfrågor
            sker i huvudsak endast från regional synpunkt. Även i den fysiska
            riksplaneringen behandlar man ma- terialet i huvudsak regionvis.
            För att få fram en mera decentralistisk inriktning av region-
            och loka- liseringspolitiken är det hög tid för överläggningar
            och samplanering mel- lan regionerna och länen. Sålunda bör etablering
            av industrier och bebyg- gelseplaneringen inte ensidigt inriktas
            på en viss region eller till fördel en- bart för denna. En över
            gränserna gående kontakt bör i detta sammanhang etableras. Detta
            är av särskild vikt om man tänker på de speciella förhål- landen
            som finns i de södra delarna av landet samt i de län där storstäder-
            na mer och mer tenderar att ogynnsamt påverka miljö- och näringslivs-
            struktur. Inrikesministern förklarade i 1969 års statsverksproposition
            bilaga 13 att »det var nödvändigt att dämpa tillväxten i de tre
            storstadsregionerna något och fördela en del av expansionen på
            växtkraftiga stadsregioner på skilda håll i landet&gt;.
          </p>
          <p>
            Bihang till riksdagens protokoll 1970.3 saml. Nr 995—996
          </p>
          <pb facs="riksdagen-motions-pdf/data/1970/mot_1970__fk__995/mot_1970__fk__995-002.pdf"/>
          <fw>
            2 Motion i Första kammaren, nr 995 år 1970
          </fw>
          <p>
            Alternativa städer
          </p>
          <p>
            Sydvästra Skånes kommunalförbund har i en nyligen gjord utredning
            redogjort för behovet av nya tätorter. I utredningen heter det:
            »Ett väsent- ligt moment i planeringsarbetet i sydvästra Skåne
            har varit att behandla utrymmesproblemen. Utan att binda sig för
            ett bestämt befolkningstal har antagits att den exceptionellt
            starka tillväxten under 1960-talet blev be- stående under planperioden.»
            Utredningen beräknar att man som prognosvärde för år 2000 kan
            räkna med 900 000 invånare i Malmöhus län. Härvidlag diskuteras
            tre alternativa möjligheter till nya stadsbildningar. Här föreslås
            exempelvis en s.k. band- stad som sträcker sig från Trelleborg
            i söder upp över Malmö- och Lund- regionerna till Landskrona.
            Skånes västra del har alltså stora problem för att möta en stark
            inflyttningstrend av sysselsättningsobjekt och folk. Sam- tidigt
            sker en viss utglesning i närliggande län. I länsplan M 68—Malmöhus
            län framhölls att industrin är starkt kon- centrerad till länets
            västsida alltså vid Öresundsregionen. Nordvästra Skåne svarar
            för 30 Z och sydvästra Skåne för 62 70 av de sysselsatta mot en-
            dast 4 Z för sydöstra Skåne, nämligen Österlen, och 4 2 för Mellanskåne.
            Sysselsättningsökningen var 62 2, i sydvästra delen och 24 Z i
            den nord- västra. Sysselsättningsökningen inom servicenäringarna
            var markant. I ett remissutlåtande till 1968 års lokaliseringsutredning
            framhåller läns- styrelsen i Kristianstads län: &gt; Alternativa
            tillväxteentra i andra delar av Skåne och Sydsverige än Malmöregionen
            bör få en större andel av denna landsändas tillväxt. De fördelar
            som stadsområdet anses erbjuda ur export- industrins synpunkt
            bör rimligen vara för handen även i andra delar av Skåne. Dessutom
            är decentraliseringen enligt länsstyrelsens mening en nöd- vändig
            politik om miljöförstöringen i Skåne skall kunna hejdas.» Länsstyrelsen
            i Kristianstads län föreslår påverkan av enskilda företags- etableringar.
            Detta system har till synes med framgång prövats i Storbri- tannien
            där det ingått som led i skapandet av nya städer och avlastning
            av huvudstadsregionen. Man föreslår också en transportpolitik
            utformad med den totala samhällsekonomiska kostnadsaspekten som
            grund. Länsstyrelsen framhåller att det är uppenbart att koncentrerad
            tillväxt ger upphov till en rad kostnadsmässigt tyngande problem:
            »Dit hör t.ex. kostnader för ett starkt ökat transportarbete genom
            en integrerad storstads- region, minskad effektivitet på grund
            av stockningar, ökade kostnader för att bemästra koncentrationens
            hygieniska och miljöpolitiska verkningar, bristproblem på grund
            av överefterfrågan samt kroniska spekulationseffek- ter».
          </p>
          <p>
            Totalplanering Storstadskoncentrationen medför negativa verkningar
            från miljöpolitisk och trivselmässig synpunkt. Samtidigt stimuleras
            negativa sociala verkning-
          </p>
          <pb facs="riksdagen-motions-pdf/data/1970/mot_1970__fk__995/mot_1970__fk__995-003.pdf"/>
          <fw>
            Motion i Första kammaren, nr 995 år 1970 3
          </fw>
          <p>
            ar t. ex. i löneutvecklingen. Löneklyftan mellan olika regioner
            vidgas i flera fall. I Skåne visar siffrorna att skillnaden mellan
            Kristianstads län och Malmöområdet har ökat. En vidgad löneklyfta
            noteras över huvud taget mellan Malmöregionen och hela övriga
            Sydsverige. Samma negativa verk- ningar som skett härvidlag i
            Nordsverige på grund av befolkningsomflytt- ningen har alltså
            också haft verkningar i befolkningsomflyttningen i södra Sverige.
            Det är tydligt att det funnits brist på en målsättning och ambitioner
            för en bättre totalplanering från samhällets sida. Mycket av detta
            får till- skrivas den bristande samplaneringen mellan de olika
            regionerna, länen och kommunerna. En fortsatt stockning och koncentration
            till den s.k. Öresundsregionen kan få svårartade problem i likhet
            med i vissa miljon- städer i USA, bland annat Los Angeles. Bostads-
            och trafikmiljön är därvid okontrollerbar inom stora delar av
            denna region. Befintliga exportindustrier får också växande problem
            från utskeppnings- och transportsynpunkt på grund av en för stark
            koncentration. Från servicesynpunkt är centraliseringen av befolkningen
            negativ. Ett ex- empel är anhopningen av över 20000 studenter
            till en enda universitets- stad — Lund — inom denna region, och
            detta medför uppenbara olägenhe- ter från såväl miljö- som utbildningssynpunkt.
            Detta förhindrar effektivite- ten i utbildningsgången. En sådan
            koncentration är också hämmande för administrationen.
          </p>
          <p>
            Befolknings politisk planering Vattenförsörjningen för Öresundsregionen
            är också ett framtidsproblem. Genom Sydvatten-projektet planerar
            man att lösa detta problem med en sötvattenledning på 20 mil från
            sjön Bolmen i Småland till Öresundsre- gionen. Att ta vatten från
            Bolmen blir enligt beräkningar dyrt och får miljö- förstörande
            konsekvenser. Väljer man alternativet att utnyttja grundvatten-
            området i södra och mellersta Skåne innebär detta enligt företagen
            utredning tillkomsten av ca 2 000 brunnar eller vattenuttag. Kring
            varje brunn skall finnas ett skyddsområde på 1 ha. Denna metod
            används i Danmark på Själland där verkningarna märks redan på
            så vis att vattendragen inom området torrläggs under sommartid.
            Det kan även beräknas att en sådan sänkning av grundvattennivån
            innebär ett svårt avbräck för växtligheten i trädgårdar och för
            jordbruk. Undersökningar har också visat att ett kraf- tigt uttag
            från grundvattnet kan leda till uppgång av saltvatten i grund-
            vattenbeståndet. Även ett sådant projekt har alltså miljöförstörande
            kon- sekvenser. Om en befolkningspolitisk planering i tid hade
            kommit till stånd för nämnda storstadsregion, skulle detta inte
            fått så dyrbara konsekvenser. De åtgärder som nu måste vidtagas
            bör inriktas på att reducera och eliminera de negativa verkningar
            som följer på en befolkningspolitisk koncentration.
          </p>
          <pb facs="riksdagen-motions-pdf/data/1970/mot_1970__fk__995/mot_1970__fk__995-004.pdf"/>
          <fw>
            4 Motion i Första kammaren, nr 995 år 1970
          </fw>
          <p>
            I första hand bör man se till att det blir en bättre balans mellan
            de olika regionerna i södra Sverige. Den åtgärd som här skall
            understrykas är att klara direktiv måste utgå för en regional
            samordning av läns- och kommunalplaneringen. I de anvis- ningar
            som hittills utgått till de regionala organen ingår i huvudsak
            att kommunerna och landstingen redovisar enkätmaterial. Detta
            kompletteras av länsorganen och sammanställs sedan av länsstyrelsen
            kommunblocksvis. En viss sammanställning sker alltså. Det synes
            oss inte vara tillräckligt utan blir alltför begränsat i översiktsplaneringen.
            En planering mellan länen och länsstyrelsernas planeringsorgan
            är nödvändig.
          </p>
          <p>
            Planering över gränserna Från ansvarigt håll har saknats direktiv
            om att samarbetskontakter mås- te upprättas i planeringsfrågor
            de olika länsstyrelserna och regionerna emel- lan. Inrikesministern
            framhöll i ett interpellationssvar i riksdagens första kammare
            den 10 december 1969 att några sådana direktiv inte hade utgått
            till länsstyrelserna. En fortsatt ohejdad koncentration av näringsliv
            och befolkning är ett uppenbart slöseri med landets ekonomiska
            tillgångar och medför obotliga konsekvenser för miljön. En planering
            över länsgränserna i likhet med den planering som sker på en del
            håll över kommungränserna — s.k. interkom- munal planering — bör
            komma till stånd. Sålunda bör vid upprättandet av länsplaner samråd
            kunna ske med angränsande läns myndigheter för att utröna möjligheterna
            att avlasta koncentrationer i det egna länet. Samtidigt skulle
            man kunna planera för och stimulera nyetableringar i de länsområ-
            den som på grund av planeringen eller brist på planering minskar
            sin folk- mängd och sysselsättningsandel. Starka skäl talar för
            en samordning mellan de tre sydsvenska länen Malmöhus län, Kristianstads
            län och Kronobergs län. Det synes alltmer nödvändigt att man vid
            framtida regionplaneutredning- ar inte ensidigt inriktar sig på
            den egna regionens framtid. Länen och kom- munerna får rimligen
            inte fungera som slutna enheter. Samråd med de an- svariga organen
            i t.ex. Kristianstads och Kronobergs län skulle avhjälpa många
            av de problem som uppstår genom en fortsatt spontan utveckling
            av Öresundsregionen. Alternativa tillväxtcentra i andra delar
            av Skåne och Sydsverige än Malmöregionen bör få en större andel
            av denna landsändas tillväxt. De fördelar som Öresundsregionen
            anses erbjuda ur exportindu- strins synpunkt bör rimligen vara
            för handen även i andra delar av Skåne och södra Sverige.
          </p>
          <p>
            M-länet Sydvästra Skåne hade under 1960-talet den högsta andelen
            nettoinflytta- de jämfört med Stockholms- och Göteborgsregionerna.
            För de närmaste 15
          </p>
          <pb facs="riksdagen-motions-pdf/data/1970/mot_1970__fk__995/mot_1970__fk__995-005.pdf"/>
          <fw>
            Motion i Första kammaren, nr 995 år 1970 5
          </fw>
          <p>
            åren kan man räkna med en ökning av befolkningen med ca 30 Z
            i syd- västra Skåne om nuvarande inflyttningstakt bibehålles.
            Samtidigt betecknas det som särskilt anmärkningsvärt att folkmängden
            i sydöstra Skåne, alltså Österlen, blir ännu mindre 1980 än den
            var i mitten av 1960-talet. Sydvästra Skånes kommunalförbund konstaterar
            att det är en utomor- dentligt svår uppgift att avväga jordbrukets
            intressen mot urbaniseringens växande krav på utrymmen. Sydvästra
            Skåne inrymmer några av landets främsta jordbruksområden, och
            vid ett långtgående hänsynstagande till just jordbrukets intressen
            tvingas bebyggelsen österut mot de mindre produkti- va åkerarealerna.
            Problemet är ej speciellt för Skåne eller Sverige. Stock- holm
            utbreder sig exempelvis alltmer över Uppsalaslätten och Linköping
            och Örebro över Östgöta- respektive Närkeslätten. Storstäder som
            London, Paris, Rom och Köpenhamn liksom flertalet av jordens övriga
            bebyggelse- koncentrationer är förlagda i starkt produktiva jordbruksområden.
            Den här nämnda utredningen nämner som ett utbyggnadsalternativ
            för framtiden en bandformad stad som sträcker sig från Trelleborg
            i söder via Malmö och Lund norrut mot Landskrona. Om detta alternativ
            följs kom- mer sålunda stora delar av Skånes bästa jordbruksområden
            att tas till för- fogande för stadsbebyggelse.
          </p>
          <p>
            L-länet Kännetecknande för utvecklingen inom Kristianstads län
            har varit en fortsatt utglesning av sydöstra Skåne, d.v.s. Österlen,
            och samtidigt kon- centration till Öresundsområdet. En prognos
            för den närmaste 20-årsperio- den visar bl. a. att enbart inom
            jordbruksnäringen ungefär 4 000 arbetstill- fällen kommer att
            försvinna. För att regionen skall kunna bibehålla mot- svarande
            sysselsättningsandel krävs alltså 200 arbetstillfällen per år
            inom andra verksamhetsgrenar. Åtgärder kan vidtas för t. ex. en
            utvecklad turistservice genom utbyggnad av turistvägar. Samarbete
            med angränsande län bör ske också i detta av- seende. Det gäller
            likaså vid framskapandet av trivselmässiga fritidsområ- den som
            har anknytning till befolkningen i större tätortsbildningar och
            storstadsregioner. Likaså bör vid en samordnad länsplanering hänsyn
            tas till den allmänna samhällsservicen t.ex. i fråga om bibehållandet
            av post- verkets service. För såväl främjande av befolkningsutvecklingen
            som en jämnare regional balans bör underlag skapas för skolutbyggnad,
            t. ex. gym- nasiefilial i Simrishamn.
          </p>
          <p>
            G-länet Inrikesministern framhöll i 1969 års statsverksproposition
            liksom läns- styrelsen i Kronobergs län att detta län mycket väl
            kan konkurrera också med storstadsregioner i fråga om lokaliseringsobjekt
            och arbetskraft. Goda utvecklingsmöjligheter finns. Länet har
            ett gynnsamt läge från kommunika-
          </p>
          <pb facs="riksdagen-motions-pdf/data/1970/mot_1970__fk__995/mot_1970__fk__995-006.pdf"/>
          <fw>
            6 Motion i Första kammaren, nr 995 år 1970
          </fw>
          <p>
            tions-, transport- och resekostnadssynpunkt, och läget är gynnsamt
            även för flertalet exportnäringar som inriktar sig på de kontinentala
            markna- derna. En framtida broförbindelse Hälsingborg—Helsingör
            kommer också att ytterligare kunna förbättra transportmöjligheterna
            för dessa delar av södra Sverige. Kronobergs län har också god
            tillgång till en trivselbefrämjande fritids- miljö för såväl sommar
            som vinter. En utbyggnad av Växjö som univer- sitetsort kan också
            räknas med under den närmaste framtiden. En jämna- re regional
            balans i södra Sverige till förmån för Kronobergs län bör kun-
            na gynna de svagare kommunblocken inom länet.
          </p>
          <p>
            Direktiv för samråd Enligt vår mening är det från såväl långsiktig
            ekonomisk synpunkt som miljösynpunkt väsentligt att det skapas
            en bättre regional balans mellan de olika länen. Färska undersökningar
            har visat att koncentrationer i storstä- der och alltför stora
            tätortsregioner inte bara är miljömässigt och socialt förkastliga
            utan också ett kostnadsmässigt vansinne. Förutsättningarna för
            en framtida riktig samhällsplanering måste vara samordning och
            samråd mellan de olika kommunala och regionala myndig- heterna.
            I den fortsatta regionala och länsvisa planeringen bör sålunda
            sam- planering ske med angränsande regioner och län. Frågan om
            en samhälls- planering med en rättvisare resursfördelning över
            hela landet måste priori- teras. Riksdagen bör därför ta initiativ
            till omedelbara åtgärder för att åstadkomma en planering som förhindrar
            stora koncentrationsbildningar och stimulera en jämnare resursfördelning.
            Med hänvisning till det anförda hemställes, att riksdagen i skrivelse
            till Kungl. Maj:t måtte anhålla om åtgärder för en regional samordning
            för läns- och kom- munalplanering som förhindrar koncentrationsbildning
            i en- lighet med vad i motionen anförts. Stockholm den 28 januari
            1970
          </p>
          <p>
            Thorsten Larsson (cp) Egon Andreasson (cp) T. V. Mattsson (cp)
          </p>
          <pb facs="riksdagen-motions-pdf/data/1970/mot_1970__fk__995/mot_1970__fk__995-007.pdf"/>
          <p>
            REGIONAL
          </p>
          <p>
            FIG. 12
          </p>
          <p>
            UTBYGGNAD BANDSTAD
          </p>
          <p>
            Befintlig bebyggelse
          </p>
          <p>
            Regional tillväxt
          </p>
          <p>
            Övrigt
          </p>
          <p>
            Läge för större city
          </p>
          <p>
            Zon för flygbuller
          </p>
        </div>
      </div>
    </body>
  </text>
</TEI>
