<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-FöU-03442">
  <teiHeader>
    <fileDesc>
      <titleStmt>
        <title>Materiel, forskning och industri</title>
        <author corresp="i-3Grh8TCtLTMtZdMgN1X5RJ">av Pål Jonson m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3442 av Pål Jonson m.fl. (M)</title>
          <idno type="rdwebb">H8023442</idno>
          <rs type="number">3442</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H8023442/text</ref>
          <ref type="dokument_url_html">http://data.riksdagen.se/dokument/H8023442</ref>
          <ref type="dokumentstatus_url_xml">http://data.riksdagen.se/dokumentstatus/H8023442</ref>
          <ref type="docx">http://data.riksdagen.se/fil/7F1CB725-3F37-4C0E-B9BA-6C42B1669FF9</ref>
          <ref type="pdf">http://data.riksdagen.se/fil/A199001B-BD55-4539-BD6A-874FF4B9995F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3Grh8TCtLTMtZdMgN1X5RJ</idno>
            <name>Pål Jonson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-7BVrTrBc6AJDkYa3WEfLxy</idno>
            <name>Jan R Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Xca6vWGc3RHnpoDiuPxcDv</idno>
            <name>Jörgen Berglund</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ch6N1ddXaHhYxZN72JKZAS</idno>
            <name>Alexandra Anstrell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-TMBKCxFj2h6LkEEpYodyut</idno>
            <name>Jessika Roswall</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-YarWvEz4Y2ocp1XyqjwVMv" type="signed"/>
        <correspContext corresp="i-YarWvEz4Y2ocp1XyqjwVMv">
          <note type="signatory" corresp="i-3Grh8TCtLTMtZdMgN1X5RJ"/>
          <note type="signatory" corresp="i-7BVrTrBc6AJDkYa3WEfLxy"/>
          <note type="signatory" corresp="i-Xca6vWGc3RHnpoDiuPxcDv"/>
          <note type="signatory" corresp="i-Ch6N1ddXaHhYxZN72JKZAS"/>
          <note type="signatory" corresp="i-TMBKCxFj2h6LkEEpYodyut"/>
        </correspContext>
        <correspAction xml:id="i-QbjV6YRFjV7WFbPHPM63iy" type="submitted">
          <date when="2020-10-06"/>
          <time when="15:04:10"/>
        </correspAction>
        <correspAction xml:id="i-F2Ey89BVRx6fgsZtQHjt9U" type="reviewed">
          <date when="2020-10-06"/>
          <time when="18:43:55"/>
        </correspAction>
        <correspAction xml:id="i-3YTS5W2fc7D7fXxbkpogyG" type="referred">
          <date when="2020-10-14"/>
        </correspAction>
        <correspAction xml:id="i-79UNG5gi3JGn71rSu9g7bs" type="assigned">
          <date when="2021-10-15"/>
          <time when="10:51:29"/>
        </correspAction>
        <correspContext corresp="i-79UNG5gi3JGn71rSu9g7bs">
          <ref type="assignedTo">Försvarsutskottet</ref>
        </correspContext>
        <correspAction xml:id="i-UuhUUkmGxxFH6Vw8GRxMAC" type="behandlas_i"/>
        <correspContext corresp="i-UuhUUkmGxxFH6Vw8GRxMAC">
          <ref type="uppgift">2020/21:FöU1</ref>
          <ref type="ref_dok_id">H801FöU1</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">FöU1</ref>
          <ref type="ref_dok_titel">Utgiftsområde 6 Försvar och samhällets krisberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CVbTLosEMXmPLfcTqfukjV" type="behandlas_i"/>
        <correspContext corresp="i-CVbTLosEMXmPLfcTqfukjV">
          <ref type="uppgift">2020/21:FöU4</ref>
          <ref type="ref_dok_id">H801FöU4</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">FöU4</ref>
          <ref type="ref_dok_titel">Totalförsvaret 2021-2025</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5iwuWdw53vDFaTRtqaSnAZ" type="behandlas_i"/>
        <correspContext corresp="i-5iwuWdw53vDFaTRtqaSnAZ">
          <ref type="uppgift">2020/21:UU9</ref>
          <ref type="ref_dok_id">H801UU9</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UU9</ref>
          <ref type="ref_dok_titel">Strategisk exportkontroll 2020 - krigsmateriel och produkter med dubbla användningsområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:3442 av Pål Jonson m.fl. (M) Materiel,
          forskning och industri
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Tx3pWjveC99YPU6Qj9WoAD">
            Förslag till riksdagsbeslut
          </head>
          <list style="ol">
            <item xml:id="i-FB2AAhNpKJPyMmRCLuZWZ5">
              Riksdagen ställer sig bakom det som anförs i motionen om behovet
              av en stark försvarsindustri i Sverige och tillkännager detta
              för regeringen.
            </item>
            <item xml:id="i-MjtsHX3iNUceHivfp5pjQ4">
              Riksdagen ställer sig bakom det som anförs i motionen om att
              stärka materielförsörjningen vid höjd beredskap och krig och tillkännager
              detta för regeringen.
            </item>
            <item xml:id="i-JgSPJz9Qy5oSFhyVB2Pzg3">
              Riksdagen ställer sig bakom det som anförs i motionen om behovet
              av att se över principerna för materielförsörjningen och tillkännager
              detta för regeringen.
            </item>
            <item xml:id="i-AFhVshvULAxH5rkWh7B7ZB">
              Riksdagen ställer sig bakom det som anförs i motionen om behovet
              av en utredning om en ny materiel- och försvarsindustristrategi
              och tillkännager detta för regeringen.
            </item>
            <item xml:id="i-SBf393om9j2KEKPPAUS6ok">
              Riksdagen ställer sig bakom det som anförs i motionen om att
              se över de väsentliga nationella säkerhetsintressena och tillkännager
              detta för regeringen.
            </item>
            <item xml:id="i-HCb59T8hCwnfR62ZH7s4c1">
              Riksdagen ställer sig bakom det som anförs i motionen om att
              införa objektsramar för de väsentliga nationella säkerhetsintressena
              flyg- och undervattenssystem och tillkännager detta för regeringen.
            </item>
            <item xml:id="i-9pz6P1nJFhfvFkjAk1A4Du">
              Riksdagen ställer sig bakom det som anförs i motionen om att
              öka satsningarna på forskning och teknikutveckling och tillkännager
              detta för regeringen.
            </item>
            <item xml:id="i-HC6j2bPgFh1ycYDytTmGsr">
              Riksdagen ställer sig bakom det som anförs i motionen om att
              stärka den exportstödjande och exportfrämjande verksamheten och
              tillkännager detta för regeringen.
            </item>
            <item xml:id="i-JGn2oL6uMobPWFjsAdLgmh">
              Riksdagen ställer sig bakom det som anförs i motionen om att
              verka för en ökad europeisk harmonisering av exportkontrollen
              för krigsmateriel och tillkännager detta för regeringen.
            </item>
            <item xml:id="i-FDqq42eAc35eMCY3MNFdGu">
              Riksdagen ställer sig bakom det som anförs i motionen om att
              se över det internationella materielsamarbetet och tillkännager
              detta för regeringen.
            </item>
            <item xml:id="i-9KNFUxyhEUgHTzYsuHGmH7">
              Riksdagen ställer sig bakom det som anförs i motionen om att
              införa ett försvarsindustriråd och tillkännager detta för regeringen.
            </item>
            <item xml:id="i-W9x1cMDD7BXEdgPyjsPdR4">
              Riksdagen ställer sig bakom det som anförs i motionen om behovet
              av en svensk strategi för EU:s säkerhets- och försvarssamarbete
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-AAKv9UFZ8MPtkTP15AWQFS" type="h1">
            Motivering
          </head>
          <head xml:id="i-DLJ9YeahJ7gWqVk4cBWNKL" type="h2">
            Behovet av en försvarsindustri i Sverige
          </head>
          <p xml:id="i-ATn4ribRBqtP8FcWZbkP13">
            En stark försvarsindustri är en del av Sveriges samlade försvarsförmåga.
            Den bidrar till att öka Sveriges säkerhetspolitiska handlingsfrihet
            då vi inte enbart är beroende av omvärlden för förmågan att upprätthålla
            ett försvar. Vid höjd beredskap och krig kommer förutsättningarna
            att importera försvarsmateriel att begränsas varför det också
            är viktigt att ha en avancerad försvarsindustri ur ett försörjningssäkerhetsperspektiv.
            Genom att det utvecklas och produceras avancerad försvarsmateriel
            i Sverige blir vi även en eftertraktad partner vid internationella
            samarbeten av strategisk vikt. Försvars­industrin kan bidra till
            att stärka Sveriges internationella förbindelser i allmänhet och
            det transatlantiska samarbetet i synnerhet. Inte minst har detta
            varit viktigt över tid inom det flygtekniska området.
          </p>
          <p xml:id="i-TPSkH9cEaU3KhTdwSZvUsB">
            Sverige har en unik försvarsindustriell bas. Det finns inget
            annat land i världen med en jämförbar ekonomi och befolkning som
            kan producera stridsflygplan, ubåtar, avancerade stridsfartyg
            och markstridsfordon. Till stora delar är detta ett industriellt
            och säkerhetspolitiskt arv från det kalla kriget då den militära
            alliansfrihetens trovärdighet var beroende av en nationell försvarsindustri.
          </p>
          <p xml:id="i-EARGT4znKMhMVhxJp3VJWU">
            Men dess fortsatta konkurrenskraft har varit avhängigt den omfattande
            transfor­mering mot ökad privatisering och globalisering som präglat
            försvarsindustrin i Sverige under de senaste årtiondena.
          </p>
          <p xml:id="i-UGYsJ2vQ9M33Cs9LHn8YxR">
            Från att till stora delar vara en statsägd verksamhet är alla
            försvarsföretag i Sverige numera helt privatägda. Det utländska
            ägandet har ökat över tid och varit nödvändigt för att säkra överlevanden
            av ett flertal företag som annars skulle ha slagits ut. Tillgången
            till utländskt kapital, ett ökat internationellt marknadstillträde
            och möjligheten att samarbeta i globala koncerner har stärkts
            genom de ökade internationella investering­arna i den försvarsindustri
            som finns i Sverige. Vidare har exportandelen av företagens omsättning
            ökat från cirka en fjärdedel till tre fjärdedelar under samma
            period.
          </p>
          <p xml:id="i-PBmyYsiQKJQZKeeD41TicU">
            Den ökade exportandelen, det utländska ägandet och internationaliseringen
            av underleverantörsled och marknadsaktiviteter har varit avgörande
            för att tillgodose konkurrenskraften bland försvarsföretagen i
            Sverige. Samtidigt är det viktigt att vidta fler åtgärder för
            att säkra att internationaliseringen inte leder till fientliga
            uppköp av försvarsföretag i Sverige av andra länder. Idag är de
            riktlinjer som utgår från ISP för vagt formulerade.
          </p>
          <p xml:id="i-CNPJDZXf5t5iMyPPNza5Mg">
            Den ökande internationaliseringen kan ses som ett resultat av
            att en ekonomi av Sveriges storlek har svårt att ensam bära de
            utvecklingskostnader som ett modernt försvar kräver. Den tekniska
            utveckling som skett inom samhället i stort, där avancerad elektronik
            och mjukvara i allt större omfattning inryms i de flesta produkter,
            också återspeglas i försvarsmaterielen. Fokus har flyttats från
            hårdvara till mjukvara. Dessa realiter påverkar kontinuerligt
            de försvarsföretag som är verksamma i Sverige.
          </p>
          <head xml:id="i-5My1QfyBmumktNzyYmXrRo" type="h2">
            Stärkt materielförsörjning vid höjd beredskap och krig
          </head>
          <p xml:id="i-EwFHqbpG1tHRNvvKCA6dPe">
            Det försämrade säkerhetspolitiska läget och den ökade fokuseringen
            på det nationella försvaret har konsekvenser för materielförsörjningen
            och för de försvarsföretag som är verksamma i Sverige. Totalförsvaret
            i sin helhet, kräver planering och förberedelser för att tillgodose
            att materiel, reservdelar, ammunition och andra förnödenheter
            m.m. finns tillgängliga i tillräcklig omfattning för att Försvarsmakten
            ska kunna lösa sina uppgifter, trots begränsade möjligheter till
            import. Det är också viktigt att säkerställa att företag som Försvarsmakten
            är beroende av har förmågan att verka under höjd beredskap och
            ytterst i krig. Detta ställer krav på försörjningstrygghet och
            ett långsiktigt perspektiv vad gäller bland annat underhåll av
            anskaffad materiel.
          </p>
          <p xml:id="i-9Gy1s27kGcdsUo9omHMPvK">
            Förutsättningarna för detta har förändrats sedan det kalla kriget
            genom den privatisering, globalisering och internationalisering
            som försvarsindustrin genomgått. Att återgå till den ordning som
            rådde mellan staten och försvarsindustrin under kalla kriget vore
            inte framgångsrikt. Ägandet ser helt annorlunda ut, den tekniska
            utveck­lingen går allt snabbare och gör det omöjligt att upprätthålla
            kompetens inom alla de områden där Sverige har ett behov av försvarsmateriel.
            Däremot behöver staten i högre grad kravställa att både produkter
            och tjänster kan levereras vid höjd beredskap och krig. Detta
            kommer dock att medföra ökade kostnader. Vidare måste företagen
            kunna påvisa leveransförmågan hos sina underleverantörsled dessa
            situationer.
          </p>
          <head xml:id="i-6Px2992J9qBHeutfHUm4dt" type="h2">
            Definiera de väsentliga nationella säkerhetsintressena
          </head>
          <p xml:id="i-TfVVY7vTBryR9urFsZ84zj">
            EU:s försvarsupphandlingslagstiftning har lett till att Sverige
            identifierat ett antal väsentliga nationella säkerhetsintressen
            (VSI) som bl.a. undantas från konkurrensupp­handlingar. VSI bör
            dock definieras till sitt innehåll och till sin omfattning. Den
            inhemska tekniska kompetensen och systemkunskapen som krävs över
            tid för att realisera dem, framförallt stridsflyg och undervattensförmågorna,
            behöver klarläggas och kostnadsberäknas. Det finns ett behov av
            tydlighet kring statens roll och åtagande kring de väsentliga
            säkerhetsintressena som pekas ut.
          </p>
          <p xml:id="i-6Z9xQgxX7piFN9ZcTYskA5">
            För stridsflygförmågan och undervattensförmågan bör det också
            införas s.k. objekts­ramar liknande de som fanns tidigare i budgetpropositionerna.
            Detta bör även göras för andra större och långsiktiga materielprojekt.
            Objektsramarna bör särredovisas i inves­teringsplanen. Detta ger
            riksdag och regering bättre möjligheter att följa upp dessa två
            väsentliga säkerhetsintressen.
          </p>
          <head xml:id="i-JGpC6RbvD7cAsUs2bZTYsB" type="h2">
            Se över principerna för materielförsörjningsstrategin
          </head>
          <p xml:id="i-8gzhapZjZvhWQ5QFkK49Y4">
            Den rådande materielstrategi som Sverige använder sig av idag
            med sina fyra steg: vidmakthålla, köpa från hyllan, samutveckla
            och egenutveckla behöver ses över eftersom de utvecklats i en
            annan säkerhetspolitisk omvärldsmiljö. Givet försvars­marknadens
            särart och de behov som den ska uppfylla räcker det inte med en
            materielförsörjningsstrategi som i grunden bara är en upphandlingsstrategi.
            En sådan strategi behöver även främja innovation för att säkra
            att Försvarsmakten långsiktigt ligger på teknikens framkant.
          </p>
          <p xml:id="i-QJcDUdKM8MTFvukJ268ydu">
            Sverige står just nu i ett läge där vi måste kraftsamla för att
            återfå förmågan att försvara vårt land. Det självklara är givetvis
            att öka resurserna till Försvarsmakten, men det kommer i sig inte
            att räcka. En viktig komponent är vår förmåga till materielförsörj­ning
            och det gäller hela kedjan, från produktutveckling till underhåll
            och reparationer. Inte minst behöver livscykelperspektivet bättre
            integreras i materielförsörjnings­processen.
          </p>
          <p xml:id="i-FHoEG19nAMZ6AhoNWzZXYR">
            Det finns utrymme att göra stora förbättringar på materielförsörjningsområdet
            också för att uppnå en bättre styrning och effektivitet. Vid en
            genomlysning av de större försvarsmaterielprojekt som bedrev under
            2018 var cirka hälften försenade eller drabbade av fördyringar.
          </p>
          <p xml:id="i-9QCUQCXMeGcw66MVTQkD5J">
            Men det finns även skäl att genomföra en utredning om svenska
            tekniska styrke­områden ur ett brett perspektiv som kan utgöra
            grunden för samarbeten med andra länder och vara vägledande för
            projekt inom den europeiska försvarsfonden.
          </p>
          <head xml:id="i-3jNHETnh831aXHVeFsg6LG" type="h2">
            Utredningen om en ny materiel- och försvarsindustristrategi
          </head>
          <p xml:id="i-C6YSBy2xL82Mc6SPcdCJzh">
            Det finns ett behov av en parlamentarisk utredning med uppdrag
            att ta fram en ny materiel- och försvarsindustristrategi. Utredningen
            bör bl.a. ge underlag rörande ambitionen i statens försvarsindustriåtagande
            inom den i försvarsbeslutet fastställda ekonomisk ramen 2021–2030
            men även ge vägledning för de väsentliga säkerhets­intressena,
            försörjningstrygghet och krigsviktiga företag. Utredningen ska
            vara underlag för en materiel- och försvarsindustristrategi som
            ska beslutas så snart som möjligt dock senast 2022. Utredaren
            ska också bl.a. klarlägga de faktorer och samband som påverkar
            förutsättningarna för att på ett över tiden effektivt och uthålligt
            sätt säkerställa det militära försvarets behov av materiel och
            tjänster i fred, kris och krig; klarlägga statens och försvarsföretagens
            roller och ansvar samt tydliggöra statens åtagande i försvars­företagsfrågor,
            inklusive de väsentliga säkerhetsintressena; föreslå hur staten
            bör hantera väsentliga säkerhetsintressen samlat i förhållande
            till berörda försvarsföretag, för att värna en god hushållning
            med statens resurser; föreslå strukturerade former för en strategisk
            dialog mellan staten och försvarsföretagen; samt beskriva de strategiska
            vägval som staten gjort med avseende på inhemsk utveckling och
            produktion av försvarsmateriel, samt redovisa konsekvenserna av
            dessa vägval sett till Sveriges försvars-, säkerhets- och utrikespolitiska
            intressen.
          </p>
          <p xml:id="i-D7j27KGsctScLczTT1wXZe">
            Utredningen bör vidare belysa försvarsmarknadens särart och förutsättningarna
            för försvarsföretagens marknadstillträde internationellt och inom
            EU. Utredaren ska därtill klarlägga vilka krav europeiska försvarsfonden,
            EDF, ställer på staten och de svenska försvarsföretagen samt belysa
            hur nationella intressen bäst tillgodoses inom ramen för fonden.
            De partier som stödjer försvarsöverenskommelsen ska efter att
            materiel- och försvarsindustristrategiutredningen lämnat sitt
            betänkande, som en del i den fortsatta inriktningen, fatta ett
            sammanhängande beslut om alla större och principiellt viktiga
            materielbeställningar. Resultatet av utredningen blir ett viktigt
            ingångsvärde för kontrollstationen i januari 2023 och för anskaffningen
            av vissa strategiska materiel­projekt.
          </p>
          <p xml:id="i-6HvdDqvtFqigUjgQ6A46Rs">
            Den exportstödjande verksamhet som bedrivs, vid exempelvis Försvarets
            materiel­verk, syftar till att främja en kostnadseffektiv materielförsörjning
            som bidrar till Försvarsmaktens operativa förmåga. Inför enskilda
            beslut om exportaffärer och internationella materielsamarbeten
            krävs grundliga analyser av möjligheter och risker. Den exportstödjande
            verksamheten måste stärkas.
          </p>
          <p xml:id="i-DRqqQDPesNPsBEh7cPvjZ3">
            För de två väsentliga säkerhetsintressena stridsflygförmågan
            och undervattensförmå­gan ska det i enlighet med Försvarsberedningens
            förslag införs definierade så kallade objektsramar liknande de
            som fanns tidigare i budgetpropositionerna. Detta bör även göras
            för andra större och långsiktiga materielprojekt.
          </p>
          <p xml:id="i-FUCv1BpoexrD4igfBj2xbU">
            Det bör vara en parlamentarisk utredning som ligger till grund
            för den kommande strategin. Det ger strategin en större tyngd
            samtidigt som det också förbinder dom politiska partierna att
            stå upp för de antagna principerna i strategin.
          </p>
          <head xml:id="i-JKFkXThm7hDuqb11vWq5UT" type="h2">
            Ökade satsningar på forskning och teknikutveckling
          </head>
          <p xml:id="i-Jo71wpj4tup3zYaMA2CEAH">
            Anslagen 1:4 forskning och teknikutveckling inom försvarsbudgeten
            har under det sista årtiondet minskat med närmare 70 procent.
            Denna trend måste vändas. Ett ökat anslag behövs så att Försvarsmakten
            och FMV kan göra mer relevanta förstudier samt ta fram demonstratorer
            i samarbete med försvarsindustrin.
          </p>
          <p xml:id="i-SsP59SZEKiXWjUK9UfXm7j">
            Den exponentiella teknikutvecklingen kommer att kraftigt påverka
            framtidens slagfält. Behov av satsningar på forskning och teknikutveckling
            inom Försvarsmakten, FOI och FMV för att Sverige ska kunna ha
            omvärldsbevakning, göra relevanta förstu­dier och bedriva forskning
            på framtida styrkeområden. Förbättra samverkan mellan försvarsmyndigheter
            och företag i syfte att integrera civila spetsteknologier i militära
            applikationer. Det behöver skapas effektiva innovationsmodeller
            för framtida teknolo­gier.
          </p>
          <head xml:id="i-PZzkKp4ZVSt5RuFHVN6RaM" type="h2">
            Ett försvarsindustriråd
          </head>
          <p xml:id="i-L9oU3rGHspvrNozvTabsoP">
            Det behövs även ett forum för strategisk dialog mellan försvarsmyndigheter
            och försvarsföretag. Ett sådant försvarsindustriråd skulle kunna
            fungera som en gemensam arena för att diskutera påverkan av framtida
            teknologier och lika strategiska vägval. Genom bättre samarbetsytor
            mellan försvarsmyndigheterna och försvarsindustrin kan den omvärldskunskap
            som finns i industrin stärka den samlade beslutskompetensen i
            Sverige. Det näringslivsråd som föreslås i Näringslivsutredningen
            skulle kunna fungera som en modell för ett försvarsindustriråd.
          </p>
          <head xml:id="i-8785huSrR5ymVTPbhBGuRX" type="h2">
            Stärkt internationellt materielsamarbete
          </head>
          <p xml:id="i-DieeKzbmr7Z6ccuwqj7JQd">
            Genom internationella försvarsindustriella samarbeten ges Sverige
            möjlighet att behålla en inhemsk teknisk och industriell bas inom
            ett begränsat antal prioriterade områden, på ett sätt som inte
            skulle ha varit ekonomiskt eller tekniskt möjligt enbart på nationell
            grund.
          </p>
          <p xml:id="i-SYWSsAQHQ9F7vuteZWyo6r">
            Det finns på ett övergripande plan starka skäl att ökad det internationella
            materiel­samarbetet främst inom EU. Större serier och lägre styckpris
            samt delade utvecklings­kostnader är några av skälen för det.
            Det finns flera framgångsrika projekt så som t.ex. Meteor. Men
            även en lång rad internationella materielsamarbeten som inte varit
            framgångsrika så som t.ex. upphandlingen av NH90 och det svensk-norska
            projektet att gemensamt anskaffa Archer samt även det misslyckade
            ubåtsprojektet Viking.
          </p>
          <p xml:id="i-EX4ZCdJvYNPH8QfBa8dwa2">
            Sverige bör därför ta initiativ inom EU och OCCAR för ett främjande
            av utbildningskompetens kring projektledning av internationella
            materielsamarbeten.
          </p>
          <head xml:id="i-8DbWto93pWzXh7JLdn6gE7" type="h2">
            Ett stärkt exportfrämjande och ökad harmonisering av exportkontrollen
          </head>
          <p xml:id="i-CWNi8BrgpPPoUiPuJD5vyK">
            De minskade beställningarna från Försvarsmakten har medfört att
            exporten blivit än viktigare för att den inhemska industrin ska
            kunna bibehålla den kompetens och förmåga som statsmakterna efterfrågar.
            Export stärker företagens möjligheter att bibehålla en stark konkurrenskraftig
            teknologinivå och den kompetens som krävs för att underhålla och
            vidmakthålla Försvarsmaktens materielsystem. Det kan också innebära
            möjligheter till kostnadsdelning och därmed lägre kostnader för
            Försvarsmakten. Det finns inte utrymme för att Sverige ensamt
            ska bära de försvarsföretag som är verksamma här. Förutsättningarna
            för att dela utvecklingskostnader genom export till andra länder
            måste ingå som ett centralt övervägande vid varje nytt utvecklingsprojekt.
          </p>
          <p xml:id="i-3Kxz4nTqSUQ5qrHDXTZqL5">
            En grundläggande utgångspunkt för statens engagemang i exportfrågor
            är att det finns en tydlig koppling till Försvarsmaktens operativa
            förmåga. Detta är ett för snävt perspektiv i vissa fall.
          </p>
          <p xml:id="i-8shTmwAxAPZ4MErFVFkPXR">
            Den exportfrämjande verksamheten försvagades vid regeringsskiftet
            2014 då Försvarsexportmyndigheten (FXM) lades ner och anslagen
            för exportfrämjande sänktes med närmare 70 procent. Det finns
            därför skäl att genomföra en utredning i syftet att ta fram förslag
            på hur exportfrämjandet av försvarsmateriel på myndighetsnivå
            kan stärkas på bästa tänkbara sätt. Vidare bör det övervägas att
            stärka Regeringskansliets förmåga att främja exporten av försvarsmateriel.
            Idag finns det en ambassadör på UD som har detta uppdrag. Det
            skulle dock också kunna förstärkas av att införa ytterligare en
            statssekreterare på Försvarsdepartementet som har ansvar för materiel-
            och försvars­industrifrågor.
          </p>
          <p xml:id="i-BqG2RkRxg13hqGu3RyqQa3">
            Det behövs också en konsekvensanalys av hur exportlagstiftningen
            fungerar när det gäller möjligheten att vara med som underleverantör
            till internationella projekt, utan att slutprodukten faller under
            svensk lagstiftning, samt problemet med att högre krav ställs
            på svenska underleverantörer i och med att de måste ha krigsmaterieltillstånd.
          </p>
          <p xml:id="i-6Axv9yNwJBnbyGunawnGua">
            I allt högre grad bör det eftersträvas en ökad harmoniseringen
            mellan länderna inom EU på exportkontrollområdet. Utvecklandet
            av en gemensam och konkurrensutsatt försvarsmarknad inom medför
            att villkoren för export till tredje land även behöver likställas.
            Annars kommer det att skapa snedvridna konkurrensvillkor för försvars­företag
            i länder med en striktare exportkontroll.
          </p>
          <head xml:id="i-3Tgg5JYdRN5N8GMsGJGDzv" type="h2">
            En nationell strategi för EU-samarbetet
          </head>
          <p xml:id="i-HqpwtrXrt6xRT1TzKuUXRK">
            EU:s försvarssamarbete utvecklas i snabb takt under de senaste
            åren. Samarbetet har genomgripande konsekvenser för materiel,
            marknad och industri. Grunden för prin­ciperna för materielförsörjningen
            utgörs sedan 2009 av EU:s försvarsupphandlings­direktiv och EU:s
            överföringsdirektiv. Vidare har samarbetet även vidareutvecklats
            på senare tid genom EU:s försvarsfond, PESCO-projekten och den
            årliga försvarsöver­synen (CARD). Det ligger i Sveriges intresse
            att den europeiska försvarsmarknaden är öppen och transparent
            så att försvarsföretagen som är verksamma i Sverige får ett ökat
            marknadstillträde inom resten av EU. Vidare är det angeläget även
            dessa företag som har icke-europeiska ägare kan delta på liknande
            villkor när den europeiska försvars­fonden finansierar olika former
            av projekt. Skälet för detta bör vara att det är ett krav att
            alla försvarsföretag i Sverige har en svensk vd och minst två
            svenska styrelseledamöter.
          </p>
          <p xml:id="i-MoBWzMSp1sC1hXb76fdpXS">
            Sverige har varit återhållsamt med att delta i PESCO-projekt.
            Eftersom PESCO-projekten ska finansieras genom Europeiska försvarsfonden
            så kommer vi inte att kunna få del av den finansieringen. Det
            innebär en risk att Sverige betalar in ca en halv miljard till
            Europeiska försvarsfonden men får inte ta del av detta. Därigenom
            finansierar vi andra EU-länders försvarsmakter och företag snarare
            än våra egna. Det har nyligen upprättats ett så kallat EDF-kontor
            på FMV som ska hålla samman detta samarbetet mellan myndigheter,
            företag och akademin. Vi anser dock att det behövs en nationell
            strategi för EU:s försvarssamarbete som även inkluderar Regeringskansliet
            för att tillgodose att Sverige fullt ut kan spela sin fulla roll
            inom EU:s gemensamma säkerhets- och försvarspolitik.
          </p>
        </div>
        <div type="motSignatures">
          <list>
            <item xml:id="i-6omTD8MjVUq8zjh9bFWyWg">
              Pål Jonson (M)
            </item>
            <item xml:id="i-PsspeLYEU3mDJfEckGjire">
              Jan R Andersson (M)
            </item>
            <item xml:id="i-Hsw46S2QGsML1CB8mAAjem">
              Jörgen Berglund (M)
            </item>
            <item xml:id="i-W2AGX4wdjhTofxWioaLLPN">
              Alexandra Anstrell (M)
            </item>
            <item xml:id="i-PZ7kHsY2xu3P1efp1mHzJx">
              Jessika Roswall (M)
            </item>
          </list>
        </div>
      </div>
    </body>
  </text>
</TEI>
