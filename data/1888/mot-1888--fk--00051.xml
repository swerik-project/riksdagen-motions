<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1888/mot_1888__fk__51/mot_1888__fk__51-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            18 Motioner i Första Kammaren, N:o 51.
          </p>
          <p>
            N:o 51. Af herr Wern, om ändring af 7 kap. 3 $ strafflagen.
          </p>
          <p>
            I 7 kap. 3 $&amp; strafflagen stadgas böter för den, som å sön- eller
            högtidsdag idkar arbete; och om hvilka dagar skola firas såsom
            helg- eller högtidsdagar återfinnas föreskrifter i kongl. förordningen
            den 4 november 1772. Genom denna kongl. förordning indrogos åtskilliga
            förut firade högtidsdagar och det har under den tid, som förflutit
            efter dess ut- färdande, mer än en gång varit ifrågasatt att indraga
            flera sådana. För min del anser jag icke de dagar, under hvilka
            gudstjenster hållas och församlingarne undervisas och uppmanas
            till kristliga pligters upp- fyllande, vara för många. Och äfven
            om jag hyste en sådan åsigt, skulle jag icke väcka förslag om
            indragning om någon helgdag, eme- dan jag anser behandling af
            ett sådant förslag närmast böra tillkomma kyrkomötet. Deremot
            anser jag förbudet mot arbete på högtidsdag böra ur strafflagen
            utgå och behandling af fråga derom tillhöra Riksdagen. Redan i
            det gudomliga bud, genom hvilket sabbaten instiftades, heter det:
            »I sex dagar skolen I arbeta, men den sjunde dagen skolen I hålla
            helig.» Åliggande för den kristna församlingen att i strid mot
            detta bud icke arbeta under talrika åminnelse- eller så kallade
            högtids- eller helgdagar uppkom under medeltiden, då lättja icke
            ansågs fördömlig, och den religiösa ifvern verkligen var sådan,
            att lagstiftaren kunde förutsätta, att lediga stunder skulle användas
            till religiösa betraktelser och böner. I den mån detta icke är
            förhållandet har förbudet blifvit oegentligt. Det finnes utom
            arbetet mångfaldiga sysselsättningar eller tidsfördrif, som afhålla
            menniskor från andaktsöfningar, och att bland dem alla brännmärka
            endast det i och för sig berömvärda arbetet måste vara 1 hög grad
            orätt.
          </p>
          <pb facs="riksdagen-motions-pdf/data/1888/mot_1888__fk__51/mot_1888__fk__51-002.pdf"/>
          <p>
            Motioner i Första Kammaren, N:o 51. 19
          </p>
          <p>
            Vid reformationen indrogos de flesta af de af den katolska kyrkan
            påbudna helgdagarne, och — om jag ej bedrager mig — flera i öfriga
            protestantiska länder än i Sverige. Märkligt är att i de länder,
            der, såsom i England, och särskildt Skotland, söndagen hålles
            heligast, fästes intet afseende vid helgdagarne. Det är också
            min och mångas tro, att upphäfvandet af förbudet mot arbete på
            helgdagarne, skulle föranleda söndagens hållande i större helgd.
            Om derföre bibehållandet af detta förbud icke anses påkailadt
            af religiösa skäl, finnas starka verldsliga för dess upphäfvande.
            I främsta rummet torde man böra erinra sig det gamla ordspråket,
            att "fåfäng gå lärer mycket ondt' och att för många firandet af
            högtidsdag medför bristande arbetshåg nästa dag. Ånnu mera afseende
            förtjenar den förlust af arbetsprodukt, som föranledes af de många
            helgdagarne, hvilka utgöra en långt ifrån ovä- sentlig produkt
            af årets dagar. För de klasser, hvilka för sitt uppe- hälle icke
            hafva annan tillgång än de dag efter dag intjenta arbets- lönerna,
            måste förlusten deraf genom den lagbudna tvungna sysslolös- heten
            vara mycket känbar. En engelsk handtverkare skulle med an- vändning
            af precis samma arbetsstyrka kunna vid ett föregående års slut
            åtaga sig utförandet under första hälften af ett år af en beställ-
            ning, innefattande en nära fem procent större arbetsqvantitet
            än hvad en svensk handtverkare skulle kunna göra, eller åtaga
            sig utförandet af en och samma leverans en hel vecka tidigare,
            hvilket under nu rådande starka konkurrens, skulle vara en väsentlig
            förmån till fördel för den utländska, men till lika stor skada
            för den svenska yrkes- idkaren. Åfven vid fertalet fabriksmessigt
            utöfvade yrken afbryter en inträffande helgdag arbetet för ett
            helt dygn, och om helgdagen inträffar andra dagen före eller andra
            dagen efter en söndag, så blir det föga bevändt med arbetet under
            den mellanvarande dagen. Och då samma orsaker hafva lika verkan,
            behöfver man icke antaga det ofvan förutsatta fallet af en speciel
            beställning, som af utländingen kan utföras till större qvantitet
            eller på kortare tid, än hvad svensken kan göra, utan man kan
            vara förvissad om, att vid all täflan på utländska eller inhem-
            ska varumarknader emellan svenska fabrikanter eller handtverkare,
            som ej få arbeta under helgdagarne, och utländska fabrikanter
            eller handt- verkare, hvilka dertill äro oförhindrade, der hafva
            de senare fördelen och vinsten af omkring en hel veckas arbete
            framför svenskarne, och att detta vid skarp konkurrens leder till
            de svenska varornas undersäljande. Man kan häremot invända att,
            då förbudet endast gäller handt- verk eller annat arbete, "som
            uppskof tåla kan", äro redan många yrken berättigade att arbeta
            under helgdagarne, och att lagen för
          </p>
          <pb facs="riksdagen-motions-pdf/data/1888/mot_1888__fk__51/mot_1888__fk__51-003.pdf"/>
          <p>
            20 Motioner i Första Kammaren, N:o 51.
          </p>
          <p>
            öfrigt så litet efterhålles, att det är ytterligt sällsynt att
            någon plikt- fälles för helgdags- eller äfven söndagsarbete, men
            jag ser i dessa förhållanden ytterligare stöd för lämpligheten
            af den af mig begärda lagförändringen. Det är ej rättvist att
            visst arbete tillåtes och annat i sig sjelft lika oskyldigt förbjudes,
            äfven i de fall, der ej omtanke om nödig hvila för arbetaren påkallat
            förbudet; och ovissheten om lagens tillämplighet gifver åt den
            hänsynslöse yrkesidkaren en oberättigad förmån framför den laglydige
            och fromme. För den helgd, i hvilken lag bör hållas, måste det
            ock vara menligt, att vissa lagbud anses strafflöst kunna öfverträdas,
            och detta . dessmera, ju oftare — såsom här är fallet — tydliga
            bevis derpå falla 1 ögonen. En annan mot den föreslagna förändringen
            tänkbar invändning, som jag villigt erkänner hafva vida mera skäl
            för sig, än den, att vissa högtidsdagar fortfarande af den kristna
            menigheten hållas i den helgd, att arbete, som möjligen kunde
            blifva bullersamt, på sådana dagar skulle anses störande för allmän
            andäktighet och sårande för känslan. Jag ber att häremot få erinra,
            att bullersamma och för all andakt lika störande nöjen, som något
            arbete kan vara, äro i lag tillåtna, men att sed och folkopinionen
            visat sig tillräckligt starka att förhindra deras utöfning under
            de mera ansedda högtidsdagarne, såsom juldagen och långfredagen.
            Samma sed och folkopinion skola säkert vara lika starka att för-
            hindra bullersamt eller störande arbete. Men, då jag ingalunda
            vill åstadkomma förargelse, så öfverlemnar jag till lagutskottet
            att bedöma, huru vida af nämnda skäl förbudet mot arbete under
            nämnda båda dagar bör anses fortfarande lämpligt, i hvilket fall
            mitt förslag är att anse såsom endast gällande öfriga högtidsdagar.
            Skulle åter lagutskottet dela min uppfattning, att förbud mot
            ar- bete äfven under de nämnda dagarne ej är behöfligt för att
            skydda deras helgd, så är mitt förslag att ur $ 3 kap. 7 strafflagen
            orden "eller högtids-'' må utgå.
          </p>
          <p>
            Stockholm den 28 januari 1888.
          </p>
          <p>
            C. Fr. Wcern.
          </p>
          <p>
            STOCKHOLM, ISAAC MARCUS BOKTRYCKERI-AKTIEBOLAG, 1888.
          </p>
        </div>
      </div>
    </body>
  </text>
</TEI>
