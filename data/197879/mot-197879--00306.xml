<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--00306">
  <teiHeader>
    <fileDesc>
      <titleStmt>
        <title>om avveckling av sambeskattningen av förmögenhet</title>
        <author>av Ingegerd Troedsson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om avveckling av sambeskattningen av förmögenhet</title>
          <idno type="rdwebb">G202306</idno>
          <rs type="number">306</rs>
          <ref type="dokument_url_text">http://data.riksdagen.se/dokument/G202306/text</ref>
          <ref type="dokument_url_html">http://data.riksdagen.se/dokument/G202306</ref>
          <ref type="dokumentstatus_url_xml">http://data.riksdagen.se/dokumentstatus/G202306</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BkQoi6KA1EKK9EEJhT16Cz</idno>
            <name>INGEGERD TROEDSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FoZGPWdjE7CaiMyuRthV17</idno>
            <name>TAGE MAGNUSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-V193Sbzem4fs1MBp32cuww</idno>
            <name>GÖTHE KNUTSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-B1QAmZ6hd8iYYbZ4y9ee12</idno>
            <name>ALF WENNERFORS</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QiBFpjGNJKTfVSYjnp9H1b" type="signed"/>
        <correspContext corresp="i-QiBFpjGNJKTfVSYjnp9H1b">
          <note type="signatory" corresp="i-BkQoi6KA1EKK9EEJhT16Cz"/>
          <note type="signatory" corresp="i-FoZGPWdjE7CaiMyuRthV17"/>
          <note type="signatory" corresp="i-V193Sbzem4fs1MBp32cuww"/>
          <note type="signatory" corresp="i-B1QAmZ6hd8iYYbZ4y9ee12"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__306/mot_197879__306-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1978/79:306
          </p>
          <p>
            av Ingegerd Troedsson m. fl. om avveckling av sambeskattningen
            av förmögenhet
          </p>
          <p>
            1970 års skattepaket medförde individuell beskattning av makars
            inkoms- ter. Samtidigt borttogs de gamla ortsavdragen som var
            gemensamma för makar, och i stället fick varje skattskyldig ett
            grundavdrag. Beskattningen av förmögenhet sker dock alltjämt efter
            sambeskattningsprincipen. Bestämmel- serna är så utformade att
            den beskattningsbara förmögenheten beräknas gemensamt inte bara
            för makar utan också för föräldrar och barn och dessutom -— fr.
            o. m. 1972 års taxering — gemensamt för fosterföräldrar och fosterbarn.
            I motsats till den gamla sambeskattningen av inkomster —- som
            både innebar dubbelt ortsavdrag för makar och en gynnsammare skatteskala
            vid beskattningen av den sammanlagda inkomsten — tas vid beräkningen
            av förmögenhetsskatt ingen hänsyn till skatteförmågan. Skatten
            på en viss förmögenhet blir därför alltid högre, om den innehas
            av någon vars make, barn eller fosterbarn också har förmögenhet
            än om den innehas av en ensamstående. Till detta kommer att avkastningen
            av kapitalinkomster — B- inkomster — alltjämt sambeskattas. Kravet
            på likformighet och rättvisa vid beskattningen blir därigenom
            inte tillgodosett. En rörelse kan vara taxerad till 400 000 kr.
            Innehas den av två syskon eller sammanboende behöver ingen av
            dem erlägga förmögenhetsskatt. Ägs rörelsen i stället av två makar,
            så har de att erlägga en förmögenhetsskatt på 2 625 kr. Denna
            skatt skulle också drabba de sammanboende i exemplet om de fick
            gemensamt barn. Inte bara rättviseskäl utan också kravet på neutralitet
            från samhällets sida talar för att förmögenhetsbeskattningen så
            långt möjligt utformas så, att äktenskapet inte missgynnas i förhållande
            till andra samlevnadsformer. Likaså bör tillkomsten av barn —
            med ty åtföljande lägre skatteförmåga — inte medföra en kraftig
            skärpning av förmögenhetsskatten hos icke gifta par. 1972 års
            skatteutredning anser i sitt slutbetänkande (SOU 1977:91) att
            det av principiella skäl är önskvärt att införa en helt individuell
            beskattning. Den avvisar trots detta en ändring nu, främst under
            åberopande av risken för transaktioner mellan makar i syfte att
            lätta beskattningen. Därutöver konstateras att ”en övergång till
            en renodlad individuell beskattning inte torde ha någon nämnvärd
            betydelse för de stora löntagargrupperna”. Ett sådant resonemang
            kan vi inte godta. Effekten i det individuella fallet blir ju
            lika orättvis vare sig det är få eller många som drabbas. Vad
            det gäller är att undanröja det missgynnande av äktenskap liksom
            av tillkomsten av barn hos
          </p>
          <pb facs="riksdagen-motions-pdf/data/197879/mot_197879__306/mot_197879__306-002.pdf"/>
          <p>
            Mot. 1978/79:306 9
          </p>
          <p>
            icke gifta par som nuvarande regler i många fall innebär. Utredningen
            åberopar också administrativa svårigheter. Man kan dock enligt
            vår bestämda uppfattning inte ge reglerna för beskattning av äkta
            makars förmögenhet en hur orättvis utformning som helst enbart
            under åberopande av förmenta administrativa svårigheter. I avvaktan
            på en så långt möjligt individuell förmögenhetsbeskattning — vilket
            måste vara det självklara målet — finns olika möjligheter att
            öka rättvisan och likformigheten utan något som helst administrativt
            merarbete eller några risker för förmögenhetsöverföring mellan
            makar i skattenedsät- tande syfte. Ett sätt är att låta skattepliktsgränsen
            för makars sammanlagda förmögenhet uppgå till ett högre belopp
            än för ensamstående, ett annat att tillämpa en gynnsammare skatteskala
            vid beräkningen av skatten på makars sammanlagda förmögenhet.
            Ett tredje sätt är en kombination av dessa båda metoder. Även
            samboende, som sambeskattas därför att de har eller har haft gemensamt
            barn, skulle givetvis komma i åtnjutande av dessa rättvisare regler.
            Regler av detta slag skulle inte medföra några som helst kontrollpro-
            blem, eftersom förmögenheterna alltfort — i avvaktan på en individuell
            beskattning — skulle slås samman innan skatteberäkningen sker.
          </p>
          <p>
            Sammanfattning
          </p>
          <p>
            Åtta år har förflutit sedan inkomstskatten individualiserades.
            På förmö- genhetsbeskattningens område består alltjämt en sambeskattning
            som till sin utformning är än mer orättvis än den som gällde inkomstbeskattningen.
            Det är därför högst angeläget att regeringen får i uppdrag att
            snarast låta utreda möjligheterna att åstadkomma en individuell
            beskattning av makars och jämställdas förmögenhet och — i avvaktan
            på detta — lägga fram förslag till en rättvisare beskattning av
            dessa förmögenheter. Olika sätt att åstadkomma en sådan utan något
            administrativt merarbete eller några risker för förmögen- hetsöverföring
            i skattenedsättande syfte anvisas i motionen. Detta senare förslag
            bör regeringen framlägga i så god tid att reglerna kan tillämpas
            senast för nästa beskattningsår.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen beslutar
            hos regeringen anhålla 1. att möjligheterna att åstadkomma en
            individuell beskattning av makars och jämställdas förmögenhet
            snarast utreds,
          </p>
          <pb facs="riksdagen-motions-pdf/data/197879/mot_197879__306/mot_197879__306-003.pdf"/>
          <p>
            Mot. 1978/79:306 10
          </p>
          <p>
            2. att i avvaktan på resultaten härav förslag till en rättvisare
            beskattning av makars och jämställdas förmögenhet snarast framläggs.
          </p>
          <p>
            Stockholm den 15 januari 1979
          </p>
          <p>
            INGEGERD TROEDSSON (m) TAGE MAGNUSSON (m) GÖTHE KNUTSON (m) ALF
            WENNERFORS (m)
          </p>
        </div>
      </div>
    </body>
  </text>
</TEI>
