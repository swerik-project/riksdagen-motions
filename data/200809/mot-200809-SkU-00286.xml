<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SkU-00286">
  <teiHeader>
    <fileDesc>
      <titleStmt>
        <title>Biologisk mångfald och stärkt äganderätt</title>
        <author corresp="i-6Mx1pcH3ZLBeHhjXZJBHMx">av Oskar Öholm (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Biologisk mångfald och stärkt äganderätt</title>
          <idno type="rdwebb">GW02Sk286</idno>
          <rs type="number">Sk286</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GW02Sk286/text</ref>
          <ref type="dokument_url_html">http://data.riksdagen.se/dokument/GW02Sk286</ref>
          <ref type="dokumentstatus_url_xml">http://data.riksdagen.se/dokumentstatus/GW02Sk286</ref>
          <ref type="doc">http://data.riksdagen.se/fil/934D66A8-7DE4-436F-98EB-B8741F009772</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6Mx1pcH3ZLBeHhjXZJBHMx</idno>
            <name>Oskar Öholm</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3VPihLyX44dqiRoZuC3Ziw" type="signed"/>
        <correspContext corresp="i-3VPihLyX44dqiRoZuC3Ziw">
          <note type="signatory" corresp="i-6Mx1pcH3ZLBeHhjXZJBHMx"/>
        </correspContext>
        <correspAction xml:id="i-SgiBP5VtCii7WdRZrtW4eC" type="numbering">
          <date when="2008-10-06"/>
        </correspAction>
        <correspAction xml:id="i-WJoKqGWoT4pY2YeHo1rQUf" type="submission">
          <date when="2008-10-03"/>
        </correspAction>
        <correspAction xml:id="i-RhDkbuf6RTdXLevtmrAymu" type="transfer">
          <date when="2008-10-03"/>
        </correspAction>
        <correspAction xml:id="i-TbpNMJRjmGVpXyzmD8g7Cr" type="assigned"/>
        <correspContext corresp="i-TbpNMJRjmGVpXyzmD8g7Cr">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-E7vm927uG7j8LycmHQnEZm" type="motBody">
        <div xml:id="i-Ji7fT8Hmpy7qyjV8oQ3Q6J" type="motProposal" subtype="förslag">
          <head xml:id="i-3iMoignwXdXWqig8Sjco5e">
            Förslag till riksdagsbeslut
          </head>
          <p xml:id="i-EcXoggYBE2aK7iXihi9CUy">
            Riksdagen tillkännager för regeringen som sin mening vad som
            anförs i motionen om att undersöka möjligheterna till skattefri
            ersättning till markägare vid tecknande av naturvårdsavtal.
          </p>
        </div>
        <div xml:id="i-mDF7DNWRifrbjVW4YhZvF" type="motContent">
          <head xml:id="i-4S8eUGHerggcieHZjFb8ZW" type="h1">
            Motivering
          </head>
          <p xml:id="i-Eh6hu9GvULcpQcdZicbXfX">
            Mycket stora landområden i Sverige består av produktiva skogsmarker.
            Skogsbruket förvaltar en förnybar resurs som ger ca 90 000 arbetstillfällen
            i hela landet och 123 miljarder årligen i exportinkomster. Skogen
            har också mycket stor betydelse för rekreation, turism och inte
            minst bevarandet av den biologisk mångfalden. Ungefär 300 000
            människor i Sverige är privata skogsägare, och tillsammans äger
            de hälften av all skogsmark i landet. Mindre än 20 % av skogen
            ägs av staten och resterande ca 30 % ägs av de privata skogsbolagen.
          </p>
          <p xml:id="i-MhwLryRRFCNe3wpK34YD3d">
            Enligt miljökvalitetsmålet Levande skogar ska 900 000 hektar
            undantas produktion till år 2010. Syftet är att långsiktigt skydda
            skogens och skogsmarkens värde för biologisk produktion samt bevara
            den biologiska mångfalden, kulturmiljövärden och sociala värden.
            Med tanke på ägarbilden har de privata skogsägarna en uppenbart
            viktig roll i arbetet för att nå målet om 900 000 hektar avsatt
            mark. Skogsägarna har även själva tagit på sig att frivilligt
            avsätta mer än hälften av miljömålet, 500 000 hektar mark från
            produktion, och det är ett mål som redan är uppnått.
          </p>
          <p xml:id="i-Ag3H1NzqoV8UJjBWCLZ3x7">
            För att avsätta de återstående 400 000 hektaren mark angivna
            i miljömålet Levande skogar arbetar myndigheterna på regeringens
            uppdrag med ett antal formella naturvårdsinstrument. Alternativen
            för att formellt avsätta mark från produktion är i nuläget begränsat
            till naturreservat, naturvårdsavtal eller biotopskyddsområden.
            Alla tre alternativen syftar till att undanta skogsmark från produktion
            genom olika former av avtal med markägaren med olika nivå på intrång
            i äganderätten.
          </p>
          <p xml:id="i-S5ARgX1197HmqyuEcHefXz">
            Naturvårdsavtal är civilrättsliga avtal som reglerar skötseln
            och ersättningen av ett område med höga naturvärden. Avtalen,
            som träffas av Skogsstyrelsen, ses som en del av det långsiktiga
            skogsskyddet och tecknas normalt på 50 år. Äganderätten till marken
            och jakträtten påverkas ej. Denna form av avtal upplevs oftast
            som positiva av markägare och garanterar ett ömsesidigt intresse
            mellan parterna för bevarandet av höga naturvärden. Statskontoret
            skriver i sin rapport Skyddet av levande skogar 2007:14 att missnöje
            med skyddsprocessen är den klart viktigaste orsaken till att skogsägare
            är negativa till skydd på egen mark. Mjuka skyddsåtgärder och
            hög grad av delaktighet minskar konflikterna mellan myndigheterna
            och markägaren. Ur detta perspektiv är avtalsbaserade processer
            att föredra framför offentlig reglering eller expropriation.
          </p>
          <p xml:id="i-AFFqUjiVEtgChENHZ2PVA8">
            Trots stor potential är tyvärr utfallet klent vad gäller tecknandet
            av naturvårdsavtal. Naturvårdsverket och Energimyndigheten skriver
            i rappporten Ekonomiska styrmedel i miljöpolitiken att ersättningsnivån
            för naturvårdsavtal upplevs av många skogsägare som för låg, vilket
            gör avtalen mindre intressanta ur ekonomisk synvinkel. Ofta är
            det värdefull produktiv skogsmark med höga naturvärden som är
            aktuell. I skattelagstiftningen betraktas ersättningen för naturvårdsavtalen
            som inkomst från näringsverksamhet, vilket är ogynnsamt för skogsägaren
            som kan tvingas betala skatt med 6070 % av inkomsten. Inkomsten
            får inte heller periodiseras efter det att Skatteverket ändrade
            praxis år 2005.
          </p>
          <p xml:id="i-9wMXBr1iaixcS29ajHaunb">
            Föga förvånande har det varit svårt för Skogsstyrelsen att få
            den fart och omfattning i avtalsarbetet som myndigheten hade planerat.
            Miljömålsrådet har konstaterat att med samma låga takt i genomförandet
            som det varit hittills beräknas måluppfyllelsen bli omkring 50
            % år 2010, dvs. bara hälften av målet om 50 000 hektar totalt
            sett för naturvårdsavtalen.
          </p>
          <p xml:id="i-GhU9ZYeTcmFsRWopYvAU31">
            För att uppnå miljömålet Levande skogar krävs därför förstärkta
            ekonomiska incitament. Statskontoret har slagit fast att det finns
            goda grunder för antagandet att skogsägaren lättare kan godta
            en lägre kompensationsnivå vid avtalsbaserade skydd än vid tvingande
            intrång. En förbättring av incitamenten för naturvårdsavtalen
            skulle därför kunna innebära minskade kostnader för staten för
            naturvårdsarbetet och minska behovet av inskränkningar i äganderätten.
          </p>
          <p xml:id="i-EaVTQiR2Nixpj433urFfUR">
            Förbättrade ekonomiska incitament i form av ersättningar borde
            också kunna förbättra kvaliteten i avsättningarna eftersom det
            ökar skogsägarnas intresse generellt att teckna avtal för områden
            med högre skogsbruksvärden. För att nå riksdagens uppsatta mål
            Levande skogar och skydda skogsmark med höga naturvärden bör därför
            regeringen undersöka möjligheterna till att skattebefria ersättningen
            som utgår vid undertecknandet av naturvårdsavtal.
          </p>
        </div>
        <div xml:id="i-9Yd9gwkJcnD72GcUPZJ46P" type="motSignatures">
          <list xml:id="i-2v4ybonUppNnLdhVnQ2BoW">
            <item xml:id="i-EMUNbMWBJ16sddgXpLi5N3" who="i-6Mx1pcH3ZLBeHhjXZJBHMx">
              Oskar Öholm (m)
            </item>
          </list>
        </div>
      </div>
    </body>
  </text>
</TEI>
