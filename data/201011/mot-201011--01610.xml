<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011--01610">
  <teiHeader>
    <fileDesc>
      <titleStmt>
        <title>Miljökonsekvenser och ansvar vid odling av GMO-grödor</title>
        <author corresp="i-UFTZBKNRWWLXUXAtcCcVfH">av Tina Ehn m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Miljökonsekvenser och ansvar vid odling av GMO-grödor</title>
          <idno type="rdwebb">GY02XMP1610</idno>
          <rs type="number">MP1610</rs>
          <ref type="dokument_url_text">http://data.riksdagen.se/dokument/GY02XMP1610/text</ref>
          <ref type="dokument_url_html">http://data.riksdagen.se/dokument/GY02XMP1610</ref>
          <ref type="dokumentstatus_url_xml">http://data.riksdagen.se/dokumentstatus/GY02XMP1610</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-V1piU7dAy9T73Gqt6tm91j</idno>
            <name>Kew Nordqvist</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YB1V8dc6x4qiPAPjTn9fcq" type="signed"/>
        <correspContext corresp="i-YB1V8dc6x4qiPAPjTn9fcq">
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-V1piU7dAy9T73Gqt6tm91j"/>
          <note type="signatory" corresp="i-Atz7ai4RJKnyNCwfSAJEeC"/>
        </correspContext>
        <correspAction type="numbering" xml:id="i-NsQrBaZnt1y7cuWB8vJxVW">
          <date when="2010-10-28"/>
        </correspAction>
        <correspAction type="submission" xml:id="i-TjGqrmQ9F47KgoojNnfRt1">
          <date when="2010-10-25"/>
        </correspAction>
        <correspAction type="transfer" xml:id="i-KSgXYRMzPvfax3iS3aGueP">
          <date when="2010-10-25"/>
        </correspAction>
        <correspAction type="assigned" xml:id="i-NbnwEwHV2xKCPTrwjFwzCL"/>
        <correspContext corresp="i-NbnwEwHV2xKCPTrwjFwzCL">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-VdrjtaJcVhjJgEQacTFCdV">
            Förslag till riksdagsbeslut
          </head>
          <list style="ol">
            <item xml:id="i-WNFRUJaUvN6XUf8YBccZEn">
              Riksdagen tillkännager för regeringen som sin mening vad som
              anförs i motionen om att producenterna av genmodifierade organismer
              (GMO) ska ges ansvar för eventuella skador och merkostnader för
              andra aktörer som följer av användning av deras produkter.
            </item>
            <item xml:id="i-Jd4JLeHkcftMbm7Aa9EiYm">
              Riksdagen tillkännager för regeringen som sin mening vad som
              anförs i motionen om att bättre samexistensregler behövs som kan
              garantera odlare som inte vill ha inblandning av GMO i sina grödor
              ett tryggt säkerhetsavstånd.
            </item>
            <item xml:id="i-WaPCcgwiVRDjQ1Mvj9USb8">
              Riksdagen tillkännager för regeringen som sin mening vad som
              anförs i motionen om att någon form av odlingslicens som ställer
              krav på relevant kunskap hos odlaren av GMO behöver utvecklas.
            </item>
            <item xml:id="i-PuQHYgtJ1eNGiPZP2gzKt7">
              Riksdagen tillkännager för regeringen som sin mening vad som
              anförs i motionen om att alla produkter med inblandning av genmodifierade
              grödor, inklusive kött från djur som ätit GMO-foder, måste märkas
              tydligt.
            </item>
            <item xml:id="i-GekQX8v8CYUNJsnDBtCcb8">
              Riksdagen tillkännager för regeringen som sin mening vad som
              anförs i motionen om att en statlig ersättningsfond för GMO-skador
              bör utredas.
            </item>
            <item xml:id="i-6YcL2aT42k4fPPkZeNGno9">
              Riksdagen tillkännager för regeringen som sin mening vad som
              anförs i motionen om att mot bakgrund av det inträffade avseende
              potatisen Amflora anser vi att regeringen behöver återkomma med
              åtgärder i frågan.
            </item>
          </list>
        </div>
        <div type="motContent">
          <head type="h1" xml:id="i-MdAETrL91CNpyAEmPctqFH">
            Inledning
          </head>
          <p xml:id="i-WTpWvELk4WzCYU5Hi1BVnC">
            Miljöpartiet de gröna säger nej till de genmodifierade organismer
            (GMO) som finns på marknaden idag. Ingen av de aktuella GMO-grödorna
            i Sverige besitter egenskaper som vi inte kan klara oss utan.
            Vi anser att den enklaste lösningen därför är att i dagsläget
            inte godkänna de grödor som är aktuella för odling.
          </p>
          <p xml:id="i-LwVVAoDMEir8McjVVn68eu">
            Dock förekommer det försöksodlingar runt om landet. Kommersiell
            odling har under det gångna året blivit verklighet i Sverige.
            De genmodifierade organismer som godkänns för kommersiell odling
            inom EU är enligt EU-lag också tillåtna att odla i Sverige. Miljöpartiet
            anser att regelverk och ansvarsfrågor kring odling av GMO inte
            är tillräckligt långtgående för att klara ansvarsfrågor vid eventuella
            skador utan behöver utredas vidare. Bland annat behöver samexistensreglerna
            i Sverige och EU revideras utifrån vad som behövs för att värna
            den produktion som inte vill ha inblandning av GMO, inte minst
            den ekologiska produktionen.
          </p>
          <head type="h1" xml:id="i-Xty1MHWjnBLQoYrNGPaKHt">
            Bakgrund
          </head>
          <p xml:id="i-Pnvg3cYacCQwKTYezmsb9P">
            Introduktionen av kommersiell odling av genmodifierade grödor,
            knackar på dörren runt om i Europa. Sveriges regering har valt
            att aktivt driva på och tvinga länder inom EU att tillåta grödor
            baserade på GMO mot deras vilja.
          </p>
          <p xml:id="i-V6Xcb2WWCu789THeSduvyk">
            I debatten vill regeringen reducera diskussionen om genmodifierade
            organismer till att det enbart handlar om en teknik, som vilken
            annan teknik som helst. Men till skillnad från vanlig teknik så
            är det biologiska organismer som kommer ut av genmodifieringen.
            Och dessa ingår i biologiska och ekologiska system. Riskerna med
            grödor som har förändrats för att klara av vissa bekämpningsmedel,
            grödor som själva tillverkar gift eller grödor som är genmodifierade
            med nya och designade egenskaper vet vi väldigt lite om. Det är
            inte klarlagt hur de i längden kan bli till nytta eller till skada
            för människan och för andra levande varelser eller ekosystem.
            Det finns i Sverige inte någon efterfrågan av genmodifierade grödor
            från vare sig producenter eller konsumenter. Intresset finns istället
            främst hos de företag som är med och utvecklar grödor baserade
            på GMO.
          </p>
          <head type="h1" xml:id="i-7zUeiN99qaYqXYLZ9Cko8z">
            Risker
          </head>
          <p xml:id="i-EBWR2BzQYaHRwzp9wkrMr4">
            Spridning av införda transgener till vilda närbesläktade arter,
            kan medföra att växter som är toleranta mot bekämpningsmedel kan
            tränga ut naturligt förekommande arter.
          </p>
          <p xml:id="i-QseCnyHn91Zuj7stjdE22q">
            I dag skräddarsys grödor för att samverka med vissa bekämpningsmedel,
            vilket är en del i ett försäljningssystem som leder till ökat
            beroende av kemikalier och ökad kontroll över jordbrukssystemen
            av multinationella företag. Ökad användning av GMO-grödor riskerar
            att medföra resistens mot gifter hos såväl skadedjur som växter.
            Det är också uppenbart att ekosystemen kan påverkas negativt av
            introduktion av genmodifierade organismer. Nyligen har det exempelvis
            påvisats att mängden mykhorrhiza, symbios mellan växter och svampar,
            minskar kraftigt vid odling av viss GMO-majs.
          </p>
          <head type="h1" xml:id="i-TC6cND27s9nGniTaC5QjvF">
            Odling av GMO-grödor
          </head>
          <p xml:id="i-RWWUGMhZowpvSHoXHNiP2h">
            Idag pågår ett flertal försöksodlingar med genmodifierade grödor
            runt om i landet. Denna odling ställer krav på att ett starkt
            regelverk kring odling av genmodifierade grödor tas fram. I dagens
            bristfälliga regelverk är ansvaret mycket oklart om miljö och
            hälsa skadas liksom om grödorna sprids utanför fälten. Även möjligheterna
            att få rättvis ersättning för den som drabbas av skadorna behöver
            stärkas.
          </p>
          <p xml:id="i-2S9t4pgDZGwacL2p8KchX2">
            Ingen av de aktuella GMO-grödorna besitter egenskaper som vi
            inte kan klara oss utan. Den enklaste lösningen är därför att
            i dagsläget inte godkänna de grödor som i dag är aktuella för
            odling. Vi behöver också ett starkare regelverk kring GMO som
            skapar trygghet för såväl odlare som konsumenter.
          </p>
          <head type="h1" xml:id="i-Xt8dDfMrXv1UJnqSY6fEsq">
            Regelverk, märkning och ansvarsfrågor
          </head>
          <p xml:id="i-3RRFuhLi6mDAijGgd3NVAN">
            Bättre samexistenregler behövs som kan garantera odlare som inte
            vill ha inblandning av GMO i sina grödor ett tryggt säkerhetsavstånd.
            De regler som hittills är framtagna för Sveriges räkning har fått
            stark kritik och ställer krav på alldeles för korta skyddsavstånd.
          </p>
          <p xml:id="i-RuwhoXQAnyncvUtHi7x7ht">
            För att minska risken för spridning och miljöskador behöver det
            säkerställas att den som tänker odla GMO-grödor har tillräcklig
            kunskap om grödornas egenskaper och vilka regler och vilket ansvar
            som råder. Någon form av odlingslicens med behörighet behöver
            därför utvecklas och den som ska odla genetiskt modifierade grödor
            måste erhålla en sådan licens.
          </p>
          <p xml:id="i-TbFazE7nQzKmWz9qGXKroc">
            Det behövs också en tydlig märkning av all inblandning av GMO
            i såväl konsumentprodukter som foder. Även kött där djuren ätit
            foder med GMO-innehåll måste märkas för att konsumenterna ska
            kunna göra ett medvetet val. Det är viktigt att märkningsplikten
            inte kan tolkas godtyckligt. Grundprincipen i EU-lagstiftningen
            (EG 1829/2003 Art 12) är att all inblandning av GMO-material i
            princip är märkningspliktig. Denna princip bör få fullt genomslag
            och inte undvikas med tröskelvärden eller liknande.
          </p>
          <p xml:id="i-5oi4GFMHp2gUr36DQCM4bC">
            Regeringen beslutade april 2006 utreda frågan om behovet av särskilda
            skadeståndsregler avseende ekonomisk skada till följd av spridning
            av genetiskt modifierade organismer till andra som odlar jordbruks
            eller trädgårdsprodukter som inte är genetiskt modifierade.
          </p>
          <p xml:id="i-MKbzEc9MAT5fyZTB3aN4xp">
            Den skada som kan uppkomma på grund av GMO-inblandning kan bero
            på att försäljningspriset sänks för ett parti som är GMO-smittat,
            att märkning och provtagningar ökar kostnaderna samt de merkostnader
            i flera led som kan bli följden.
          </p>
          <p xml:id="i-8tGX5vdYUAwGgPCbCzm2Ef">
            Flera olika skadeståndslösningar diskuterades i utredningen,
            men den enda av de diskuterade lösningarna som uppfyllde utredningsdirektivens
            krav på heltäckande skydd var en statlig ersättningsfond efter
            dansk modell. Som utredningen konstaterar erbjuder den en snabb
            och effektiv hantering, undviker att skapa konflikter mellan grannar
            och eliminerar behovet av långdragna och kostsamma domstolsprocesser.
            Vi anser därför att frågan om en ersättningsfond behöver utredas
            vidare.
          </p>
          <p xml:id="i-65PD1Nnt6M2HyYsW93PhDA">
            Vi anser dock att det yttersta ansvaret bör ligga hos dem som
            skapar de modifierade generna.
          </p>
          <p xml:id="i-4WtSMftv14ZoCjLKMrWwxf">
            Miljöpartiet anser därför att det är producenterna av genmodifierade
            produkter som bör svara för eventuella merkostnader för andra
            aktörer som följer av GMO-produktion.
          </p>
          <p xml:id="i-4bp7Fiy2GQAr9HcP1ab4Sk">
            Från miljöpartiet sida lämnade vi in en likalydande motion förra
            året, när motionen behandlades blev svaret från utskottet detta:
          </p>
          <p xml:id="i-Nwc98xE2mx3edAVy41L8Mg">
            Vad beträffar behovet av en revidering av samexistensreglerna
            för GMO-odling och annan odling konstaterar utskottet inledningsvis
            att odling av genetiskt modifierade grödor innebär att de kan
            spridas till angränsande odlingar på samma sätt som andra jordbruksgrödor.
            För att förebygga att det sker utfärdade regeringen 2007 en förordning
            om försiktighetsåtgärder vid odling och transport av genetiskt
            modifierade grödor (SFS 2007:273). Statens jordbruksverk beslutade
            2008 om närmare föreskrifter om försiktighetsåtgärder vid odling
            av genetiskt modifierade organismer (SJVFS 2008:34). I dessa föreskrifter
            finns bl.a. särskilda odlingsavstånd mellan GMO-odlingar och andra
            odlingar angivna. Utskottet har av Miljödepartementet inhämtat
            att avstånden har utarbetats av Jordbruksverket på vetenskaplig
            grund och utifrån erfarenheter av hur jordbruksgrödor sprids utanför
            åkern. Någon kommersiell odling av GMO bedrivs inte i Sverige.
            Det är därför svårt att säga om dessa avstånd kan behöva justeras
            eller ej. Mot bakgrund av detta ser regeringen för närvarande
            inte några skäl att vidta ytterligare åtgärder i frågan. Utskottet
            har vidare inhämtat från Miljödepartementet att det finns ett
            registreringstvång för odling av GMO-grödor. Därutöver finns det
            en viss informationsplikt gentemot grannar med fält inom 100 m
            från skiften. Förutom detta åtföljs grödan alltid av den övervakningsplan
            som åläggs tillståndshavaren av ett EU-godkännande för odling
            av GMO-grödan. Regelverken påminner om de som gäller för t.ex.
            utsädesodling och kontraktsodling, vilket lantbrukarna är vana
            vid. Med hänsyn till detta samt regeringens förordning (SFS 2007:273)
            och Jordbruksverkets föreskrift (SJVFS 2008:34) anser regeringen
            inte att några ytterligare åtgärder behövs.
          </p>
          <p xml:id="i-BSnyEXG43NHwBBSyfd4Eg">
            Efter att detta beslut togs har Sverige tyvärr fått sina första
            kommersiella odlingar av genmodifierade grödor. Det skedde genom
            att den genförändrade potatisen Amflora, godkändes för odling.
            Amflora fick tillstånd att odlas på ett par platser i landet.
            Under odlingssäsongen upptäcktes dock att i fältet fanns även
            en icke godkänd potatissort, trots att detta inte skulle kunna
            hända. Ett litet misstag kanske någon tycker, en skandal tycker
            vi.
          </p>
          <p xml:id="i-N2wEgrCqHBxLNKu4Xc4HAd">
            På Jordbruksverkets hemsida kan man läsa om potatisen Amflora:
          </p>
          <p xml:id="i-GH1Wc92VP2Rhh2Wb5ocCRR">
            Det företag som har tagit fram Amflora är lika måna om att inga
            vanliga potatisar hamnar bland Amflora som kanske andra odlare
            är måna om att inte få Amfloran i sin potatisskörd. I tillståndet
            för Amfloran ingår ett hanteringssystem som tagits fram av företaget.
            Det är mer långtgående än samexistensreglerna.
          </p>
          <p xml:id="i-SRoM4V1grD4fEVcKAY4BLg">
            Vidare kan man bland annat läsa om vad företaget skriver om sina
            mer långtgående regler:
          </p>
          <p xml:id="i-Tp7rk8zeRLeWEP3fAbuxhK">
            Företaget har utarbetat ett system för att säkerställa kvalitén
            på sin produkt stärkelsepotatisen Amflora. Det innebär att företaget
            ställer stora krav på system för särhållning. Syftet är att annan
            potatis inte ska blandas samman med Amflora eller tvärtom
          </p>
          <p xml:id="i-24FnNpJ894q9pGAtcui3QN">
            I dag vet vi att detta blev ett misslyckande. Att man i september
            hittade plantor av en helt annan,( icke godkänd) potatis nämnd
            Amadea i samma fält som Amflorapotatisen.
          </p>
          <p xml:id="i-56patMF43AKm1ueAmvRmqt">
            Situationen är förändrad och trots de mer långtgående reglerna
            som tagits fram för odlingen av GMO-potatisen Amflora skedde en
            form av inblandning som är oacceptabel.
          </p>
          <p xml:id="i-AbR4zraW3niYtoqpfrkuKk">
            Miljöpartiet anser att detta är ett exempel på vad man säger
            och tror sig ha koll på, men som sedan visar sig inte fungera.
            Och mot bakgrund av det inträffade anser vi att regeringen behöver
            återkomma med åtgärder i frågan.
          </p>
        </div>
        <div type="motSignatures">
          <list>
            <item xml:id="i-5M2CtkKrW29DuFYjaaZEgE">
              Tina Ehn (MP)
            </item>
            <item xml:id="i-CnZEevYDeZNu7YPNh7TXto">
              Kew Nordqvist (MP)
            </item>
            <item xml:id="i-2i1aHyaKuddtyFALiPtYbn">
              Jonas Eriksson (MP)
            </item>
          </list>
        </div>
      </div>
    </body>
  </text>
</TEI>
