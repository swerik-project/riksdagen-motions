<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-UbU-02690">
  <teiHeader>
    <fileDesc>
      <titleStmt>
        <title>Stärkt koppling mellan skola och näringsliv</title>
        <author corresp="i-V4PGuKUAKzYUXWKqj2bLeL">av Andreas Carlson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2690 av Andreas Carlson (KD)</title>
          <idno type="rdwebb">H3022690</idno>
          <rs type="number">2690</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H3022690/text</ref>
          <ref type="dokument_url_html">http://data.riksdagen.se/dokument/H3022690</ref>
          <ref type="dokumentstatus_url_xml">http://data.riksdagen.se/dokumentstatus/H3022690</ref>
          <ref type="docx">http://data.riksdagen.se/fil/2B1996A4-7204-4359-8857-855CD17E07CB</ref>
          <ref type="pdf">http://data.riksdagen.se/fil/09648B40-FA76-4202-94B5-4671A09D2489</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-EVqtKTjmDYQDq6KPLFpnHB" type="signed"/>
        <correspContext corresp="i-EVqtKTjmDYQDq6KPLFpnHB">
          <note type="signatory" corresp="i-V4PGuKUAKzYUXWKqj2bLeL"/>
        </correspContext>
        <correspAction xml:id="i-LHr2wctdpmuCVUYa6uacf5" type="submitted">
          <date when="2015-10-06"/>
          <time when="14:27:04"/>
        </correspAction>
        <correspAction xml:id="i-FqVRWzrghMgACJz5FFB6br" type="reviewed">
          <date when="2015-10-07"/>
          <time when="09:53:36"/>
        </correspAction>
        <correspAction xml:id="i-H5aejaXVcuRVt4y1M8Xjx6" type="referred">
          <date when="2015-10-13"/>
        </correspAction>
        <correspAction xml:id="i-Ff4G69Ti3aS1VURZDxkpo1" type="assigned">
          <date when="2018-06-05"/>
          <time when="10:30:54"/>
        </correspAction>
        <correspContext corresp="i-Ff4G69Ti3aS1VURZDxkpo1">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-31BQ7NDAgLyZnFFhq1c2wC" type="behandlas_i"/>
        <correspContext corresp="i-31BQ7NDAgLyZnFFhq1c2wC">
          <ref type="uppgift">2015/16:AU7</ref>
          <ref type="ref_dok_id">H301AU7</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">AU7</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HV4qUMrhP6EuPStndSW3Qc" type="behandlas_i"/>
        <correspContext corresp="i-HV4qUMrhP6EuPStndSW3Qc">
          <ref type="uppgift">2015/16:UbU14</ref>
          <ref type="ref_dok_id">H301UbU14</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU14</ref>
          <ref type="ref_dok_titel">Skolväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-M3Znc4aRdyQy1pYENE5xxf" type="motHeader">
        <div xml:id="i-GmHvQM5iAw7UeWTMYVZA1N" type="motTitle">
          Motion till riksdagen 2015/16:2690 av Andreas Carlson (KD) Stärkt
          koppling mellan skola och näringsliv
        </div>
      </div>
      <div xml:id="i-L1mLUNyeSxhDP8kzdWWoNS" type="motBody">
        <div xml:id="i-2xJdue9ECxFQ8UpBVefmpF" type="motProposal" subtype="förslag">
          <head xml:id="i-HQGTn1h6DRnHn3bCrBv9uj">
            Förslag till riksdagsbeslut
          </head>
          <list xml:id="i-ANzEyuANAEm8WnQAu7py3V" style="ol">
            <item xml:id="i-NtKUzEMz5pkSAgG1pUNoZT">
              Riksdagen ställer sig bakom det som anförs i motionen om att
              stärka studie- och yrkesvägledarens roll som länk mellan skolan
              och näringslivet och tillkännager detta för regeringen.
            </item>
            <item xml:id="i-U7ABf58yemAsWA2GCHSoJJ">
              Riksdagen ställer sig bakom det som anförs i motionen om att
              införa en ny lärlingsanställningsform och tillkännager detta för
              regeringen.
            </item>
            <item xml:id="i-BB4RB6f8cdozdgoJypJ8z6">
              Riksdagen ställer sig bakom det som anförs i motionen om att
              främja entreprenörskap i skolan och tillkännager detta för regeringen.
            </item>
            <item xml:id="i-JdiKAibNqZD81nFMm1fjFu">
              Riksdagen ställer sig bakom det som anförs i motionen om att
              privatekonomi ska ingå som ett kursmoment i grund- och gymnasieskolan
              och tillkännager detta för regeringen.
            </item>
          </list>
        </div>
        <div xml:id="i-3XnJADoiasixgrKNBw92nk" type="motContent">
          <head xml:id="i-CAycM4v17tdAmH1qiuiEcW" type="h1">
            Motivering
          </head>
          <p xml:id="i-NcHxrTVj21MxUw3WkmsgUp">
            Den höga ungdomsarbetslösheten i Sverige är en stor samhällsutmaning.
            Det är ett problem för alla de ungdomar som vill ha jobb, men
            som inte får. Det är också ett stort problem för alla företag
            som vill, men av olika anledningar har svårt att anställa unga
            personer.
          </p>
          <p xml:id="i-HGP4CQgveTNRJrQT4UoRnU">
            Vi har en hög arbetslöshet bland unga samtidigt som många rekryteringsförsök
            misslyckas. För ett företag är medarbetarna och den kompetens
            de besitter helt avgörande för dess konkurrenskraft.
          </p>
          <p xml:id="i-38m1HPXCkjZCCZA9ersSAK">
            Arbetsgivare som jag träffat på resor i vårt land, inte minst
            i mitt hemlän Jönköping, kan också vittna om att ungdomar inte
            alltid är medvetna om vilka krav som ställs på en arbetsplats.
            Även i de fall kraven på den formella kompetensen inte är högt
            ställda, är det grundläggande att komma i tid, meddela frånvaro
            och inte ägna sig åt privata sysslor på arbetstid. En del har
            också orealistiska förväntningar på det första jobbet.
          </p>
          <p xml:id="i-VXf8VaWbMRVkbPe7YrziCc">
            Därför föreslår jag flera insatser för att stärka kopplingen
            mellan skola och näringsliv genom att stärka studie- och yrkesvägledarens
            roll, införa lärlingsanställningar som ny anställningsform och
            fortsatt främja entreprenörskap i skolan och införa privatekonomi
            som ett kursmoment i grund- och gymnasieskolan.
          </p>
          <head xml:id="i-FL4QnZbyJ3HaidpkF5Ldz6" type="h1">
            Stärk studie- och yrkesvägledarens roll som länk mellan skola
            och näringsliv
          </head>
          <p xml:id="i-3fG8woJd4oR2jVm2SJjWot">
            Nyckelpersoner för att stärka kopplingen mellan skola och näringsliv
            är skolornas studie- och yrkesvägledare (SYV). Många elever går
            i dag ut skolan med en utbildning inom områden där det inte finns
            jobb att söka. Elever och föräldrar behöver få bättre kunskap
            om förutsättningarna på den lokala och regionala arbetsmarknaden
            för att kunna göra väl underbyggda studie- och yrkesval.
          </p>
          <p xml:id="i-UWdX3mCurr5FHyreLbEncZ">
            Den nya skollagen (2010:800) ställer krav på att varje elev ska
            ha tillgång till SYV. Min uppfattning är att rollen kan vidareutvecklas
            ytterligare. Skolinspektionens granskning (2013:5) av 34 grundskolor
            runt om i landet, visar att studie- och yrkesvägledningen är lågt
            prioriterad i de granskade skolorna. De skolor som ingick i granskningen
            visar i hög grad liknande brister och överensstämmer med resultat
            från utredningar och utvärderingar som gjorts tidigare av bland
            annat Skolverket. Därför kan man, enligt Skolinspektionen, anta
            att de brister som identifierats behöver utvecklas i hela landet.
          </p>
          <p xml:id="i-LtxHSem2NZ6skxXLQKuhap">
            Skolinspektionen pekade på flera utvecklingsområden. Att eleverna
            får kontinuerlig studie- och yrkesvägledning för att kunna göra
            välgrundade val och att detta är hela skolans ansvar, inklusive
            huvudman, rektor, lärare och SYV. Skolinspektionen lyfte också
            att det i många skolor saknas mål för studie- och yrkesvägledningen
            och att redskap saknas för att hjälpa elever att inte göra stereotypa
            val.
          </p>
          <p xml:id="i-Vdhdnrmn8NtYrpeQPmXFRM">
            Genom att ge SYV en betydligt mer strategiskt viktig funktion
            som länk mellan skola, näringsliv och andra aktörer på den lokala
            arbetsmarknaden och vara skolans röst och öron utåt, kan SYV samla
            in information om näringslivets behov och föra den tillbaka till
            skol- och kommunledning så att det också får återverkningar på
            utbildningens utformning. Genom att stärka kontakterna mellan
            det lokala näringslivet och främst gymnasieskolan kan ungdomar
            erbjudas en bättre utbildning för att rustas starkare för den
            arbetsmarknad som väntar.
          </p>
          <p xml:id="i-VwjE13m2uXsNrUqUL21H6q">
            Utbildningsutskottet har tidigare anfört att rektorn enligt läroplanerna
            har ett särskilt ansvar för att samverkan med arbetslivet utvecklas.
            Mot bakgrund av Skolinspektionens granskning är det rimligt att
            se över hur studie- och yrkesvägledarens roll som länk mellan
            skola och näringsliv kan stärkas. Detta bör ges regeringen tillkänna.
          </p>
          <head xml:id="i-Jc4o7uoFrpcDcQANzx86jx" type="h1">
            Inför en ny lärlingsanställningsform
          </head>
          <p xml:id="i-C4DUqKXsVcuzRRXsAapzRY">
            Gemensamt för länder inom EU med låg ungdomsarbetslöshet är väl
            utbyggda lärlingssystem. Genom att ta steg mot liknande lärlingssystem
            i Sverige, kan vi rusta unga människor för arbete och sänka
          </p>
          <head xml:id="i-R27ziuRFcBHyTaiGS9J1mr" type="h1">
            ungdomsarbetslösheten.
          </head>
          <p xml:id="i-U5TtE5fPuWV1iczsXUaoNa">
            Det finns i dag flera anställningsformer som arbetsgivare kan
            använda. Parterna på arbetsmarknaden har möjlighet att kombinera
            anställning och utbildning. Men befintliga möjligheter till arbetsplatsförlagt
            lärande leder inte i tillräcklig utsträckning till att unga etablerar
            sig på arbetsmarknaden.
          </p>
          <p xml:id="i-CAExtCdXcMr9WPcrWmW1hw">
            Lärlingsanställning är en pusselbit för att underlätta för unga
            att etablera sig på arbetsmarknaden och för mindre företag att
            anställa. I utredningen ”Utbildningsanställning” (SOU 2012:80)
            finns förslag på en ny lärlingsanställningsform. Regeringen bör
            lägga fram de färdigutredda förslagen för att skapa en ny lärlingsanställningsform.
            Detta bör ges regeringen till känna.
          </p>
          <head xml:id="i-CVvjnQAz5BYvzVDzMkgS2P" type="h1">
            Främja entreprenörskap genom stärkt UF-företagande
          </head>
          <p xml:id="i-YURpmvrs4N6ePE7S2pWV9q">
            Ett närmare samarbete mellan skola och näringsliv är viktigt
            för att främja entreprenörskap och bättre förbereda ungdomar för
            arbetslivet. Det är av mycket stor betydelse att fortsätta utveckla
            undervisning i entreprenörskap och i det arbetet stärka kontakterna
            mellan skolan och näringslivet. Entreprenörskap är ett övergripande
            tema som betonas i läroplaner, examensmål och i ämnes- och kursplaner
            för grundskolan, gymnasieskolan och vuxenutbildningen. Det är
            viktigt att entreprenörskap och privatekonomi kanaliseras och
            integreras ned i karaktärsämnenas undervisning.
          </p>
          <p xml:id="i-NAZMSiqC2TUzWCVwDD9Mzi">
            Organisationen Ung Företagsamhet arbetar med att ge lärare redskap
            för att integrera entreprenörskap både i grund- och gymnasieskolan.
            För att Ung Företagsamhets betydelsefulla verksamhet ska kunna
            utvecklas och bli en långsiktig partner till utbildningsväsendet
            är det viktigt att se över hur Ung Företagsamhets långsiktiga
            finansiering kan säkerställas.
          </p>
          <p xml:id="i-JnoVrWUXQ3b6bUuK8uEmcP">
            Det är också viktigt att fler elever på yrkesprogram och det
            estetiska programmet ges möjlighet att driva UF-företag då deras
            yrkesutgång ofta är företagande. Dessutom vore det positivt om
            fler elever på naturprogrammet eller tekniska programmet skulle
            driva företag. För att uppnå det, är det viktigt att en kurs i
            UF-företagande ger meritpoäng. Annars är det lätt att se att ämnet
            väljs bort till förmån för något annat som ger meritpoäng. Detta
            bör ges regeringen till känna.
          </p>
          <head xml:id="i-2CUyRkskSXsuu3WiED6wkJ" type="h1">
            Privatekonomi som ett kursmoment i grund- och gymnasieskolan
          </head>
          <p xml:id="i-3Si7v52gMb1G1vWyhynETy">
            Många människor lånar pengar till konsumtion, både till stora
            och små inköp. Så kallade sms-lån, där man genom några enkla tryck
            på mobiltelefonen kan låna mindre belopp men till höga räntor,
            har lockat många, inte minst yngre personer.
          </p>
          <p xml:id="i-95tgV6QwuM48ZnurBEg2uE">
            Av Kronofogdemyndighetens betalningsförelägganden står unga för
            en hög andel. Genom ökade kunskaper minskar risken för att hamna
            i skuldfällor på grund av sms-lån. Undersökningar har dock visat
            att det långt ifrån alltid är okunskap som leder till sms-lån.
            Personer som lever med begränsade ekonomiska marginaler ser ibland
            sms-lånen som en utväg ur en pressad situation, även om de inser
            att den kortsiktiga lösningen inte är hållbar på lång sikt. Det
            är därför viktigt att varje elev redan i skolan ges grundläggande
            kunskaper om privatekonomi, sparande och entreprenörskap.
          </p>
          <p xml:id="i-8CAR8yFToF9x5wvMTKWqZf">
            Kristdemokraterna har i regeringsställning medverkat till tydligare
            skrivningar om privatekonomi i grundskolans nya kursplaner, men
            vi menar också att privatekonomi bör ingå som en självklar del
            av undervisningen i gymnasieskolan. Översiktlig nationalekonomi
            ingår som en del av samhällskunskapens undervisning på gymnasienivå,
            men privatekonomi finns inte för andra program än de med ekonomisk
            inriktning på gymnasiet. De ökade kraven på kunskaper om privatekonomi,
            ekonomiska verktyg och grundläggande medborgarjuridik med exempelvis
            konsumenträtt har inte tillgodosetts inom ramen för vare sig grundskolans
            eller gymnasieskolans kursplaner.
          </p>
          <p xml:id="i-JU3sZoXnJtGYPtrdWDGiwR">
            Jag föreslår därför att privatekonomi ska ingå som kursmoment
            i grundskolan och inom samhällskunskapen på samtliga gymnasieprogram.
            Oavsett på vilket sätt undervisningen arrangeras ska den förmedla
            kunskaper om den finansiella sektorns betydelse och hur det praktiskt
            fungerar att exempelvis spara, låna, försäkra och investera. Detta
            bör ges regeringen till känna.
          </p>
        </div>
        <div xml:id="i-UyTQE62yn69UmrPTuj84zN" type="signatureBlock">
          <list xml:id="i-4jyRjE6kS6GtTprxcxBCNM">
            <item xml:id="i-H8mCcopvsEkvbyhrD2jjXH" who="i-V4PGuKUAKzYUXWKqj2bLeL" type="signature">
              Andreas Carlson (KD)
            </item>
          </list>
        </div>
      </div>
    </body>
  </text>
</TEI>
