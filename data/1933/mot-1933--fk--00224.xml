<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1933--fk--00224">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1933/mot_1933__fk__224/mot_1933__fk__224-001.pdf"/>
      <fw xml:id="i-2LxMR6SRBBSePuq4GFNGAG">
        Motioner i Första kammaren, Nr 224. 11
      </fw>
      <div xml:id="i-VeZN5kmMtuUSznHnA1BS7j" type="motHeader">
        <div xml:id="i-4nU4bSp4TpuLek2dYrnaFY" type="motTitle"/>
        <div xml:id="i-QdQfdPB7UDAjZnK1bcfEHe" type="motSubmissionInfo"/>
      </div>
      <div xml:id="i-P5GHVd9DCZ7zUpJqjECuW5" type="motBody">
        <div xml:id="i-2EDihSYU7MCVeiHxvsyPMt">
          <p xml:id="i-U8KiSALRyLFF5pY3JdNiLW">
            Nr 224.
          </p>
          <p xml:id="i-KVMKRhZ2bfxVfUrKjSci2d">
            Av herr Olsson, Oscar, angående kristendomsundervisningen i folkskolan
            m. m.
          </p>
          <p xml:id="i-H1SUD5fWnm4faE9J3mU1Yx">
            Vid 1930 års riksdag väcktes motion om vidtagande av ändringar
            i un- dervisningsplanen för folkskolan, varigenom det nu rådande
            samvets- tvånget i skolans religionsundervisning i möjligaste
            mån skulle avlägs- nas. I motiveringen visades att den alla svenska
            medborgare grundlagsen- ligt tillerkända religionsfriheten för
            barnens vidkommande grovt kränk- tes genom skolans religionsundervisning.
            Denna var nämligen så ord- nad, att en viss av samhället godkänd
            religiös uppfattning tvångsympa- des på de i detta hänseende värnlösa
            barnen, så att de sedan i de flesta fall aldrig bleve i stånd
            till fritt, oavhängigt tänkande i de religiösa livs- frågorna.
            Visserligen kan det sägas, att de vuxnas sociala färdiggjor- da
            uppfattningar ibland på samma sätt inympas genom skolundervis-
            ningen på barnen. Det är emellertid en väsentlig skillnad i fråga
            om fa- ran för personlighetens utveckling på grund av tvångsföreställningar
            i form av »gudomliga sanningar» eller tvångsföreställningar, som
            äro av profan natur. Skolans uppgift för karaktärsdaningen bör
            vara medde- landet av goda arbetsvanor och en sund moralisk och
            fysisk hållning utan att dessa egenskaper bindas vid speciella
            religiösa eller sociala upp- fattningar. Mycken förargelse har
            det väckt att bolsjevikiska åsiktsriktningar för inövande av barnen
            i sin kristendomsfientliga och samhällsupplösande uppfattning
            tillämpa samma principer som skolans kristendomsunder- visning.
            Här tyckas alla andra vara överens om att detta är ett oför- svarligt
            eller rent av brottsligt ingrepp på barnets rätt till fri person-
            lighetsutveckling i fråga om åsikter och livsåskådning, att andlig
            tvångs- insnöring i av en tillfällig samhälls- och åsiktsmajoritet
            standardisera- de tvångströjor under den plastiska barn- och ungdomsåldern
            måste an- ses som en förbrytelse mot det uppväxande släktet. Enda
            sättet att ef- fektivt bekämpa och komma till rätta med samhälls-
            och kulturfaran från kretsar, som på våldets och tvångets väg
            vilja ta makten som and- liga diktatorer i samhället, är att skapa
            en så stark allmän opinion emot sådana metoder, att de sakna varje
            möjlighet att få fäste och utbreda sig. Men för att komma dit
            måste samhället se till, att det inte självt i sina institutioner
            kränker så oförytterliga rättigheter, som religions- och åsiktsfriheten
            borde vara. Samhällets enda sätt att med framgång bekämpa andlig
            diktatur och därmed följande osjälvständighet är att inte självt
            erkänna och än mindre utöva den, under någon förklädnad.
          </p>
          <pb facs="riksdagen-motions-pdf/data/1933/mot_1933__fk__224/mot_1933__fk__224-002.pdf"/>
          <fw xml:id="i-RFKxSHmwwZUANNAWfK1HC4">
            12 Motioner i Första kammaren, Nr 224.
          </fw>
          <p xml:id="i-8TeFFWFyWHoQXJvVF7jBLP">
            Att verkligt levande religiositet hos ett folk är omöjlig att
            uppnå, om det uppväxande släktet genom inympning av vad som på
            det ålderssta- diet måste bli religiösa tvångsföreställningar
            och oreflekterade tanke- vanor hindras i utvecklingen till andlig
            frihet, borde vara en självklar sanning. Men helt naturligt kan
            den inte göra sig gällande i ett sam- hälle med en auktoriserad
            religionsuppfattning, lika litet som man i ett sådant hos dess
            prästerskap kan påräkna stöd för verklig religionsfrihet. Religionen
            i ett sådant samhälle liksom hos dess professionella vårdare måste
            väsentligen vara av »denna världen», d. v. s. motsatsen till vad
            den kristna religionen ger sig ut för att vara. Så länge kristendomen
            upptages som ett särskilt ämne på skolans schema, undgår man inte
            att kränka barnens, föräldrarnas och lärarnas rätt till religionsfrihet
            i större eller mindre utsträckning. Meningen från deras sida som
            motionerat i denna fråga i svenska riksdagen har aldrig varit
            att undanhålla barnen kunskap i fråga om den mäktiga kul- turfaktor
            religionen och kristendomen varit och är i mänsklighetens liv
            och utveckling. Vi ha endast syftat till att denna kunskap inte
            skall läm- nas lösryckt från sitt naturliga sammanhang utan meddelas
            i den histo- riska undervisningen, i läsningen och litteraturundervisningen.
            Natur- ligtvis kan en lärare även i dessa ämnen ge en undervisning,
            som kränker samvets- och religionsfriheten, men risken härför
            är oändligt mycket mindre, än om kristendomen, som nu, är ett
            särskilt ämne, i vilket un- dervisning får meddelas endast av
            lärare tillhörande en viss trosriktning. Lika kränkande för samvetsfriheten
            som fördärvliga för en i djupare mening religiös uppfostran äro
            de tvångsandaktsstunder, som anordnas i form av morgonböner i
            våra olika skolor. Under de senaste åren har den mening vuxit
            sig allt starkare, vilken karakteriserar dessa traditio- nella
            bönestunder som i många fall ett neddragande eller meningslöst
            gyckel med de religiösa värdena. Samlingsstunder för eleverna
            i en klass eller en skola kunna, som erfarenheten visat från länder
            med mera peda- gogisk insikt i dessa ting, anordnas på ett i fråga
            om uppbyggelse och karaktärsuppfostran mycket effektivare sätt
            genom att dessa traditio- nella bönestunder alldeles utmönstras.
            Den konfessionella religionsundervisning ett flertal föräldrar
            säker- ligen ännu önska för sina barn, bör kunna anordnas genom
            statskyrkans och övriga trossamfunds försorg på från skolundervisningen
            fri lördags- eftermiddag och i söndagsskolorna. På grund av vad
            som sålunda anförts hemställer jag,
          </p>
          <p xml:id="i-BvPivq8u48z7NPETDKXhmU">
            att riksdagen måtte i skrivelse till Kungl. Maj:t anhålla, att
            sådana ändringar i undervisningsplaner- na för rikets skolor vidtagas,
            att 1:0) kristendomsundervisningen avskaffas som sär- skilt ämne
            och undervisningen i religion och kristen-
          </p>
          <pb facs="riksdagen-motions-pdf/data/1933/mot_1933__fk__224/mot_1933__fk__224-003.pdf"/>
          <fw xml:id="i-ECXBoG1xnB3kWWcuEz7mDD">
            Motioner i Första kammaren, Nr 224. 13
          </fw>
          <p xml:id="i-JwHrjtnMyKFQG6WwYSTAhR">
            dom förlägges till den historiska undervisningen samt läsningen
            och litteraturundervisningen; 2:0) morgonböner och andra tvångsandaktsstunder
            i skolan avskaffas.
          </p>
          <p xml:id="i-3kJn7ZxxmDrGkLcNgrgtMX" type="date">
            Stockholm den 28 januari 1933.
          </p>
          <div xml:id="i-QCP9sWFJ1r4vpFW3pVrnzw" type="signatureBlock">
            <list xml:id="i-8X5uDZgJAcakCBBU85xXx2">
              <item xml:id="i-MCSf35Kohea8A6e3wNM7n5" who="i-QBPRL2CNKrTtn2M3Ea51HX" type="signature">
                Oscar Olsson
              </item>
            </list>
          </div>
          <p xml:id="i-KdCLcQPhd6G6VTf237b7UB">
            »
          </p>
          <p xml:id="i-LiUd9qbnBxJAH3MtKdk9tq">
            Bihang till riksdagens protokoll 1933. 3 saml. Nr 223-—224. 3
          </p>
        </div>
      </div>
    </body>
  </text>
</TEI>
