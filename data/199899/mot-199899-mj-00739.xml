<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_mj_0739/mot_199899_mj_0739-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ739 MJ739
          </p>
          <p>
            Motion till riksdagen 1998/99:MJ739
          </p>
          <p>
            av Bengt Silfverstrand och Ingvar Johnsson (s) Miljöskadeförsäkring
          </p>
          <p>
            En kollektiv miljöskadeförsäkring infördes den 1 juli 1989. Försäkringen
            regleras i miljöskyddslagen (1969:387) och förordning (1989:365)
            om miljöskadeförsäkring. Försäkringen är obligatorisk och omfattar,
            med vissa undantag enligt förordningen, all miljöfarlig verksamhet
            som kräver tillstånd eller anmälan enligt miljöskyddslagen. Genom
            försäkringen ska det gå att få ersättning om man har rätt till
            skadestånd enligt miljöskyddslagen, men inte kan få ut ersättningen
            på annat sätt. Det kan t.ex. bero på att det inte går att avgöra
            vem som bär ansvaret för skadan. Miljöskadeförsäkringen sköts
            av ett konsortium — Miljöskadekonsortiet — som har bildats av
            fem försäkringsbolag: Folksam, Länsförsäkringar, Skandia, Wasa
            och Trygg-Hansa. En person som skadas på grund av brott mot miljöskyddslagen
            kan få ersättning med upp till 5 miljoner kronor och skador på
            egendom kan ersättas med upp till 50 miljoner kronor per skadetillfälle.
            Konsortiets åtagande är begränsat till 200 miljoner kronor per
            år för sak- och personskada tillsammans. Försäkringsavgiften varierar
            efter antalet anställda och verksamhetens miljöfarlighet. Den
            högsta avgiften är 80 000 kronor per år och gäller för företag
            med mer än 500 anställda och där verksamheten kräver att regeringen
            ger lokaliseringstillstånd, t.ex. större massaindustrier och raffinaderier.
            Det lägsta beloppet på 800 kronor per år gäller bl a för mindre
            värmeverk och stora bensinstationer. De årliga bidragen från de
            bidragspliktiga, ca 7 000 företag med ca 10 000 arbetstillfällen,
            uppgår till sammanlagt drygt 20 miljoner kronor.
          </p>
          <p>
            Miljöskadenämnd
          </p>
          <p>
            Miljöskadekonsortiets skadeavdelning prövar ersättningsfrågan.
            Om den sökande inte är nöjd med skadeavdelningens beslut kan,
            på begäran av den sökande, miljöskadenämnden lämna ett utlåtande
            i ärendet. En eventuell tvist mellan försäkringsgivaren och den
            skadelidande avgörs av skiljemän enligt lagen om skiljemän (1929:145).
            Ordföranden i skiljenämnden utses av regeringen.
          </p>
          <pb facs="riksdagen-motions-pdf/data/199899/mot_199899_mj_0739/mot_199899_mj_0739-0002.pdf"/>
          <p>
            Tillgångar och oreglerade skador
          </p>
          <p>
            Vid årsskiftet 1995/96 fanns det ca 120 miljoner kronor som premiereserv
            (exkl. driftskostnader m.m.). Fram till sommaren 1996 hade drygt
            40 anspråk framställts på ersättning ur miljöskadeförsäkringen.
            - Någon ersättning för miljöskada har emellertid hittills inte
            betalats ut. Detta måste anses vara synnerligen anmärkningsvärt
            inte minst mot bakgrund av att flera anmälningar rör sig om ytterst
            allvarliga skador i form av miljöfarliga utsläpp från tung industri.
            Enskilda personer, bl.a. fiskare, har drabbats av miljöskador
            med stora ekonomiska förluster som följd utan att de kunnat erhålla
            ersättning genom miljöskadeförsäkringen. Frågan om en miljöskadefond
            — som föreslogs i SOU 1987:15 — eller en försäkring är bästa metoden
            att skapa ett stabilt och rättvist ersättningssystem vid miljöskador
            har länge varit omtvistad. Jordbruksutskottet behandlar i betänkande
            1997/98:JoU20 frågan men går trots de uppenbara och väldokumenterade
            brister som är förknippade med dagens system inte in på någon
            närmare sakprövning av systemet. Åtta års erfarenhet av miljöskadeförsäkringen
            har visat att den i sin nuvarande utformning är i det närmaste
            helt verkningslös, varför en skyndsam utvärdering är i högsta
            grad påkallad. Nuvarande konstruktion innebärande att försäkringen
            upphandlas för i princip obegränsad tid helt utan konkurrens måste
            också starkt ifrågasättas.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om miljöskadeförsäkringen.
          </p>
          <p>
            Stockholm den 19 oktober 1998
          </p>
          <p>
            Bengt Silfverstrand (s) Ingvar Johnsson (s)
          </p>
          <p>
            Mot. 1998/99MJI739
          </p>
        </div>
      </div>
    </body>
  </text>
</TEI>
