<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__fk__50/mot_1967__fk__50-001.pdf"/>
      <div type="motHeader" xml:id="i-XqygQYZmgtQfDkZfK68Wz1">
        <div type="motTitle" xml:id="i-KL9ymqn8hqbWWETjbNW7E6"/>
        <div type="motSubmissionInfo" xml:id="i-8hXhQy7zebsBd2WPpMspw2"/>
      </div>
      <div type="motBody" xml:id="i-TyzuvApwqBg9Nht2ZwnKbc">
        <div xml:id="i-Min9jv4n59NkiM4XK5uDY7">
          <p xml:id="i-3dyiPi3kXscTu6MRZyFraZ">
            Motioner i Första kammaren, nr 50 år 1967 11
          </p>
          <p xml:id="i-L3YnEaio1Ft63C7Q7bFfz7">
            Nr 50
          </p>
          <p xml:id="i-L7SKgYq5fDwf54pcq167wX">
            Av herr Nyman m. fl., angående utnyttjandet av yrkesskolans re-
            surser.
          </p>
          <p xml:id="i-Nw8RjB585CtTvePc2hCsGn">
            (Lika lydande med motion nr 71 i Andra kammaren)
          </p>
          <p xml:id="i-4yfXmd3PqAnbzD3AJebqL2">
            I våra dagars dynamiska arbetsliv framstår allt tydligare nödvändigheten
            av att ytterligare utveckla den reguljära yrkesutbildningen och
            anpassa den till näringslivets krav. Särskilda utbildningsformer
            behöver skapas för att motverka eftersläpningen av och ofullständigheten
            i nuvarande utbild- ning, vilket varit yrkesutbildningsberedningens
            uppgift att utreda. Likaså behöver i samband med strukturrationalisering,
            med nedläggning av företag och friställning av personal, i ökad
            omfattning omskolning och bristut- bildning sättas in som en väg
            till bättre arbete och högre lön. I dagens läge gäller det att
            fullt utnyttja de resurser som samhället ställer till förfogande
            för utbildning. Den nuvarande yrkesskolan har under ett decennium
            starkt utvecklats och fyller enligt näringslivets uppfattning
            sin uppgift väl. Den har genom såväl statliga som kommunala och
            enskilda insatser fått stora resurser till sitt förfogande och
            är den skolform som ofta kräver de största investe- ringarna och
            driftbidragen. Samtidigt är yrkesskolan den skolform i vårt samhälle
            som lättast kan ändras, vilket är nödvändigt för att den skall
            kunna fylla sin uppgift i ett dynamiskt arbetsliv. I samband med
            genomförandet av skolreformerna för grundskolan, fack- skolan
            och nya gymnasiet har i dagens samhälle elevernas och målsmännens
            intresse klart inriktats på teoretiska utbildningsvägar, varför
            yrkesskolan, speciellt där fackskolan införts, mött ökade svårigheter
            att rekrytera elever. Det gäller både allmänna och enskilda yrkesskolor
            i synnerhet på större orter, främst inom stockholmsområdet. Frågan
            är nu hur dessa platser bäst skall kunna utnyttjas för dagen och
            framtiden. För framtiden hänger det på hur den nya yrkesskolan
            skall se ut och i vilken utsträckning YB:s riktlinjer om den gymnasiala
            yrkes- skolan skall kunna modifieras med hänsyn till yrkesskolorna
            på icke gymnasieorter samt inom näringslivet. Mycket talar för
            att många av dem kommer att läggas ned eller behöva utnyttjas
            för annat utbildningsändamål. Värdefullt vore emellertid om under
            de år som återstår och innan en del av dem försvinner ifrågavarande
            yrkesskolor kunde kopplas in på andra praktiska utbildningsuppgifter.
            Ett exempel på yrkesskolornas beredskap att snabbt kunna taga
            emot nya kategorier elever var erbjudandet att taga emot hemförlovade
            värn-
          </p>
          <pb facs="riksdagen-motions-pdf/data/1967/mot_1967__fk__50/mot_1967__fk__50-002.pdf"/>
          <p xml:id="i-LuPZHdDv15osfQ9GEWXvCM">
            12 Motioner i Första kammaren, nr 50 år 1967
          </p>
          <p xml:id="i-E8rCmuCgLZXY1fzQ1sKEXN">
            pliktiga som hade svårigheter att få sysselsättning. Våren 1965
            undersökte SÖ i samverkan med försvaret och AMS behovet av och
            möjligheterna till en vidgad intagning i yrkesskolorna för de
            värnpliktiga, vilka ryckte ut under första kvartalet 1965. Inventeringen
            ledde till gott resultat. Visser- ligen kunde inte befintliga
            vakanser i pågående kurser i någon större ut- sträckning utnyttjas
            så sent på läsåret, men i stället erbjöd sig yrkesskolor att starta
            nya kurser, företrädesvis inom industri och hantverk, för ca 1380
            elever, vilket beräknades motsvara behovet. Kurserna kunde anordnas
            i huvudsak inom ramen för de olika skolornas nuvarande lokal-
            och materielresurser. Endast 100 ansökningar inkom emellertid.
            Inventeringen visade dock yrkesskolans möjligheter och bered-
            villighet som troligen avsevärt skulle kunna utökas om möjligheterna
            till intagning kunde ske mer kontinuerligt, vilket emellertid
            förutsätter själv- instruerande undervisning, som det just inom
            praktisk undervisning finns mycket stora möjligheter till, t.ex.
            genom trådlös överföring av instruk- tioner. Våren 1966 rapporterade
            yrkesskolorna, att de kunde taga emot 400 elever, ett bevis för
            att det f.n. finns underkapacitet vid yrkesskolorna och vilken
            kan förväntas snabbt öka. Andra uppgifter, som yrkesskolan skulle
            kunna övertaga eller vara be- hjälplig med, är AMS:s start- och
            omskolningskurser och utvidgade brist- utbildning för vilket riksdagen
            anslagit 10 miljoner kronor detta år. Brist- utbildningen kan
            tänkas öka i omfattning allteftersom strukturrationalise- ringen
            och ett försämrat sysselsättningsläge därmed uppstår. Andra uppgifter
            är inskolning av ingenjörer, speciellt s.k. fackskole- ingenjörer,
            som ofta icke har den praktik och erfarenhet som gör dem lämpliga
            att på en gång sättas in i tekniska och arbetsledande uppgifter.
            F.n. upplever vi också ett överskott på ingenjörer, som borde
            kunna på detta sätt erbjudas en praktikutbildning vid yrkesskolor.
            Möjligheten att taga emot praktikanter som i näringslivet önskar
            få praktisk erfarenhet, vilket också i fråga om fackskolan ingår
            i utbild- ningen, kan i framtiden stöta på ökade svårigheter,
            när antalet tekniskt och ekonomiskt studerande på olika nivåer
            ökar och samtidigt näringslivet i rationaliseringssyfte strävar
            att hålla antalet anställda nere. I en sådan situation kan också
            yrkesskolans resurser tänkas utnyttjas. Med hänvisning till vad
            ovan anförts hemställes, att riksdagen i skrivelse till Kungl.
            Maj:t måtte anhålla att skyndsamt utreda hur yrkesskolans resurser
            såväl före som efter en yrkesskolreform bäst skall kunna utnyttjas
            och tillvaratagas.
          </p>
          <p xml:id="i-LCtMZpeboYfVG88JS3hw1y">
            Stockholm den 17 januari 1967 Sven Nyman (fp) Bo Skårman (fp)
            Gunnar Wallmark (h)
          </p>
        </div>
      </div>
    </body>
  </text>
</TEI>
