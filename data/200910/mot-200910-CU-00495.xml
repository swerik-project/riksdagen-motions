<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-CU-00495">
  <teiHeader>
    <fileDesc>
      <titleStmt>
        <title>En civilrättslig samlevnadsbalk</title>
        <author corresp="i-Fa75ePV6JC2wN91aE4xcYD">av Stefan Attefall m.fl. (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En civilrättslig samlevnadsbalk</title>
          <idno type="rdwebb">GX02C495</idno>
          <rs type="number">C495</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GX02C495/text</ref>
          <ref type="dokument_url_html">http://data.riksdagen.se/dokument/GX02C495</ref>
          <ref type="dokumentstatus_url_xml">http://data.riksdagen.se/dokumentstatus/GX02C495</ref>
          <ref type="doc">http://data.riksdagen.se/fil/C682B99F-0579-45B1-A8AC-3E4C6CA54599</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Fa75ePV6JC2wN91aE4xcYD</idno>
            <name>Stefan Attefall</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-h1aVBzexdmWPt4dFvXiYA</idno>
            <name>Inger Davidson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-JuBXXY8rg7e17ax8wgpWHG</idno>
            <name>Dan Kihlström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-4pfVnS8LNwychZJ7RaUufZ</idno>
            <name>Else-Marie Lindgren</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-WJM6edqhGfBK1ijhNxfgoj</idno>
            <name>Chatrine Pålsson Ahlgren</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-EFJ93MgPh6dJrzDB1Tt657</idno>
            <name>Yvonne Andersson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FWZjBqK4ENyTPwKaT1Q3Ur" type="signed"/>
        <correspContext corresp="i-FWZjBqK4ENyTPwKaT1Q3Ur">
          <note type="signatory" corresp="i-Fa75ePV6JC2wN91aE4xcYD"/>
          <note type="signatory" corresp="i-h1aVBzexdmWPt4dFvXiYA"/>
          <note type="signatory" corresp="i-JuBXXY8rg7e17ax8wgpWHG"/>
          <note type="signatory" corresp="i-4pfVnS8LNwychZJ7RaUufZ"/>
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-WJM6edqhGfBK1ijhNxfgoj"/>
          <note type="signatory" corresp="i-EFJ93MgPh6dJrzDB1Tt657"/>
        </correspContext>
        <correspAction xml:id="i-XvpHz7sRQigcUexTYQneY5" type="numbering">
          <date when="2009-10-09"/>
        </correspAction>
        <correspAction xml:id="i-CeXDiZMuGz37fVyYBHXaHX" type="submission">
          <date when="2009-10-06"/>
        </correspAction>
        <correspAction xml:id="i-LeuxuEHB6ekQDEmL8Dqe9P" type="transfer">
          <date when="2009-10-06"/>
        </correspAction>
        <correspAction xml:id="i-F21Uqa9SR9uVN8SuCH9LSJ" type="assigned"/>
        <correspContext corresp="i-F21Uqa9SR9uVN8SuCH9LSJ">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Y2gc86g5Ty3aupZ7Q84z4R" type="motBody">
        <div xml:id="i-2RqQqaha4jm3Gfi4bYWYjj" type="motSummary">
          <head xml:id="i-6w2rAGrWDvz8qXdJqupwZT">
            Sammanfattning
          </head>
          <p xml:id="i-M2xyaSVi2RakQRw86Lmmn6">
            Våren 2009 beslutade riksdagen att införa en könsneutral äktenskapsbalk.
            Detta är ett beslut som mött stark kritik från flera håll och
            som även många av förespråkare för den nya lagen inte anser vara
            den bästa lösningen på hur staten ska reglera samlevnaden mellan
            vuxna par.
          </p>
          <p xml:id="i-JPGsf2fU8EpcvSYb5Ttb6D">
            Kristdemokraterna föreslår en ny juridisk ordning för samlevnad
            mellan två vuxna personer. Förslaget har sin grund i förhållandet
            att kyrka och stat numera är åtskilda och innebär att myndighetsutövningen
            i detta sammanhang förbehålls staten.
          </p>
          <p xml:id="i-BUFsW3sHukHDRLAboZi1hy">
            Regleringen sker genom införande av en civilrättslig samlevnadsbalk,
            förslagsvis benämnd giftermålsbalk. Begreppet äktenskap tas bort
            från lagstiftningen. Både par av olika och av samma kön får enligt
            denna reglering gifta sig genom en registrering. Rättsverkningarna
            är knutna till registreringen och är desamma i båda fallen. I
            myndighetsutövningen görs alltså ingen åtskillnad mellan sam-
            och olikkönade par. Myndighetsutövningen förbehålls det offentliga
            och utövas inte av religiösa samfund eller andra institutioner
            eller personer vid sidan härav.
          </p>
          <p xml:id="i-AoWVzMSia34LyH4HNRGoVS">
            Välsignelseakter i skilda former och andra ceremonier i sammanhanget
            blir en fråga för kyrkor, samfund och andra sammanslutningar och
            självklart för parterna själva. Staten kan och bör inte ha något
            inflytande över hur människor väljer att manifestera sin kärlek
            och få den välsignad. Därmed är religionsfriheten respekterad.
          </p>
          <p xml:id="i-E8LWqaBD8YUCeLNAXhgvmf">
            Införandet av civilrättsligt reglerad samlevnad är ett sätt att
            garantera att alla par som vill gifta sig behandlas lika och är
            också en rimlig konsekvens av delningen mellan kyrka och stat.
            Genom att återföra äktenskapsbegreppet till det civila samhället
            respekterar vi begreppets djupa kulturella och religiösa innebörd.
          </p>
          <p xml:id="i-CzDVoyE3PS3QfEf8au2EYd">
            I flera andra länder gäller redan civilrättsligt reglerad samlevnad.
            I exempelvis Spanien, Frankrike, Tyskland och Brasilien sker först
            en civilrättslig registrering och därefter eventuellt en religiös
            välsignelseceremoni.
          </p>
        </div>
        <div xml:id="i-6BgiK3EAmLKp9po4WqpQ8x" type="TOC">
          <head xml:id="i-KfmJSbsLDWWqT69kvYVAzT">
            Innehållsförteckning
          </head>
          <list xml:id="i-5jNYpVnYxzuKG4nrgnRAHx">
            <item xml:id="i-3zi5mAvMGnJBVUxXtMiZdi">
              Sammanfattning 1
            </item>
            <item xml:id="i-6HKNRF9c3txTqRzhEkhmB4">
              Innehållsförteckning 2
            </item>
            <item xml:id="i-QdwXpE1DJHnvdega6KXdx3">
              Förslag till riksdagsbeslut 3
            </item>
            <item xml:id="i-XnfyxmXWd3fuMnT4FAE3eJ">
              Bakgrund 3
            </item>
            <item xml:id="i-ThiXhPu3THqJx8SQREuviS">
              Begreppet äktenskap och dess symbolvärde 3
            </item>
            <item xml:id="i-9kZffz1rxZrJtz8snghcnx">
              Civilrättsligt reglerad samlevnad mellan vuxna par 4
            </item>
            <item xml:id="i-XxPsmDT1wvgaYUQPWbqPX">
              Flera remissinstanser för denna ordning 4
            </item>
            <item xml:id="i-Bjma5q8xjziFaQLVZZuVjr">
              Avskaffad vigselrätt 6
            </item>
          </list>
        </div>
        <div xml:id="i-6Ry3eZy368CEHkEVyzuP4b" type="motProposal" subtype="förslag">
          <head xml:id="i-CAV9imDcSHyBYP95GmZdNm">
            Förslag till riksdagsbeslut
          </head>
          <p xml:id="i-S5Hc2Zs6Bvmi1TVrWVAKKz">
            Riksdagen tillkännager för regeringen som sin mening vad som
            anförs i motionen om att utreda utformningen av en civilrättsligt
            reglerad samlevnad mellan vuxna par, förslagsvis kallad giftermålsbalk.
          </p>
        </div>
        <div xml:id="i-TScuxhCuBdVUFEHesJSXV8" type="motContent">
          <head xml:id="i-9VzNcPRmpU2Fbujj1VFew3" type="h1">
            Bakgrund
          </head>
          <p xml:id="i-BCs1w8gxsVyQc7Y6n5ikCa">
            Våren 2007 överlämnade Hans Regner sitt slutbetänkande Äktenskap
            för par med samma kön Vigselfrågor (SOU 2007:17) till regeringen.
            Betänkandet föreslog en könsneutral äktenskapsbalk, det vill säga
            att två personer ska kunna ingå äktenskap oavsett könstillhörighet.
            Betänkandet var ute på remiss till i mitten av januari 2008.
          </p>
          <p xml:id="i-ESy2PUsCjAg4WESCJ1Heyr">
            Utredaren fick bl.a. i uppdrag att utreda och analysera en civiläktenskapsmodell.
            Det uppdraget har inte utredaren utfört på det grundliga sätt
            vi förväntade oss.
          </p>
          <p xml:id="i-LdVNayw8LWs3crqcyJawiS">
            När frågan om en könsneutral äktenskapslagstiftning behandlades
            i riksdagen under våren 2009 föreslog Kristdemokraterna en civilrättslig
            ordning. Vårt förslag vann då inte riksdagens gehör, även om många
            både utanför och i riksdagen uttalade sympati för vår linje. Det
            finns därför anledning att söka en gemensam lösning som förenar
            olika perspektiv.
          </p>
          <head xml:id="i-XzMxk3Y7pSyfzQg4zfqfWG" type="h1">
            Begreppet äktenskap och dess symbolvärde
          </head>
          <p xml:id="i-WHW86oBCZ2owkdZMga5yXp">
            Utifrån filosofiska, kulturella eller religiösa bevekelsegrunder
            betonar en stor del av svenska folket och många sammanslutningar
            däribland samtliga trossamfund inom Sveriges kristna råd vikten
            av att värna det unika i just relationen mellan en man och en
            kvinna som i dag inryms i begreppet äktenskap. Det är viktigt
            att skilja på å ena sidan äktenskapets rättsliga innebörd och
            å andra sidan dess kulturella, religiösa och sociala aspekter.
            Äktenskapet definieras ibland som en gemenskapens institution.
            Det är på en och samma gång en djup persongemenskap och ett lagligt
            reglerat avtal mellan en kvinna och en man.
          </p>
          <p xml:id="i-WukEJWcKgz6LAAWeyt5Cke">
            Begreppet äktenskap har i grunden ett religiöst ursprung. Det
            har funnits längre än svensk äktenskapslagstiftning. Därför bör
            betydelsen av att värna de religiösa samfundens rätt att själva
            definiera innehållet i centrala teologiska begrepp och ceremonier
            uppmärksammas.
          </p>
          <head xml:id="i-Vwz248euC1eq8utuUCpfkT" type="h1">
            Civilrättsligt reglerad samlevnad mellan vuxna par
          </head>
          <p xml:id="i-6gUBiFTNTWRxiJsgmr3bYz">
            Den statlige utredaren Hans Regners uppdrag var förutom att ta
            ställning till frågan om par av samma kön bör kunna ingå äktenskap
            också att ta ställning till frågan om äktenskap endast bör få
            ingås civilt. Den senare frågan har som tidigare påpekats inte
            getts samma utrymme. Två argument som förts fram för att trossamfunden
            inte bör ha kvar sin vigselrätt är att Svenska kyrkan numera har
            skilts från staten och att staten bör vara neutral i religiösa
            frågor. Det hävdas också att för det fall ett system med endast
            civilrättslig samlevnad införs skulle det på ett klarare sätt
            komma till uttryck att giftermålet utgör ett rent civil­rättsligt
            förhållande.
          </p>
          <p xml:id="i-UzUcha3wZxSsFeNWSRXo4A">
            Kristdemokraterna anser dessa argument övertygande och föreslår
            därför att äktenskapsbalken ersätts med en civilrättslig samlevnadsbalk,
            förslagsvis kallad giftermålsbalk, som gäller lika för hetero-
            och homosexuella par . Därmed skiljer man på den strikt rättsliga
            ordning som staten ska reglera och kyrkornas ceremoni som har
            starka filosofiska, traditionella och religiösa dimensioner. Rent
            praktiskt innebär det att alla par som vill gifta sig går till
            en myndighet, exempelvis skattemyndigheten, och registrerar det
            juridiska förbundet. Därefter inramar varje par giftermålet på
            det sätt som de själva önskar. Det kan vara ett stort kyrkbröllop,
            en profan personligt utformad ceremoni eller att man nöjer sig
            med själva registreringen.
          </p>
          <p xml:id="i-Ai3pwZiKXhyuGGLM9FcEtL">
            En civilrättslig ordning innebär alltså att staten bistår vuxna
            par med att juridiskt reglera sin samlevnad och skapa trygga juridiska
            förhållanden i parrelationer. Detta gäller både hetero- och homosexuella
            par. Lagen erbjuder samma möjligheter till juridiskt skydd för
            alla vuxna par.
          </p>
          <p xml:id="i-WsfaRkZzrT3DWvsxcEzvML">
            En civilrättslig lösning är konstruktiv genom att den bibehåller
            riksdagens beslut om en enhetlig könsneutral lagstiftning, samtidigt
            som äktenskapet som begrepp lämnas utanför lagstiftningen. Det
            är viktigt att finna en lösning som bygger på respekt för de olika
            åsikter som föreligger i denna fråga. Förslaget respekterar både
            dem som utifrån filosofiska, traditionella eller religiösa bevekelsegrunder
            betonar vikten av att värna det unika i just relationen mellan
            en man och en kvinna, som av tradition inryms i begreppet äktenskap
            och dem som hävdar att det faktum att homosexuella och heterosexuella
            parrelationer har olika benämningar är en diskriminering.
          </p>
          <p xml:id="i-GuLfMs87rRHC1WK3upfjde">
            I stället för att ha en lag som leder till splittring bör vi
            gå vidare och stifta en lag som fullt ut respekterar de olika
            synsätten i denna fråga, och som därmed får bredast möjliga legitimitet.
            Sverige får därmed samma system som finns i flera länder i Europa,
            till exempel i Frankrike, Tyskland och Spanien.
          </p>
          <head xml:id="i-MpNBjw2m8iWcJvxRRdYrqk" type="h1">
            Flera remissinstanser för denna ordning
          </head>
          <p xml:id="i-H778j8s7QiHm8qdsFbZXFa">
            Flera remissinstanser till den statliga utredningen stöder vår
            linje. Svenska Missionskyrkan, Svenska Baptistsamfundet , Metodistkyrkan
            i Sverige, Humanisterna, Hovrätten över Skåne och Blekinge och
            RFSU Riksförbundet för sexuell upplysning föreslår att civilregistrering
            ska införas i Sverige. Evangeliska Fosterlandsstiftelsen uttalade
            att om utredningens förslag går igenom bör civilregistrering införas.
          </p>
          <p xml:id="i-WJwzqMGshu5UcyJLRV2Vj">
            Många remissinstanser anser också att utredaren inte utrett alternativet
            om civilregistrering, vilket ingick i utredningsuppdraget. Svenska
            Missionskyrkan skriver: Vi är utomordentligt kritiska mot utredningens
            brist på ett reellt alternativ för obligatoriskt civilrättsligt
            giftermål och hur det skulle praktiskt kunna lösas samt förhålla
            sig till många människors önskan att skapa högtidlighet och fest.
          </p>
          <p xml:id="i-Rv7tFBYBGrygWXyB8sLvbg">
            Hovrätten över Skåne och Blekinge skriver att den nuvarande ordningen
            ger upphov till en mängd problem .Det finns enligt hovrättens
            mening all anledning att i stället försöka skapa ett system som
            är hållbart på lång sikt. Detta talar mycket starkt för ett införande
            av obligatoriskt civiläktenskap.
          </p>
          <p xml:id="i-JVJZjzqRnSdfEJWxUDZoKW">
            RFSU anför i sitt remissvar:
          </p>
          <p xml:id="i-XGLss9dkLmxfoSbxEgYFo2">
            Stat och kyrka skildes åt år 2000 vilket innebär att kyrkan inte
            längre är en statlig institution och heller inte per automatik
            utför statligt myndighetsutövande. Enligt den rådande ordningen
            delegeras möjligheten att viga personer till trossamfund. Dock
            finns det inga krav på att trossamfunden ska viga samkönade par.
            Detta krav finns däremot på personer som får rätt att utföra borgerliga
            vigslar. Enligt RFSU är därför uppgiften att viga människor i
            stället en arbetsuppgift för staten som registrerar både samkönade
            och olikkönade par. På så sätt försvinner risken för diskriminering
            av samkönade par. Däremot ska det efter det juridiska förfarandet
            stå varje par fritt att välja ceremoni, religiös eller annan.
            RFSU kan hålla med om att det inte är befogat att tvinga trossamfund
            skilda från staten att utföra handlingar som strider mot deras
            övertygelser, men då är det inte heller befogat att låta dem utöva
            statlig makt. För att undkomma den intressekonflikt som uppkommer
            liksom diskriminering menar RFSU att den bästa lösningen är att
            skilja äktenskapet från kyrkan genom att endast tillåta civilrättslig
            registrering som juridiskt bindande.
          </p>
          <p xml:id="i-JoJRyzZeu9EvxHTs3zy94n">
            Humanisterna anför i sitt remissvar att de menar att civiläktenskap
            ska vara den enda juridiska bindande formen för äktenskap. Det
            främsta skälet till detta är att garantera alla pars likabehandling.
            De fortsätter: I många länder världen över gäller civiläktenskap.
            Bland dessa noteras särskilt Spanien som trots katolska kyrkans
            starka inflytande införde könsneutrala civiläktenskap 2005.
          </p>
          <p xml:id="i-AQfpBfpMFEpo9aLzJ8Eqxt">
            HomO skriver i remissvaret att det inte är emot utredarens förslag
            men att det kan dock finnas skäl att i framtiden återkomma till
            frågan om obligatoriskt civiläktenskap för alla som vill gifta
            sig.
          </p>
          <p xml:id="i-2uw8fGjDhA1CPn9Vu4xTny">
            I debatten som följt efter att Kristdemokraterna första gången
            presenterade sitt förslag om en civilrättslig registrering har
            framkommit att förslaget har ett mycket brett samhälleligt stöd
            från ledamöter i andra partier, olika organisationsföreträdare,
            ledarskribenter, kristna och muslimska trossamfund med flera.
            Det har tidigare år också lagts flera riksdagsmotioner från flera
            olika partier med förslag om att införa civilrättsligt reglerad
            registrering men utifrån olika ingångsvärden.
          </p>
          <head xml:id="i-L7iivtpf71yUMDY9SDeMA2" type="h1">
            Avskaffad vigselrätt
          </head>
          <p xml:id="i-3AzyhaabHZXfW9C1xXw6cu">
            Följden av att en civilrättslig registrering införs blir att
            det görs en tydlig åtskillnad mellan den juridiska betydelsen
            av en vigsel och den (eventuella) religiösa och ceremoniella.
            Detta innebär att de religiösa samfundens vigselrätt i juridisk
            mening upphör. Staten har i lag gett vuxna par möjlighet att reglera
            den juridiska relationen, och att registrera denna relation handlar
            om myndighetsutövning. Därför är det rimligt att staten också
            helt sköter denna del och att religiösa samfund, eller någon annan,
            inte agerar som en förlängd arm till staten. I den del som handlar
            om myndighetsutövning garanteras på detta sätt alla vuxna par
            likabehandling. Det är samtidigt ett sätt att hindra staten att
            lägga sig i det som borde vara religiösa samfunds interna angelägenheter.
            Äktenskap och vigsel är för många i grunden begrepp med ett religiöst
            ursprung. I religionsfriheten ligger vikten av att värna de religiösa
            samfundens rätt att själva definiera innehållet i centrala teologiska
            begrepp. För dem som lägger in en religiös betydelse i äktenskapet
            är vigselceremonin att betrakta som en gudstjänst. Staten ska
            inte ha synpunkter på när, hur och för vem gudstjänster anordnas.
          </p>
          <p xml:id="i-91ipwC4KQRUm1PJK2AjKdR">
            Det finns naturligtvis skäl mot att avskaffa trossamfundens vigselrätt,
            och de måste diskuteras öppet. För många blir det lite krångligare
            att gifta sig, eftersom de som också vill ha en välsignelseceremoni
            behöver vända sig till två instanser mot tidigare en. Så var emellertid
            fallet tidigare i Sverige och ansågs då inte medföra någon större
            olägenhet.
          </p>
          <p xml:id="i-DheUHYpdREp25MyhTv1YUS">
            Införandet av civilrättsligt reglerad samlevnad är enda sättet
            att garantera att alla par som vill gifta sig behandlas lika och
            är också en rimlig konsekvens av delningen mellan kyrka och stat.
            Genom att återföra äktenskapsbegreppet till det civila samhället
            respekterar vi dess djupa kulturella och religiösa innebörd. I
            många länder världen över gäller redan civilrättsligt reglerad
            samlevnad, och där har det inte framkommit några påtagliga olägenheter
            med detta system.
          </p>
          <p xml:id="i-BJ1BCircrZLk5fVCq5c4zC">
            I länder som Spanien, Frankrike, Tyskland och Brasilien handlar
            det om att man först gifter sig civilrättsligt för att sedan,
            om man så önskar, ha en religiös välsignelseceremoni.
          </p>
          <p xml:id="i-ErCwy4Cxk1sHk5s7AuwPtx">
            Det är angeläget att regeringen snarast inleder ett utredningsarbete
            som syftar till att ta fram ett förslag till en civilrättsligt
            reglerad samlevnad. Detta bör ges regeringen tillkänna.
          </p>
        </div>
        <div xml:id="i-85uymzcdBEX7x3FPQEVS2S" type="motSignatures">
          <list xml:id="i-Pq1hMTAJqiQr7FDfpJrjtY">
            <item xml:id="i-5zn2WUW3PV9qqvaJa5GCGh" who="i-Fa75ePV6JC2wN91aE4xcYD">
              Stefan Attefall (kd)
            </item>
            <item xml:id="i-5NDAtcMz4V1T9AHzBiuLWx" who="i-h1aVBzexdmWPt4dFvXiYA">
              Inger Davidson (kd)
            </item>
            <item xml:id="i-FcMbFXWFYvpWshcX43FVjr" who="i-JuBXXY8rg7e17ax8wgpWHG">
              Dan Kihlström (kd)
            </item>
            <item xml:id="i-7WjrhhHw6Ntc4sx1CRFf4R" who="i-4pfVnS8LNwychZJ7RaUufZ">
              Else-Marie Lindgren (kd)
            </item>
            <item xml:id="i-76U6oCAq1N1niCuifrvKJQ" who="i-Ybw8JnrmHGCsqpipBke8a7">
              Mikael Oscarsson (kd)
            </item>
            <item xml:id="i-P3BPnk3wx7kR1Rhu72vSVQ" who="i-WJM6edqhGfBK1ijhNxfgoj">
              Chatrine Pålsson Ahlgren (kd)
            </item>
            <item xml:id="i-RuGmmrGsRBS4NJv8JE38KV" who="i-EFJ93MgPh6dJrzDB1Tt657">
              Yvonne Andersson (kd)
            </item>
          </list>
        </div>
      </div>
    </body>
  </text>
</TEI>
