<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__311/mot_1962__ak__311-001.pdf"/>
      <fw xml:id="i-THYVLMwVqACumAo75KPD3A">
        2 Motioner i Andra kammaren, nr 311 år 1962
      </fw>
      <div type="motHeader" xml:id="i-AjrvsX4k37KdniNmccoTbN">
        <div type="motTitle" xml:id="i-AGKYtcbbehjpDdKpqaFyVe"/>
        <div type="motSubmissionInfo" xml:id="i-SPora9wBTrtNRXxyD4EiD1"/>
      </div>
      <div type="motBody" xml:id="i-Qy51DMrX7be8ozsyXBR727">
        <div xml:id="i-W1qC8T7bMN7W5hJSha6HFe">
          <p xml:id="i-VJiswNWUb4NfaMbjg23Ab">
            Nr 311
          </p>
          <p xml:id="i-A8KTEWCHLyhAtzbJhbiHPt">
            Av herrar von Friesen och Braconier, om inrättande vid universi-
            tetet i Lund av en professur i reumatologi.
          </p>
          <p xml:id="i-Kt3nLzmXsFxBCfKRVc8gjR">
            I motionerna 1:167 och II:199 till 1960 års riksdag hemställdes
            att riks- dagen ville besluta att från och med den 1 juli 1960
            inrätta en professur i reumatologi vid universitetet i Lund, vars
            innehavare tillika skulle vara överläkare och chef för reumatologiska
            kliniken därstädes, i stället för nu- varande lärartjänsten i
            reumatologi i Bo 1, som samtidigt skulle indragas, samt att kostnaderna
            därför — skillnaden mellan lön i lönegrad Bo 3 och lönegrad Bo
            1 eller då kronor 220 per månad — skulle bestridas genom motsvarande
            höjning av anslaget till universitetet i Lund betr. avlöningar.
          </p>
          <p xml:id="i-8cuNQswnJS8VGvevuEtpwq">
            Statsutskottets utlåtande med anledning av dessa motioner innehöll
            föl- jande:
          </p>
          <p xml:id="i-6caHamjYDSmcCqshEMdyTw">
            Ett förslag från kanslern att den nuvarande lärartjänsten i reumatologi
            vid universitetet (i Lund) från och med nästa budgetår skulle
            omändras till professur i ämnet samt att innehavaren av nämnda
            lärartjänst, medicine doktorn Gunnar Edström, skulle utan ansökningsförfarande
            utses till förste innehavare av professuren har icke tillstyrkts
            av departementschefen. — —
          </p>
          <p xml:id="i-Wy6iTQCzTpyeTcqqmp4Qdf">
            Enligt vad utskottet erfarit har frågan om reumatologin som självständig
            disciplin — ämnet ingår nu som subspecialitet under invärtesmedicinen
            — sedan länge varit under diskussion. I betänkandet rörande pensionsstyrel-
            sens sjukvårdande verksamhet, avlämnat år 1959, har föreslagits,
            att reu- matologin upptages som regionspecialitet. Remissbehandlingen
            av betänkan- det har ännu icke avslutats. Då frågan om reumatologins
            framtida ställning synes ha samband med det ovannämnda utredningsförslaget,
            anser sig utskottet icke böra genom ett bifall till de föreliggande
            motionerna föregripa ett eventuellt ställnings- tagande till det
            i betänkandet framlagda förslaget. Utskottet avstyrker där- för
            bifall till motionerna. Den nuvarande innehavaren av lärartjänsten
            i reumatologi, medicine doktorn Gunnar Edström, skulle enligt
            kanslerns i motionerna jämväl be- rörda förslag utan ansökningsförfarande
            utses till förste innehavare av den föreslagna professuren. Edströms
            kompetens till professur har vitsordats, varför enligt utskottets
            mening synes kunna ifrågasättas, om icke en per- sonlig professur
            för honom befinnes motiverad.
          </p>
          <p xml:id="i-ANZwvFibMVoUTz75v7GdT6">
            Utskottsutlåtandet bifölls av riksdagen. Sedan dess har Kungl.
            Maj:t i proposition 159 till 1960 års riksdag upp- tagit reumatologien
            som regionsjukvårdsspecialitet, vilken proposition även av riksdagen
            bifallits. Sveriges läkarförbund har hösten 1960 antagit reu-
            matologi som självständig specialitet, i likhet med vad fallet
            är i flertalet
          </p>
          <pb facs="riksdagen-motions-pdf/data/1962/mot_1962__ak__311/mot_1962__ak__311-002.pdf"/>
          <fw xml:id="i-9hVw59R1t2HrLCjZw4T5sF">
            Motioner i Andra kammaren, nr 311 år 1962 3
          </fw>
          <p xml:id="i-PwtHkkD4UrSEPHt7dVgZyG">
            kulturländer, däribland våra grannländer Norge och Finland. Motiveringen
            till utskottets avstyrkande av ovannämnda motioner har sålunda
            bortfallit. De i dessa motioner upptagna hemställandena återupptagas
            därför. I de- samma finnes utförlig motivering, till vilken hänvisas.
            Därtill kan läggas att inrättandet av första professuren i reumatologi
            i Sverige erhållit ökad aktualitet därigenom att det dels beslutats
            att en vetenskaplig internationell reumatologkongress skall hållas
            i Stockholm i augusti 1963 — vid vilken för övrigt omskrivne Edström
            av den internationella organisationen utsetts till president —
            varvid det för landets vetenskapliga anseende skulle vara av synnerligt
            värde att åtminstone en ordinarie professur i ämnet funnes inrättad
            inom landet, dels att Edström inom icke så lång tid — eller den
            1 juli 1964 — på grund av uppnådd pensionsålder kommer att avgå
            från sin tjänst, varvid det för tjänstens återbesättande och forskningens
            rekry- tering skulle innebära stimulering om en professur funnes
            inrättad i ämnet inom landet. Som redan i motionerna 1:167 och
            I1:199 till 1960 års riksdag angivits är i dagens samhällssituation
            kampen mot folksjukdomarna än angelägna- re än tidigare. Utvecklingen
            har medfört att deras betydelse i samhället tilltagit. Av vårt
            lands befolkning i produktiv ålder mellan 15 och 67 år är grovt
            approximativt dagligen cirka 300 000 ur stånd att arbeta på grund
            av sjukdom (invaliderna däri inräknade). I omkring 60 procent
            utgör nå- gon av de s. k. folksjukdomarna orsaken till arbetsoförmågan.
            De psykiska och mentala sjukdomstillstånden utgöra därvid största
            sjukdomsgruppen, de reumatiska sjukdomarna den näst största. Grovt
            approximativt torde 15 miljoner arbetsdagar årligen gå förlorade
            i landet genom de reumatiska sjukdomarna. Detta representerar
            en årlig nationalekonomisk förlust på flera hundra miljoner kronor.
            Genom för- bättrad sjukvård kan här åtskilligt göras. Främst är
            det dock genom ve- tenskaplig forskning som sådan förbättrad sjukvård
            skall kunna ernås. Med detta perspektiv synes allt böra göras
            för att stimulera den veten- skapliga forskningen på området.
            Detta kan göras på olika sätt. Sedan gam- malt har det dock visat
            sig ändamålsenligt att inrätta professurer i sådana ämnen som
            avses att stimuleras. Därigenom uppkomma forskningscentra och
            stimulering av forskningens rekrytering. Det är ur denna synpunkt
            på- talbart, att vårt land ännu helt saknar professur i reumatologi
            — detta oavsett om ämnet ur undervisningssynpunkt bör betraktas
            som subdisciplin under invärtesmedicin eller ej. Kostnaderna för
            att förändra nuvarande akademiska lärartjänster i ämnet i Lund
            och Stockholm till professurer äro därvid relativt sett små. Medicinska
            fakulteten i Lund har i sina petita sedan 1950 framfört krav på
            att lärartjänsten i reumatologi vid universitet i Lund skall förändras
            till professur samt att medicine doktorn Gunnar Edström skulle
            utan an- sökan utnämnas till förste innehavare av densamma. Kostnaderna
            härför
          </p>
          <pb facs="riksdagen-motions-pdf/data/1962/mot_1962__ak__311/mot_1962__ak__311-003.pdf"/>
          <fw xml:id="i-R2JX7pCgQS7fbceV4yRecV">
            4 Motioner i Andra kammaren, nr 311 år 1962
          </fw>
          <p xml:id="i-FkS9j9GnZJ32rCPo6jM91P">
            — kronor 366 per månad — torde knappast i och för sig ur statsfinansiell
            synpunkt motivera ytterligare uppskov med tillmötesgående av kravet.
            Frå- gan är emellertid vilka ytterligare kostnader för utrustning
            och beträffande personal som ett bifall till kravet skulle medföra.
            Då i detta fall — som re- dan i ovannämnda motioner redovisats
            — den reumatologiska universitets- kliniken i Lund under senare
            år upprustats på ett gott sätt med såväl un- dervisnings- och
            forskningslokaler som personal därför torde dock några sådana
            följder ej behöva beräknas. I sitt ovannämnda yttrande har statsutskottet
            ifrågasatt huruvida icke en personlig professur i reumatologi
            för lärartjänstens nuvarande inneha- vare medicine doktorn Gunnar
            Edström — i enlighet med medicinska fa- kultetens i Uppsala förslag
            — kunde vara motiverad. Motionärerna ha gi- vetvis intet att erinra
            mot ett sådant alternativ men vilja i så fall komma med det tilläggsyrkandet,
            att en sådan personlig professur vid Edströms avgång från densamma
            måtte efterföljas av en ordinarie professur i reu- matologi vid
            samma universitet. På grund av vad sålunda anförts hemställes,
            att riksdagen ville besluta att från och med den 1 juli 1962 inrätta
            en professur i reumatologi vid universitetet i Lund, vars innehavare
            tillika skall vara överläkare och chef för reumatologiska kliniken
            därstädes, i stället för nuva- rande lärartjänst i ämnet i Bo
            1, vilken samtidigt indrages, samt att kostnaderna därför bestridas
            genom att anslaget till Universitetet i Lund: Avlöningar för budgetåret
            1962/63 på motsvarande sätt uppräknas.
          </p>
          <p xml:id="i-41JDrAZNLzLeSC3VtPdEN4" type="date">
            Stockholm den 25 januari 1962
          </p>
          <p xml:id="i-ADJo3uNm21QJ1Xq7UnLmfo">
            Bertil von Friesen Jean Braconier
          </p>
        </div>
      </div>
    </body>
  </text>
</TEI>
