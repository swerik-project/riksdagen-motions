<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-KrU-00273">
  <teiHeader>
    <fileDesc>
      <titleStmt>
        <title>Ett folkbildningslyft för barn och föräldrar</title>
        <author corresp="i-8AtQfc4p9Hm5yajEXEHtE5 i-7AB63eqvrGXGCT1mpkEM3J">av Thomas Strand och Louise Malmström (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett folkbildningslyft för barn och föräldrar</title>
          <idno type="rdwebb">GY02Kr273</idno>
          <rs type="number">Kr273</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GY02Kr273/text</ref>
          <ref type="dokument_url_html">http://data.riksdagen.se/dokument/GY02Kr273</ref>
          <ref type="dokumentstatus_url_xml">http://data.riksdagen.se/dokumentstatus/GY02Kr273</ref>
          <ref type="doc">http://data.riksdagen.se/fil/5EBF7A11-EB51-4682-B47E-F9A29C73B999</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4Tn614hZUjV3fPb4scwDxb" type="signed"/>
        <correspContext corresp="i-4Tn614hZUjV3fPb4scwDxb">
          <note type="signatory" corresp="i-8AtQfc4p9Hm5yajEXEHtE5"/>
          <note type="signatory" corresp="i-7AB63eqvrGXGCT1mpkEM3J"/>
        </correspContext>
        <correspAction xml:id="i-81ak8fXn8fjv6ksKkMs2h1" type="numbering">
          <date when="2010-10-28"/>
        </correspAction>
        <correspAction xml:id="i-6ya7t7cqRCpv3ReUHK7Pim" type="submission">
          <date when="2010-10-26"/>
        </correspAction>
        <correspAction xml:id="i-H1zHpuvJZPdpiBxyCBNjxB" type="transfer">
          <date when="2010-10-26"/>
        </correspAction>
        <correspAction xml:id="i-5ACsRhHZWCUhg8r3dKfB47" type="assigned"/>
        <correspContext corresp="i-5ACsRhHZWCUhg8r3dKfB47">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-UZTr5SxFUNtmuAq1ps6NRk">
            Förslag till riksdagsbeslut
          </head>
          <p xml:id="i-H79Wqh5PhB2DkaGRFG6AEa">
            Riksdagen tillkännager för regeringen som sin mening vad som
            anförs i motionen om ett särskilt folkbildningslyft där staten,
            lokala skolor och folkbildningens aktörer tillsammans antar utmaningen
            att dels ge föräldrar bättre förutsättningar att hjälpa sina barn
            med läxläsning, dels öka föräldrarnas egna kunskaper inom matematik,
            naturkunskap och teknik.
          </p>
        </div>
        <div type="motContent">
          <head xml:id="i-HSnrqYaJGpGxLcco2U3zcr" type="h1">
            Motivering
          </head>
          <p xml:id="i-77SocHh9XPSQnK79tcJw9p">
            Svensk folkbildning har spelat, och spelar fortfarande, en viktig
            roll för synen på lärande och bildning. Tack vare folkbildningens
            pedagogik har många människor fått ny och ökad kunskap. Många
            har fått möjligheter att påverka sin egen livssituation och inspirerats
            till samhällsengagemang. På så sätt har människors makt över sina
            egna liv ökat.
          </p>
          <p xml:id="i-4kq8QcRKsodd4vvpMoMFaj">
            Folkbildningen vilar på ett orubbligt signum. Den ska vara fri
            och obunden. Det hindrar inte att folkbildningen i sin roll som
            aktör för utveckling och förändring kan ha en nära och god dialog
            med offentliga myndigheter, ideella organisationer och näringsliv.
            Tvärtom, i sin fria och obundna roll kan folkbildningen agera
            kraftfullt med ett underifrånperspektiv. Det är få organisationer
            som når så långt och brett ut i det svenska samhället som folkbildningens
            aktörer. Folkhögskolor och studieförbund kan vara drivkrafter
            för lokal och regional mobilisering och utveckling.
          </p>
          <p xml:id="i-9fPkhEwCDhhAWAAcvEtmbr">
            Staten har utifrån denna grundhållning förstått vikten av att
            fördjupa samtalet om demokrati, lärande och samhällsutveckling
            genom att stödja folkbildningens organisationer med ett generellt
            statsbidrag och med särskilda medel för särskilda satsningar.
            Vi tycker oss kunna identifiera en sådan särskild folkbildningssatsning
            som är både viktig och aktuell. Vi är övertygade om att svensk
            folkbildning skulle kunna göra betydelsefulla insatser för att
            motverka sjunkande kunskapsresultat i den svenska grundskolan.
            Skolan har naturligtvis ett huvudansvar för detta, men utifrån
            ett helhetsperspektiv på lärande så är även föräldrar och vårdnadshavare
            viktiga. Hemmets stöd vid läxläsning bör därför uppmärksammas
            mer. Vi kan identifiera några ämnen som kan kännas svåra för många
            föräldrar att förstå och på så sätt ge ett aktivt stöd vid läxläsning.
          </p>
          <p xml:id="i-3HGRiqon46Yo3qM4LoY5Kb">
            Det är viktigt att stärka intresset för matematik, naturvetenskap
            och teknik i förskolan, grundskolan och gymnasieskolan. För att
            lyckas med detta krävs många olika åtgärder, såsom lärarutbildning
            och lärarfortbildning. Men för att lyckas fullt ut krävs också
            att föräldrar engageras genom att deras intresse för och kunskap
            om matematik, naturvetenskap och teknik ökas. Samtidigt upplever
            många föräldrar det som svårt att stötta sina barn inom dessa
            ämnesområden. Här skulle folkbildningens aktörer kunna spela en
            viktig roll, särskilt studieförbunden som kan mobilisera och nå
            ut till många föräldrar i hela landet.
          </p>
          <p xml:id="i-LXbHGgCPRgNi3EjthNRQ21">
            Staten, lokala skolor och folkbildningens aktörer skulle tillsammans
            kunna anta utmaningen att dels ge föräldrar bättre förutsättningar
            att hjälpa sina barn med läxläsning, dels öka föräldrarnas egna
            kunskaper. Detta skulle kunna ske genom ett särskilt folkbildningslyft.
          </p>
          <p xml:id="i-Ug9TzkVwRJciDmp2uz4kVH">
            Vi anser därför att regeringen bör ta initiativ till en dialog
            med folkbildningens aktörer med syfte att fokusera föräldrars
            viktiga roll vid läxläsande och då inom ämnena matematik, naturvetenskap
            och teknik.
          </p>
        </div>
        <div type="motSignatures">
          <list>
            <item xml:id="i-9s5RaHgeThwQVr92fzcwzi" who="i-8AtQfc4p9Hm5yajEXEHtE5">
              Thomas Strand (S)
            </item>
            <item xml:id="i-FAaD6tFtuifzv7bBfK4iFf" who="i-7AB63eqvrGXGCT1mpkEM3J">
              Louise Malmström (S)
            </item>
          </list>
        </div>
      </div>
    </body>
  </text>
</TEI>
