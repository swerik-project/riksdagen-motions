<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UbU-00284">
  <teiHeader>
    <fileDesc>
      <titleStmt>
        <title>Behörighet och antagning till högskolan</title>
        <author corresp="i-7Gy2xwC7Jyimjy9QTKnQEf">av Rossana Dinamarca m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Behörighet och antagning till högskolan</title>
          <idno type="rdwebb">GY02Ub284</idno>
          <rs type="number">Ub284</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GY02Ub284/text</ref>
          <ref type="dokument_url_html">http://data.riksdagen.se/dokument/GY02Ub284</ref>
          <ref type="dokumentstatus_url_xml">http://data.riksdagen.se/dokumentstatus/GY02Ub284</ref>
          <ref type="doc">http://data.riksdagen.se/fil/A9852A3D-F42E-4072-B6D9-D0C5A012D3B2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4Y45AR4nSgEdvNcwfyZgfc" type="signed"/>
        <correspContext corresp="i-4Y45AR4nSgEdvNcwfyZgfc">
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-VtShCQeTLjS8uaRBFhoYdv" type="numbering">
          <date when="2010-10-28"/>
        </correspAction>
        <correspAction xml:id="i-BAGUtsCGNo7uxVUCosfw2R" type="submission">
          <date when="2010-10-25"/>
        </correspAction>
        <correspAction xml:id="i-TxhxgYKhJE3TFWv2LKGp99" type="transfer">
          <date when="2010-10-25"/>
        </correspAction>
        <correspAction xml:id="i-UgNpjHogErKGGUsxoRfKUP" type="assigned"/>
        <correspContext corresp="i-UgNpjHogErKGGUsxoRfKUP">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3SXzGFfnt3Eor8qJBGcqdC" type="motBody">
        <div xml:id="i-VwKUum8DRuorG7RP9cU94s" type="motProposal" subtype="förslag">
          <head xml:id="i-WYZDDpKDTdVm8qySGXxiHU">
            Förslag till riksdagsbeslut
          </head>
          <list xml:id="i-SxwjQbiD3yawzHUsSWTsJA" style="ol">
            <item xml:id="i-GoB7PvtEHffjW1LmYSpuxQ">
              Riksdagen tillkännager för regeringen som sin mening vad som
              anförs i motionen om en utredning om högskolebehörighet.
            </item>
            <item xml:id="i-PWWctaWPmuXduHxLGrW7id">
              Riksdagen tillkännager för regeringen som sin mening vad som
              anförs i motionen om att kurser i vissa ämnen i gymnasieskolan
              inte ska kunna ge extra meritpoäng vid urval till utbildningar
              i högskolan.
            </item>
            <item xml:id="i-fiZXTSTJJKsokz7o5tzmM">
              Riksdagen tillkännager för regeringen som sin mening vad som
              anförs i motionen om att den s.k. 25:4-regeln ska återinföras.
            </item>
            <item xml:id="i-EhckwXWyPKPvkxCWDgpHK8">
              Riksdagen tillkännager för regeringen som sin mening vad som
              anförs i motionen om att urvalsgruppen för högskoleprov i kombination
              med arbetslivserfarenhet ska återinföras.
            </item>
          </list>
        </div>
        <div xml:id="i-JUjHdJZH3xhARfsNFBjveJ" type="motContent">
          <head xml:id="i-WdDViyYSNNQZRCdnhicHyB" type="h1">
            Grundläggande behörighet till högskolan
          </head>
          <p xml:id="i-5QkHFpuw1aC1oeeGrBUNMR">
            I enlighet med regeringens proposition Vägar till högskolan för
            kunskap och kvalitet (prop. 2006/07:107) har riksdagen tidigare
            beslutat om nya regler för grundläggande behörighet för tillträde
            till högskoleutbildning. De nya reglerna tillämpades första gången
            vid ansökningen höstterminen 2010. Bland annat har betyg från
            gymnasieskolan fått mycket större betydelse jämfört med tidigare
            regler.
          </p>
          <p xml:id="i-ARit5vrc7Gttjot2EPCbsB">
            De nya reglerna innebär att många utestängs från möjligheten
            att studera vid högskolan trots att de har goda förutsättningar
            att tillgodogöra sig studierna. Det drabbar inte minst underrepresenterade
            grupper vid högskolan eftersom de studerandes bakgrund är det
            som har störst inflytande på betygen inom den behörighetsgivande
            utbildningen.
          </p>
          <p xml:id="i-Q5eLbSNCZPyJD2apMCE5Co">
            De nya behörighetsreglerna har mött stark kritik, bl.a. från
            den tidigare universitetskanslern, dels p.g.a. att det är ett
            krångligt system, dels för att sökande med äldre och utländska
            betyg diskrimineras. Det senare strider dessutom antagligen mot
            EU-rätten. Opinionen har varit så stark att regeringen har erkänt
            att det finns brister och att den tänker utreda det nyligen införda
            regelverket. De många invändningarna till trots har regeringen
            aviserat att ytterligare förändringar av behörighetsreglerna kommer
            att genomföras, vilket innebär att ännu färre kommer att kunna
            söka och konkurrera om högskoleplatser. Det kan leda till att
            snedrekryteringen till högskolan ökar och därför återkommer Vänsterpartiet
            i denna fråga trots tidigare motioner i samma ämne.
          </p>
          <p xml:id="i-RN8FPamj3CMxYuYMrbP2aG">
            Ännu en anledning att väcka frågan igen är att sambanden mellan
            förkunskaper och förmåga att tillgodogöra sig högskoleutbildning
            inte är tillräckligt kända. I Högskoleverkets rapport Icke godkänd
            i gymnasieskolan godkänd i högskolan? (2007:1) påvisas ett statistiskt
            samband mellan betyg och avlagda högskolepoäng. Däremot framkommer
            det ingenting i rapporten som tyder på att betygsnivåer skulle
            kunna användas för att förutse en enskild individs prestationer
            på en högskoleutbildning, vilket borde vara det som är relevant
            vid antagning.
          </p>
          <p xml:id="i-5CTJRJJ55aYpfnDY5Z6WkT">
            Urvalssystemet har också blivit mer differentierat. Flera nya
            kvotgrupper för urval har skapats som innebär att sökande som
            kommer med betyg direkt från gymnasieskolan gynnas framför dem
            som har kompletterat på komvux, läst in behörigheten på folkhögskola
            eller har utländska betyg. Regeringens motiv verkar vara att slussa
            ungdomar genom utbildningssystemet så snabbt som möjligt för att
            stå till arbetsmarknadens förfogande. Vi är inte helt övertygade
            om att det är det mest rationella eller ens det mest kostnadseffektiva
            systemet. I många yrken är tidigare erfarenheter värdefulla och
            t.o.m. nödvändiga för att göra ett bra jobb. En viss distans till
            studierna i gymnasieskolan kan också ge tid till eftertanke och
            därigenom minska risken för felval. Det behövs därför ett system
            för urval och antagning som jämför kunskaper och inte vilken utbildning
            de sökande har gått, med syftet att göra antagningen mer rättvis.
          </p>
          <p xml:id="i-JfS7ja7HQstnZj9QRfFbUC">
            Mot bakgrund av att det behövs bättre analyser av vilka orsakssamband
            som råder vad gäller förkunskapskrav, förmåga att tillgodogöra
            sig högre studier, studenternas bakgrund, högskolans undervisning
            m.m. anser Vänsterpartiet att det är olyckligt att höja kraven
            för grundläggande behörighet utan att dessa frågor har blivit
            grundligt analyserade och belysta. Det bör tillsättas en utredning
            med uppgift att besvara dessa frågor. Utredningen ska också analysera
            och lägga fram förslag på hur urval och antagning kan styras av
            de sökandes kunskaper i stället för vilken utbildningsform de
            har genomgått. Detta bör ges regeringen till känna.
          </p>
          <head xml:id="i-ASH8KhRL3YqtNnhQnDtX32" type="h1">
            Meritkurser
          </head>
          <p xml:id="i-S9XBnV3vnSLXmTdpSKmwU8">
            Den kanske mest ogenomtänkta av regeringens förändringar av antagningen
            till högskolan är att sökande med betyget godkänt från vissa kurser
            i ämnena moderna språk, engelska och matematik samt områdeskurser
            kan få upp till 2,5 extra meritpoäng. Förutom att förslaget är
            oklart, krångligt och svåröverskådligt inte minst för dem som
            ska söka till gymnasiet i årskurs 9 är det djupt orättvist och
            bidrar till en ökad social och etnisk snedrekrytering.
          </p>
          <p xml:id="i-UzAswXw6SeLJucbu3TYdSy">
            Sambandet mellan kunskaper i språk och utbildning vid högskolan
            är dåligt klarlagt. Enligt regeringen syftar förslaget till att
            premiera studier i gymnasieskolan som är relevanta för den högskoleutbildning
            som söks. Regeringen har dock inte presenterat något underlag
            som visar på vilket sätt studier i språk är relevant för högskoleutbildning.
            Finns det t.ex. belägg för att tidigare språkstudier generellt
            gör att studenter tillgodogör sig högskoleutbildning på ett bättre
            sätt? För Vänsterpartiet är det en självklar princip att kunskaper
            som inte har något samband med den valda utbildningen inte ska
            premieras extra vid urvalet. Givetvis kräver vissa utbildningar
            specifika förkunskaper, men detta ska i så fall framgå av den
            särskilda behörigheten; och den särskilda behörigheten ska ange
            de kunskaper som behövs för att de sökande ska kunna tillgodogöra
            sig utbildningen. Det finns därför ingen anledning att tvinga
            gymnasieelever att överutbilda sig. De bör i stället kunna ägna
            en större del av tiden i gymnasiet till att öka sin bildning.
          </p>
          <p xml:id="i-3Hgu92JZ8TMaZVqesZpnCL">
            Den allvarligaste invändningen mot förslaget handlar emellertid
            om att alla elever inte får samma möjligheter att konkurrera om
            platserna på vissa utbildningar i högskolan. Alla gymnasieskolor
            har inte förutsättningar att anordna samtliga kurser i ämnen som
            kan ge extra meritpoäng. Det kan t.ex. bero på att det saknas
            lärare i språk eller att för få elever har valt att läsa ett visst
            språk. Inom många yrkesförberedande program finns inte ens utrymme
            att läsa alla meritkurser. Den nya gymnasieskolereformen kommer
            dessutom att öka skillnaden mellan olika nationella program.
          </p>
          <p xml:id="i-PBixmbJxtDen3d7XjLv3qW">
            För att en elev ska kunna få maximal meritpoäng i moderna språk
            måste han eller hon läsa språket som språkval redan från grundskolans
            årskurs 6. Valet ska alltså göras redan när eleven är 11 år. Många
            föräldrar är inte medvetna om betydelsen av detta val. Det kan
            vara svårt att förmå sina barn att läsa språk när så många skolor
            lockar med en helt annan profil, t.ex. idrott eller estetiska
            ämnen.
          </p>
          <p xml:id="i-XkvKDahPG6MRtaSXkKQxcE">
            Vidare är det förvånande och snudd på diskriminerande att regeringen
            endast vill främja vissa språkkunskaper. De elever som läser kurser
            i modersmål får nämligen inga extra meritpoäng. Bland annat får
            det den olustiga konsekvensen att de nationella minoritetsspråken
            behandlas olika. De som har läst finska eller samiska kan få extrapoäng
            medan kunskaper i jiddisch, romani chib eller meänkieli inte ger
            det. Att danska premieras men inte norska är snarast tragikomiskt
            i sammanhanget.
          </p>
          <p xml:id="i-5oFKH9pgz8Vav68inz28bs">
            Givetvis slår förslaget också mot elever från hem utan studietraditioner.
            Moderna språk är ofta ett läxintensivt ämne och de elever som
            har välutbildade föräldrar som kan ge stöd och hjälp får ett stort
            försprång framför de elever som saknar möjlighet att få hjälp
            i hemmet. Det kommer att leda till en ökad social snedrekrytering
            på högskoleutbildningar med högt söktryck och höga antagningspoäng,
            t.ex. läkarlinjen, där snedrekryteringen redan är mycket stor.
          </p>
          <p xml:id="i-Mns1qi7WKz4YrvJRutyEfq">
            Om det är nödvändigt att fler människor är språkkunniga i det
            svenska samhället bör det åstadkommas med andra åtgärder, utan
            att man bestraffar dem som inte har dessa kunskaper. Det krävs
            andra styrmedel än dem som regeringen föreslår. Ett sätt kan vara
            att avskaffa betygen eller åtminstone införa ämnesbetyg i gymnasieskolan.
            I dag hämmas lusten att lära många gånger av rädslan att få ett
            dåligt betyg på en kurs. Detta gäller särskilt språk, som av många
            elever uppfattas som mycket krävande. Det skulle givetvis också
            vara möjligt att stärka språken vid högskolan och Vänsterpartiet
            ser inga problem med kurser som vänder sig till nybörjare.
          </p>
          <p xml:id="i-HJFPawwpvUbD4kyQdLzsVR">
            Kurser i vissa ämnen i gymnasieskolan ska inte kunna ge extra
            meritpoäng vid urval till utbildningar i högskolan. Detta bör
            ges regeringen till känna.
          </p>
          <head xml:id="i-51ThRez9USKemRwLhA6JgC" type="h1">
            Behörighet genom arbetslivserfarenhet
          </head>
          <p xml:id="i-6Rj1FpwBcfxidcS884bf5j">
            År 2008 upphörde den s.k. 25:4-regeln, som innebar att sökande
            som var 25 år och hade minst fyra års arbetslivserfarenhet samt
            hade kunskaper motsvarande godkänt betyg i Svenska B och Engelska
            A automatisk var behöriga att läsa vid högskolan. Under en övergångsperiod
            tillämpas regeln fortfarande för dem som är födda före 1983 och
            har arbetat minst halvtid i fyra år före den 1 juli 2008. Förra
            året var det fortfarande ca 8 000 studerande som antogs tack vare
            25:4-regeln. Den har varit viktig för att öka mångfalden på högskolor
            och universitet, och genom att ta bort den har regeringen byggt
            fler hinder som förstärker den sociala och etniska snedrekryteringen.
          </p>
          <p xml:id="i-M27aTwro3mwQPZxKiSNW1T">
            25:4-regeln innebar på intet sätt att dörrarna till högskolan
            stod helt öppna. Det krävdes också samma kunskaper som av sökande
            med betyg från gymnasieskolan och i vissa fall även särskild behörighet.
            Sökande med enbart arbetslivserfarenhet måste alltså i de flesta
            fall komplettera med antingen komvux eller högskoleprov för att
            kunna komma in på de flesta utbildningar. Många högskolor säger
            sig dessutom ha mycket positiva erfarenheter av de studenter som
            har antagits genom denna regel. Det är också svårt att se någonting
            negativt med åldersmångfald bland de studerande.
          </p>
          <p xml:id="i-86QL6m7TbchytFQ5H4FktD">
            25:4-regeln är nu ersatt med bedömning av reell kompetens, vilket
            är både mer komplicerat och mer rättsosäkert. Metoderna för sådana
            bedömningar är väldigt olika på olika lärosäten och kan vara svåra
            att förstå för de sökande. Eftersom bedömningarna riskerar att
            bli subjektiva är det svårt att uppnå rättssäkerhet och eftersom
            procedurerna är resurskrävande finns det risk för att vissa lärosäten
            försöker prioritera bort dem. Regeringen har dessutom inte vidtagit
            några åtgärder för att kvalitetssäkra de olika högskolornas bedömningar
            av reell kompetens för att göra dem mer likvärdiga och rättvisa.
            Det är allvarligt, särskilt som en högskola inte är skyldig att
            godkänna en bedömning som har gjorts av en annan högskola, och
            därför ska den s.k. 25:4-regeln återinföras. Detta bör ges regeringen
            till känna.
          </p>
          <p xml:id="i-U9PkiNNgKdFTHXQiimL9fG">
            Urvalsgruppen för sökande med resultat från högskoleprovet i
            kombination med arbetslivserfarenhet har också avskaffats. Även
            detta missgynnar grupper som av tradition sällan söker sig till
            högskolan. Denna urvalsgrupp, högskoleprovet med arbetslivserfarenhet
            eller den s.k. HA-gruppen, ska också återinföras. Detta bör ges
            regeringen till känna.
          </p>
        </div>
        <div xml:id="i-8fQq1iwseBvBKrB8cXpc1K" type="motSignatures">
          <list xml:id="i-3C2WuKjG2NVzsRKRsBCmRx">
            <item xml:id="i-Wv1xpfy5oJCQ6USoxsut66" who="i-7Gy2xwC7Jyimjy9QTKnQEf">
              Rossana Dinamarca (V)
            </item>
            <item xml:id="i-TAWJKu7Vg5H1QXnYNKAYxq" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-35LPSpTPoJ7KiJRjqD6MV7" who="i-RnWtNUQCpycyMXbuRLTXcR">
              Josefin Brink (V)
            </item>
            <item xml:id="i-PytQFfHHQMsYj7D9sQKZaq" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-Pk6mawYFaSGy5P7LUuYuBA" who="i-UhKXyeGqJBzFW5wSyeoGMt">
              Wiwi-Anne Johansson (V)
            </item>
            <item xml:id="i-AMFxiGZQ3uirLqYEeL1jGh" who="i-CNBy5dFgNNyEozHVpAj93c">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
