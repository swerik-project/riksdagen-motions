<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-JuU-00292">
  <teiHeader>
    <fileDesc>
      <titleStmt>
        <title>Gränskontrollmyndighet</title>
        <author corresp="i-PyYxwdbw2KYpXyCWKWHmmT">av Johan Pehrson (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Gränskontrollmyndighet</title>
          <idno type="rdwebb">GY02Ju292</idno>
          <rs type="number">Ju292</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GY02Ju292/text</ref>
          <ref type="dokument_url_html">http://data.riksdagen.se/dokument/GY02Ju292</ref>
          <ref type="dokumentstatus_url_xml">http://data.riksdagen.se/dokumentstatus/GY02Ju292</ref>
          <ref type="doc">http://data.riksdagen.se/fil/3670D804-C41E-4029-9FCB-7B66C7AB0DB6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6kJzuB1xsVSZN51Vex34Ea" type="signed"/>
        <correspContext corresp="i-6kJzuB1xsVSZN51Vex34Ea">
          <note type="signatory" corresp="i-PyYxwdbw2KYpXyCWKWHmmT"/>
        </correspContext>
        <correspAction xml:id="i-DjEWNhBFCcrj6S4qG3UEuX" type="numbering">
          <date when="2010-10-28"/>
        </correspAction>
        <correspAction xml:id="i-KZYy3JDnXxYWnjwrRBPQp3" type="submission">
          <date when="2010-10-26"/>
        </correspAction>
        <correspAction xml:id="i-AobDNyKjXUyxN1soeZmjS9" type="transfer">
          <date when="2010-10-26"/>
        </correspAction>
        <correspAction xml:id="i-Tm9zts74tRP76DM7g8oTNs" type="assigned"/>
        <correspContext corresp="i-Tm9zts74tRP76DM7g8oTNs">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-DwvwMiUATfUFUTkufPY4qJ">
            Förslag till riksdagsbeslut
          </head>
          <p xml:id="i-N24s8Zs44KtuYf3FDzUquZ">
            Riksdagen tillkännager för regeringen som sin mening vad som
            anförs i motionen om att närmare utreda förutsättningarna för
            en gränskontrollmyndighet, med ett samlat ansvar för personkontrollen.
          </p>
        </div>
        <div type="motContent">
          <head xml:id="i-NntbTe8WBtg5bHzHJZ4Dp4" type="h1">
            Motivering
          </head>
          <p xml:id="i-3MkJ8kn3AcBD5Bm3NdGmFj">
            Sverige har i hög grad påverkats av globaliseringen och av medlemskapet
            i EU. Globalisering är för en liberal en stor möjlighet för världens
            befolkning när det gäller ökad frihet, demokrati och ekonomisk
            utveckling. Men gränslösheten ställer oss också inför nya utmaningar,
            till exempel när det gäller brottslighet. Människohandel, smuggling
            av vapen, narkotika, dopningspreparat, sprit och cigaretter är
            de vanligaste brottstyperna som de gränsöverskridande kriminella
            nätverken ägnar sig åt. De opererar antingen inom landet eller
            använder Sverige som transitland. Men det finns också yrkeskriminella
            som kommer hit för att begå andra brott, exempelvis rån mot värdetransporter.
            Även stölder och mindre allvarliga brott, så kallade mängdbrott,
            har viss internationell anknytning.
          </p>
          <p xml:id="i-ScCeT4mupjP1fcsaccjxRF">
            Ökat samarbete brottslingarna emellan har resulterat i multikriminella
            grupper som är kompetenta att planera, organisera och genomföra
            avancerade brott. Kunskap om polisens arbetssätt sprids inom de
            kriminella miljöerna. För att klara av att smuggla narkotika från
            utlandet, över gränsen via mellanhänder och langare, till missbrukarledet
            krävs en utvecklad organisation och effektiv arbetsfördelning.
            De upparbetade kanalerna kan enkelt byta nisch från knark till
            vapen, från sprit till handel med människor för sexuella ändamål.
          </p>
          <p xml:id="i-Nkua6bzNDUPwu9Ltabi2wF">
            De brottsbekämpande myndigheternas verksamhet är i princip begränsad
            till vårt nationella territorium, medan brottslingarna rör sig
            fritt över Europas gränser. Polis och åklagare arbetar utifrån
            nationell lagstiftning, medan de kriminella nätverken söker sig
            till de länder där risken att åka fast är minst. Därför är det
            viktigt att samarbetet inom EU fortsätter att förstärkas. Arbetet
            inom Europol för att skapa ett Europas FBI är nödvändigt för att
            vi ska hålla jämna steg med den gränsöverskridande brottsligheten.
          </p>
          <p xml:id="i-Rfc4v8oSahRmkbC98AQxvP">
            Samarbetet med andra medlemsländer, med EU och inom ramen för
            Frontex har förbättrats, men mycket återstår. Det har dock blivit
            tydligt att det finns behov av en omorganisering inom området
            gränskontroll i Sverige. Idag bedrivs ett sådant arbete med målsättningen
            att förbättra samarbetet mellan olika myndigheter, för att skapa
            en nationell kontaktpunkt i syftet att just underlätta samarbetet
            med EU och de andra medlemsländerna.
          </p>
          <p xml:id="i-3Qwnd2igNHb5e98f6pcrKE">
            Människosmuggling är typexempel på brottslighet som ofta nationellt
            pekas ut som ett centralt polisiärt område. Inte minst som en
            del av arbetet att bekämpa den organiserade brottsligheten. I
            praktiken blir dock verksamheten inte alltid så högt prioriterad.
            Smugglingen av människor till Sverige omsätter sannolikt miljarder
            kronor varje år. Det kan dock konstateras att straffen som utdöms
            för dessa brott är begränsade.
          </p>
          <p xml:id="i-2zmxVQmhfWaUEbqACMsPpi">
            Målet för människohandeln är Sverige som nation snarare än vissa
            län. Trots detta är det svenska polisarbetet uppbyggt länsvis.
            Här pågår en utredning med syftet att nationalisera polisarbetet.
            Det kommer rimligen dock att fortsätta finnas operativa samordningsproblem
            med t ex tull och kustbevakning som indirekt underlättar t ex
            människosmuggling.
          </p>
          <head xml:id="i-HEEECyxqqXnEUU4rk494SY" type="h2">
            Sveriges deltagande i Schengensamarbetet
          </head>
          <p xml:id="i-4PcQyN2pQ9wDFk4xYL66Qq">
            När Sverige 2001 gick in i Schengensamarbetet upphörde i princip
            kontrollen vid den så kallade inre gränsen mot andra Schengenstater,
            exempelvis Danmark och Norge. Samtidigt skärptes kontrollen vid
            den yttre gränsen, det vill säga mot icke Schengenstater, och
            obligatorisk utresekontroll infördes. Den inre utlänningskontrollen
            förblev i huvudsak oförändrad.
          </p>
          <p xml:id="i-DZbMR6aLXXnrQHWaVFb45S">
            Personkontrollen vid Sveriges gränser och den inre utlänningskontrollen
            syftar främst till att fastställa behörigheten för utländska medborgare
            att resa in och vistas i landet. Syftet är alltså migrationspolitiskt.
          </p>
          <p xml:id="i-Rg396yhoNxVxtM8EmoPu4j">
            Personkontrollen har också ett annat viktigt syfte, nämligen
            att förhindra gränsöverskridande brottslighet. Men sex år efter
            Sveriges inträde i Schengensamarbetet behövs det förändringar
            i just den brottsbekämpande delen av verksamheten. Det svenska
            gränsskyddet visar upp en splittrad bild. Den organisatoriska
            uppgiftsfördelningen mellan polisen, tullen och Kustbevakningen,
            som bygger på de olika myndigheternas historiska uppdrag, har
            inte anpassats till moderna förhållanden i en allt mer globaliserad
            värld. Även Migrationsverket spelar en viss roll i myndighetsutövningen.
            Tullverket, med fokus på i första hand varor, ser sig som en gränsskyddsmyndighet,
            men har inget ansvar för personkontrollen. Polisen är en gränskontrollmyndighet
            i vissa sammanhang och Kustbevakningen är en myndighet som beskriver
            sig som en allmänt brottsbekämpande gränskontrollmyndighet. De
            tre myndigheterna ligger dessutom under tre olika departement
            Finansdepartementet, Justitiedepartementet och Försvarsdepartementet.
          </p>
          <p xml:id="i-JvEyzqM7HbxrrT121gEvhv">
            Det finns goda skäl för att närmare utreda förutsättningarna
            för en gränskontrollmyndighet, med ett samlat ansvar för personkontrollen.
            En liknande organisatorisk lösning finns till exempel i Finland
            och Nederländerna. Det behöver nödvändigtvis inte innebära en
            ny myndighet, utan den skulle kunna rymmas inom en befintlig myndighet.
            Detta bör riksdagen ge regeringen tillkänna.
          </p>
        </div>
        <div type="motSignatures">
          <list>
            <item xml:id="i-3b5HdHBPJt9MDqR18umCfw" who="i-PyYxwdbw2KYpXyCWKWHmmT">
              Johan Pehrson (FP)
            </item>
          </list>
        </div>
      </div>
    </body>
  </text>
</TEI>
