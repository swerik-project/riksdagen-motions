<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--ak--00387">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__387/mot_1970__ak__387-001.pdf"/>
      <fw xml:id="i-CWx8A3xx9e77rYEusKrEKF">
        12 Motion i Andra kammaren, nr 387 år 1970
      </fw>
      <div xml:id="i-TH7521EQof6bG6CMxiB4BN" type="motHeader">
        <div xml:id="i-6Zz8veUvNsrzy1Kkdj1H7X" type="motTitle"/>
        <div xml:id="i-6zwvBR3J2fdcC8mAhHKn94" type="motSubmissionInfo"/>
      </div>
      <div xml:id="i-PrzXvx6eTfX7CAJLgPUaYa" type="motBody">
        <div xml:id="i-UKS8QDqdTX2gv9oWbVM4Ez">
          <p xml:id="i-ThsJjcbbxNSiQBeWTPWvxL">
            Nr 387
          </p>
          <p xml:id="i-KNwao4wXdW6BQZkf8qGMZg">
            Av herr Börjesson i Falköping, om en kampanj för bättre förebyggan-
            de hälsovård.
          </p>
          <p xml:id="i-Dis27pG8h6ZmTkzcrKvxcr">
            (Lika lydande med motion nr 359 i Första kammaren)
          </p>
          <p xml:id="i-B3J8pQS9Uet9Mf6y2UHKQo">
            Ohälsa, sjukdom och en för tidig död kostar folkhushållet årligen
            miljardbelopp i form av direkta och indirekta utgifter och produktionsförluster.
            En betydande del av dessa kostnader — och mänskliga lidanden —
            skulle kunna begränsas med förebyggande åtgärder av skilda slag.
            Samhället har också insett detta och vid- tagit omfattande åtgärder
            i förebyggande syfte. Vi vill erinra om exempelvis läkarundersökningar
            av barn och skolungdom, vaccinering mot olika sjukdomar, arbetarskyddslagstiftning,
            trafiksäkerhetsfrämjan- de åtgärder samt satsning på idrott och
            friluftsliv. Det bör även erinras om den informationsverksamhet
            på hälso- och sjukvårdens område som bedrives av social- styrelsens
            hälsovårdsupplysningsdelegation (HVUD). Självfallet är det angeläget
            att samhällets hälsofrämjande åtgärder vidareutveck- las. En aldrig
            så väl utbyggd samhällelig hälsovård kan dock inte ge fullgott
            resul- tat utan en aktiv medverkan från varje enskild människa.
            Det gäller att engagera den enskilde för tanken att förbättra
            sin egen hälsa och förebygga sjukdomar. Fördelarna med ett friskare
            folk är uppenbara. Produktionen stiger och välstån- det ökar.
            Vårdhuskrisen kan hävas, mer pengar kan anslås till bostäder,
            u-lands- hjälp, vägar och allt annat som upplevs som väsentligt.
            För att uppnå större folk- hälsa gäller det att hos de enskilda
            medborgarna skapa kunskap om och opinion för vilka åtgärder han
            eller hon själv skall vidtaga. Enligt vår uppfattning är det motiverat
            med — jämsides med en ökad satsning på förebyggande verksamhet,
            t. ex. flera idrottsanläggningar — en omfattande statlig och kommunal
            hälsovårds- kampanj. Kampanjen bör främst påtala värdet av att
            motionera mera, vådan av felaktig kost samt fördelarna av en vad
            man kan kalla sund livsföring. Olika stimu- lantias skadeverkningar
            bör ägnas speciell uppmärksamhet. Kampanjen bör vara ett led i
            bekämpandet av det alltmer tilltagande missbruket av alkohol och
            nar- kotika. Ifrågavarande kampanj är på intet sätt tänkt att
            ersätta den kontinuerliga information som bedrives av skolan och
            andra samhälleliga organ — främst HVUD. Den föreslagna kampanjen
            skulle snarare utgöra ett komplement och under en begränsad tidsperiod
            rikta den stora allmänhetens uppmärksamhet på värdet av en bättre
            förebyggande hälsovård. Om kampanjen lägges upp på ett rik- tigt
            sätt med anlitande av alla moderna massmedia finns det all anledning
            att tro
          </p>
          <pb facs="riksdagen-motions-pdf/data/1970/mot_1970__ak__387/mot_1970__ak__387-002.pdf"/>
          <fw xml:id="i-WoMP8Zn59u9KixH5iPtirv">
            Motion i Andra kammaren, nr 387 år 1970 13
          </fw>
          <p xml:id="i-SQhzipt38unTcFTdWDZaLJ">
            att många medborgare skulle stimuleras att motionera mera, förbättra
            sina kost- vanor, begränsa användandet av stimulantia etc. i anledning
            av kampanjens pro- paganda. Kampanjen bör sålunda vara brett upplagd
            och innehålla såväl ett upplysnings- avsnitt som en aktivitetsskapande
            del. Lämpligen kan erfarenheterna från upplys- ningskampanjen
            kring högertrafiken utnyttjas. I hälsovårdskampanjen kan följande
            moment ingå: 1. Material i form av filmer, bildband, upplysningsskrifter,
            broschyrer och af- fischer framställes av en central kommitté.
            Denna anordnar även i samarbete med Organisationssverige, rikskonferenser
            och kurser. 2. Genom speciella program i etermedia och annonser
            i pressen samt med anlitan- de av andra moderna reklammetoder
            föres kampanjens upplysning ut. 3. På lektionstid informeras eleverna
            vid alla utbildningsanstalter och alla värn- pliktiga. 4. På läns-
            och lokalplanet engageras alla organisationer för att vid möten
            och sammankomster föra informationen vidare. Olika aktivitetsskapande
            arrange- mang — t. ex. motionstävlingar — anordnas. Här finns
            erfarenheter från t. ex. proven för Simborgarmärket och Snöstjärnan
            att draga nytta av. 5. De centralt framställda filmerna visas
            som förspel på alla biografer. Utöver massmedia, undervisningsväsendet
            och organisationerna är det av största vikt att näringslivet engageras
            i denna kampanj. Det sistnämnda bör inte vara svårt, då det för
            näringslivet är rent företagsekonomiskt riktigt att söka minska
            antalet sjukdagar genom hälsofrämjande åtgärder. Med stöd av ovanstående
            hemställes, att riksdagen beslutar att i skrivelse till Kungl.
            Maj:t anhålla om en utredning om en riksomfattande statlig propagandakam-
            panj för en bättre förebyggande hälsovård.
          </p>
          <p xml:id="i-VXGAAtcTrUuvpRD8Nv8XA1" type="date">
            Stockholm den 27 januari 1970
          </p>
          <div xml:id="i-TvbJ8kdW4gdZUvoQ5C8Bg" type="signatureBlock">
            <p who="i-Af27F1xYCu7PKfDmUgU7Xb" type="signature">
              Bengt Börjesson (cp)
            </p>
            <p who="unknown" type="signature">
              i Falköping)
            </p>
          </div>
        </div>
      </div>
    </body>
  </text>
</TEI>
