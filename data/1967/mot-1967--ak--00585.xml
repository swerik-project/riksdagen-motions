<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__585/mot_1967__ak__585-001.pdf"/>
      <div type="motHeader" xml:id="i-JozxmGZjTnQQsWuRY7SQMU">
        <div type="motTitle" xml:id="i-WpbzYYt5ojCehCR4hChdNN"/>
        <div type="motSubmissionInfo" xml:id="i-3XULjACX7y5PTc9fux4ybK"/>
      </div>
      <div type="motBody" xml:id="i-DpGNkyn9RaGP2hGnMUbW91">
        <div xml:id="i-ESjTZHJftdqoBmwDR3y3MS">
          <p xml:id="i-DMAB7DKdmo1oSvL6brWhPx">
            Motioner i Andra kammaren, nr 585 år 1967 11
          </p>
          <p xml:id="i-VdBMPRrfQStx3YtZGQyzDc">
            Nr 583
          </p>
          <p xml:id="i-NB3Emj9nDWJey1W8hW6x5k">
            Av herr Grebäck m. fl., angående vatten- och luftföroreningar,
            m.m.
          </p>
          <p xml:id="i-49mTuv7HtUGhUSjESxKpWE">
            (Lika lydande med motion nr 460 i Första kammaren)
          </p>
          <p xml:id="i-B9zNvyKj1RQyrpBudCcuuD">
            Med anledning av den aktuella debatten kring frågorna om naturens
            för- oreningar och därmed sammanhängande miljövårdsfrågor och
            ekonomiska problem av samhällelig räckvidd får vi anföra följande
            synpunkter på möjligheterna att effektivare engagera vetenskap
            och forskning i samhäl- lets strävanden att komma till rätta med
            dessa långsiktiga problem. I dagens alltmer expanderande samhälle
            med koncentration av bebyg- gelseenheter kommer vattenproblemen
            att bli akuta inte bara för många städer utan även för ett stort
            antal landskommuner. Den kommun, som kan erbjuda fullgod och tryggad
            råvattenförsörjning, disponerar över tillgångar, som på sikt kan
            vara avgörande för lokaliserings- politiken. Medan avloppssidan
            av vattenomsättningen kan bli föremål för strikta ekonomiska kalkyler,
            är råvattentillgången oftast svårare att över- blicka, då människan
            måste ta hänsyn till de naturliga betingelser, som ut- gör grunden
            för vattentillgången. Brist på kalkyler över en viss vattentäkts
            kapacitet med hänsyn till nederbörd, tillrinning och geologiska
            faktorer medför ej sällan en rovdrift av vattentillgången, som
            innebär att grund- vattentratten sänks i så hög grad, att undermåligt
            vatten dras in i vatten- cirkulationen. Kvalitetsförsämring kan
            ofta försorsakas av ökande järn- och manganhalt i vattnet. Speciellt
            om tidigare väldränerad mark är utsatt för en långsam försumpning
            kan det järn, som under lång tid ackumulerats i rostjordar, frigöras
            och tillföras grundvattnet. En vattentäkt kan helt för- störas
            om vattenuttaget blir sådant att grundvattenförsörjningen måste
            täc- kas genom tillskott från vattensjuka marker med försvårad
            syrsättning av markvattnet. Dylika marker kan utgöras av myrar,
            vilkas vatten dras in i vattentäkten till följd av alltför stort
            uttag. De kan emellertid även skapas genom sådan missriktad skogsvård
            eller markvård att försumpningen till- tar. Därvid kan en tidigare
            god vattentäkt försämras trots att uttaget ej ökas. Det är inte
            ovanligt att vattenexploatörerna därigenom finner att järn- koncentrationen
            starkt ökar. Genom den moderna metodik, som under de senaste åren
            kommit veten- skapen och det praktiska livet till godo, är det
            emellertid möjligt att spåra
          </p>
          <pb facs="riksdagen-motions-pdf/data/1967/mot_1967__ak__585/mot_1967__ak__585-002.pdf"/>
          <p xml:id="i-4xpqTNxvUT6SMu5z3uQKyv">
            12 Motioner i Andra kammaren, nr 585 år 1967
          </p>
          <p xml:id="i-Q2dT1zCuFQiAZxMjxNTLTP">
            orsakssammanhangen och därigenom även skapa en lösning av problemen.
            Kännedom om mängden av de atmosfäriska salter, som tillförs marken,
            spe- ciellt klorid, gör det möjligt att uppskatta den årliga tillförseln
            av neder- bördsvatten till en vattentäkt. Under de senaste åren
            har dessutom ett an- nat effektivt medel kommit till användning,
            nämligen tritium, som i natu- ren återfinns i vatten och som är
            ett utomordentligt spårämne för vatten tack vare dess radioaktivitet.
            I naturen produceras det i ringa mängd genom kosmisk strålning,
            men till följd av de nukleära explosioner som kärnva- penländerna
            företagit under senare år har mängden starkt ökat. Denna ökning
            möjliggör att det bombproducerade tritiumet kan utnyttjas som
            spår- ämne för markvatten- och grundvattenundersökningar inom
            ett flertal skif- tande arbetsfält. Det har visat sig att det
            i många fall har gått att lösa mot- stående intressen, exempelvis
            då vattentäkter fått försämrat vatten; i andra fall har mätningarna
            utnyttjats för beräkning av grundvattenmagasins stor- lek och
            kapacitet. Städer och kommuner liksom samhället i sin helhet borde
            nu ta till vara den chans till bedömning av olika orters grundvattenförhållanden
            som gra- tis kommit oss till del som följd av atomexplosionerna.
            Rätt upplagda un- dersökningar och inventeringar av tritiumhalten
            i vattnet skulle kunna ge besked om var det lönar sig att söka
            grundvatten och vilka mängder som kan uttagas utan risk för kvalitetsförsämring.
            Dylika spörsmål måste emel- lertid utredas för att förhindra felinvesteringar,
            som kan begränsa en önsk- värd lokaliseringspolitik och expansion.
            Som en praktisk ekonomisk åtgärd borde från samhällets sida kunna
            anvisas ett samarbete för tryggande av vattenförsörjningen inom
            större om- råden i landet än vad som normalt omfattas av en enda
            vattentäkt. För- slagsvis borde därvid s. k. hydrogeologiska kartor
            upprättas, baserade på en beräkning av grundvattenreservoarernas
            kapacitet inom olika landskapsre- gioner eller kommunblock. Det
            torde få anses som ett allmänneligt samhälls- intresse att finna
            former för en utbredd sådan verksamhet, eventuellt genom ett statligt
            huvudmannaskap eller genom samarbete mellan statliga och kommunala
            organ. På ett annat område framstår vattenfrågan som kanske ännu
            viktigare. Vi vill här peka på de i allt större utsträckning förekommande
            vattenförore- ningarna kring landets kuster genom utsläpp av kloakvatten
            och industriellt avloppsvatten. Det gäller såväl östersjökusten
            som västkusten och speciellt Öresund, som en nyckel till havet.
            Genom fortsatta, okontrollerade utsläpp utan prognoser kan hela
            fiskerinäringen på grund av tilltagande syrebrist allvarligt äventyras.
            Utom kustfisket kan stora land- och fritidsområden för- störas
            i områden där vattenföroreningar förekommer. En hydrologisk kartering
            av hela kustregionen framstår mot bakgrund av denna utveckling
            som synnerligen aktuell och samhällsnödvändig. Det kan enligt
            vår mening därvid vara lämpligt och önskvärt att genom en statlig
          </p>
          <pb facs="riksdagen-motions-pdf/data/1967/mot_1967__ak__585/mot_1967__ak__585-003.pdf"/>
          <p xml:id="i-6kzpYBhanLye8RHTDjurT6">
            Motioner i Andra kammaren, nr 585 år 1967 13
          </p>
          <p xml:id="i-TqiDkWp7DTVCDTdusPBsBc">
            undersökning utreda möjligheterna att indela våra kuster i hydrogeogra-
            fiska zoner med bestämning av kustområdenas nutida och framtida
            tillåtna föroreningsgrad. Frågan måste bedömas vara av utomordentlig
            räckvidd både ur folkförsörjningssynpunkt och ur miljövårdssynpunkt
            för hela sam- hället. Då denna fråga även har internordiska aspekter
            skulle eventuellt ett sam- arbete på forsknings- och utredningsnivå
            kunna etableras mellan vårt land och övriga berörda nordiska stater.
            En möjlig samarbetslinje vore att knyta an till redan existerande
            organ. Ett sådant organ är Nordforsk (Nordiska Teknisk-Naturvetenskapliga
            Forskningsorganisationen), som är en samar- betsdelegation mellan
            de nordiska forskningsråden. Ytterligare ett långsiktsproblem
            på naturföroreningarnas område med stor ekonomisk räckvidd har
            vi i fråga om luftföroreningarna. Vid sidan av de föroreningar
            som naturen själv indikerar förefinnes ofta luftförorening- ar,
            vilka skapas av det moderna samhället. Dit hör bl. a. svaveldioxiden,
            som produceras genom t. ex. förbränning av tunga oljor för uppvärmningsända-
            mål och för drift av fortskaffningsmedel. För att förhindra en
            alltför kraftig koncentration av olika slag av luftföroreningar
            måste samhällets organ äga kännedom om desamma och deras följdverkningar.
            Här anförda synpunkter av naturvetenskaplig art anser vi bör läggas
            till grund för den framtida samhällsplaneringen till förhindrande
            av en ur mil- jösynpunkt mindre lämpad lokalisering av industrier
            och befolkningscentra. Med hänvisning till det ovan anförda får
            vi hemställa, att riksdagen måtte i skrivelse till Kungl. Maj:t
            anhålla om att ovan behandlade frågor må bli föremål för allsidig
            och förutsättningslös utredning med utnyttjande av natur- vetenskaplig
            expertis med uppgift att utarbeta riktlinjer och anvisa former
            dels för vattenförsörjningens tryggande, dels för undersökningar
            av möjligheterna att eliminera vatten- föroreningar vid våra kuster,
            dels ock undersöka möjlighe- terna att kontrollera och minska
            luftföroreningar och där- av betingade skador.
          </p>
          <p xml:id="i-J8ckFA5geWJyvMW7y9gh88">
            Stockholm den 26 januari 1967
          </p>
          <p xml:id="i-XiTnsxMPAcgdSpWCRxjQij">
            Erik Grebäck (cp) S.G. W. Wahlund (cp) Lennart Mattsson (cp)
            Einar Gustafsson (cp) i Kårby Stig Josefson (cp) Claes Elmstedt
            (cp) Einar Larsson (cp) i Arrie i Borrby
          </p>
        </div>
      </div>
    </body>
  </text>
</TEI>
