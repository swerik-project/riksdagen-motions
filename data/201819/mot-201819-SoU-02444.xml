<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SoU-02444">
  <teiHeader>
    <fileDesc>
      <titleStmt>
        <title>Vård- och omsorgsfrågor</title>
        <author corresp="i-XQAzCv28W16uuk7HhQLdZZ">av Anders W Jonsson m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2444 av Anders W Jonsson m.fl. (C)</title>
          <idno type="rdwebb">H6022444</idno>
          <rs type="number">2444</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H6022444/text</ref>
          <ref type="dokument_url_html">http://data.riksdagen.se/dokument/H6022444</ref>
          <ref type="dokumentstatus_url_xml">http://data.riksdagen.se/dokumentstatus/H6022444</ref>
          <ref type="docx">http://data.riksdagen.se/fil/E849A2EF-DEC7-4955-A940-F09F52C08AD3</ref>
          <ref type="pdf">http://data.riksdagen.se/fil/4ED83313-739A-427F-B831-B8FE119E4839</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XQAzCv28W16uuk7HhQLdZZ</idno>
            <name>Anders W Jonsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-9nQnnjEYdDqQdpqWHaTczL</idno>
            <name>Per Lodenius</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-AztMVLti5hapQ8yJnkFbgD</idno>
            <name>Sofia Nilsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-99QwHTreQxD8hzCzgH7VjR" type="signed"/>
        <correspContext corresp="i-99QwHTreQxD8hzCzgH7VjR">
          <note type="signatory" corresp="i-XQAzCv28W16uuk7HhQLdZZ"/>
          <note type="signatory" corresp="i-9nQnnjEYdDqQdpqWHaTczL"/>
          <note type="signatory" corresp="i-AztMVLti5hapQ8yJnkFbgD"/>
        </correspContext>
        <correspAction xml:id="i-Dxi8bCdSWZM5DmRWSkADzJ" type="submitted">
          <date when="2018-11-30"/>
          <time when="09:25:27"/>
        </correspAction>
        <correspAction xml:id="i-9hEuhH3uhNCTLJJHTsfApa" type="reviewed">
          <date when="2018-11-30"/>
          <time when="12:39:40"/>
        </correspAction>
        <correspAction xml:id="i-WYYT7TCShmh7fGJn2RdiVa" type="referred">
          <date when="2018-12-05"/>
        </correspAction>
        <correspAction xml:id="i-KmTkt78GTZYWYZAKDj7aCe" type="assigned">
          <date when="2019-06-14"/>
          <time when="09:58:33"/>
        </correspAction>
        <correspContext corresp="i-KmTkt78GTZYWYZAKDj7aCe">
          <ref type="assignedTo">Socialutskottet</ref>
        </correspContext>
        <correspAction xml:id="i-FPU24mSsyhN2C7spnq8MES" type="behandlas_i"/>
        <correspContext corresp="i-FPU24mSsyhN2C7spnq8MES">
          <ref type="uppgift">2018/19:SoU10</ref>
          <ref type="ref_dok_id">H601SoU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU10</ref>
          <ref type="ref_dok_titel">Alkohol-, narkotika-, dopnings- och tobaksfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5np2WFTkwFceXrwfo6VLcB" type="behandlas_i"/>
        <correspContext corresp="i-5np2WFTkwFceXrwfo6VLcB">
          <ref type="uppgift">2018/19:SoU12</ref>
          <ref type="ref_dok_id">H601SoU12</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU12</ref>
          <ref type="ref_dok_titel">Stöd till personer med funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8kjjbmE5Jg9WnsJaRjYjVw" type="behandlas_i"/>
        <correspContext corresp="i-8kjjbmE5Jg9WnsJaRjYjVw">
          <ref type="uppgift">2018/19:SoU13</ref>
          <ref type="ref_dok_id">H601SoU13</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU13</ref>
          <ref type="ref_dok_titel">Äldrefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BzVrhzBBG5onJfZ5aMwhVM" type="behandlas_i"/>
        <correspContext corresp="i-BzVrhzBBG5onJfZ5aMwhVM">
          <ref type="uppgift">2018/19:JuU11</ref>
          <ref type="ref_dok_id">H601JuU11</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU11</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KZv6SjpYZJq31c5fo5En3B" type="behandlas_i"/>
        <correspContext corresp="i-KZv6SjpYZJq31c5fo5En3B">
          <ref type="uppgift">2018/19:SoU9</ref>
          <ref type="ref_dok_id">H601SoU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU9</ref>
          <ref type="ref_dok_titel">Socialtjänst- och barnfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BmxmGRmAwG3MtLuuy1Gv4Z" type="behandlas_i"/>
        <correspContext corresp="i-BmxmGRmAwG3MtLuuy1Gv4Z">
          <ref type="uppgift">2018/19:SoU15</ref>
          <ref type="ref_dok_id">H601SoU15</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU15</ref>
          <ref type="ref_dok_titel">Frågor om psykisk ohälsa</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8q6x7wsYs9Z6dQ4izTste7" type="behandlas_i"/>
        <correspContext corresp="i-8q6x7wsYs9Z6dQ4izTste7">
          <ref type="uppgift">2018/19:SoU8</ref>
          <ref type="ref_dok_id">H601SoU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU8</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:2444 av Anders W Jonsson m.fl.
          (C) Vård- och omsorgsfrågor
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-BuDZvgges68j921Ryu5Q2H">
            Förslag till riksdagsbeslut
          </head>
          <list style="ol">
            <item xml:id="i-N1JCpsNztRw7ANZ336mSqQ">
              Riksdagen ställer sig bakom det som anförs i motionen om att
              ge patienten rätt att välja slutenvård i hela landet och tillkännager
              detta för regeringen.
            </item>
            <item xml:id="i-NcaEEF9Tv6jfhf1awp9QnY">
              Riksdagen ställer sig bakom det som anförs i motionen om att
              utöka patientens tillgång till information om väntetider och kvalitet
              i vården och tillkännager detta för regeringen.
            </item>
            <item xml:id="i-WnnCyC11vrSmp5jxouNJim">
              Riksdagen ställer sig bakom det som anförs i motionen om att
              regeringen bör ta initiativ till en nationell överenskommelse
              om e-hälsa och tillkännager detta för regeringen.
            </item>
            <item xml:id="i-U1P9Bs1XL3p4Wqk38aaywz">
              Riksdagen ställer sig bakom det som anförs i motionen om att
              genomföra en översyn av relevant lagstiftning för att ge bättre
              förutsättningar för införandet av e-hälsa och välfärdsteknologi
              och tillkännager detta för regeringen.
            </item>
            <item xml:id="i-FyXFf3mtuiDtTNvJfkNxfZ">
              Riksdagen ställer sig bakom det som anförs i motionen om att
              ge patienten rätt att kontakta primärvården digitalt och tillkännager
              detta för regeringen.
            </item>
            <item xml:id="i-8HnkjUEgmX9gLtVRtZHhqb">
              Riksdagen ställer sig bakom det som anförs i motionen om att
              landets alla kommuner ska kunna garantera valfrihet inom äldreomsorgen
              och tillkännager detta för regeringen.
            </item>
            <item xml:id="i-ARg2gzso4aZJiE8jrKfvS3">
              Riksdagen ställer sig bakom det som anförs i motionen om att
              uppdra åt Socialstyrelsen och Folkhälsomyndigheten att utreda
              införandet av äldrehälsovårdsprogram i hela landet och tillkännager
              detta för regeringen.
            </item>
            <item xml:id="i-P7HBcmcmJvuqVXtwGCuX4j">
              Riksdagen ställer sig bakom det som anförs i motionen om att
              undanröja hinder att samarbeta om myndighetsutövning över kommungränser
              och tillkännager detta för regeringen.
            </item>
            <item xml:id="i-PTPY57bcXXnmZxQK6SQnCD">
              Riksdagen ställer sig bakom det som anförs i motionen om att
              se över hur ansvaret för beroendevården kan överföras till hälso-
              och sjukvården och tillkännager detta för regeringen.
            </item>
            <item xml:id="i-7tA6wG7RC6UeEwoLpoD8vf">
              Riksdagen ställer sig bakom det som anförs i motionen om att
              hälso- och sjukvårdslagen ska vara styrande inom beroendevården
              och tillkännager detta för regeringen.
            </item>
            <item xml:id="i-9fsRND1QmAMFQMfLwFik4d">
              Riksdagen ställer sig bakom det som anförs i motionen om att
              regeringen bör besluta om en utvärdering av lagen som kriminaliserar
              icke-medicinskt bruk av narkotika och tillkännager detta för regeringen.
            </item>
            <item xml:id="i-9LywjRqrQhDiu38hFD7QUU">
              Riksdagen ställer sig bakom det som anförs i motionen om att
              utreda möjligheterna till en gemensam tvångslagstiftning för personer
              som lider av svår psykisk sjukdom och missbruksproblematik och
              tillkännager detta för regeringen.
            </item>
            <item xml:id="i-5iw6H8JxYHr63o2z3uj67b">
              Riksdagen ställer sig bakom det som anförs i motionen om att
              se över hur det ska kunna finnas tillgång till farmakologisk behandling
              åt personer med beroendeproblem i hela landet och tillkännager
              detta för regeringen.
            </item>
            <item xml:id="i-4AtdvkCLiYaCkqjX6nivUQ">
              Riksdagen ställer sig bakom det som anförs i motionen om att
              se över hur personer med behov av avancerad vård i hemmet garanteras
              assistans och tillkännager detta för regeringen.
            </item>
            <item xml:id="i-2UsJbtByDW9n5SQTpgoPLJ">
              Riksdagen ställer sig bakom det som anförs i motionen om att
              se över möjligheten att avskaffa tvåårsomprövningarna av assistansersättning
              för personer som har en oförändrad funktionsnedsättning sedan
              tidigare omprövning och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-6wjUHbjoW78BCGQErdEH83" type="h1">
            Bättre tillgänglighet och ökad patientmakt i vården
          </head>
          <p xml:id="i-KfqBaYEAheNvGHpQ1AaNan">
            Den svenska sjukvården håller hög medicinsk kvalitet, men brister
            när det kommer till tillgänglighet och patientens delaktighet.
            Patientens rätt till vård i tid måste skärpas, samtidigt som information
            om väntetid och kvalitet stärks. Det saknas tydlig och lättillgänglig
            information till patienterna om tillgänglighet och vårdkvalitet.
            De kvalitetsregister och öppna jämförelser som finns idag är inte
            anpassade efter vanliga medborgare. Därför föreslår Centerpartiet
            att 1177 byggs ut till en nationell portal där patienten enkelt
            kan jämföra vårdgivares kvalitet och tillgänglighet.
          </p>
          <p xml:id="i-P6PhriFrxpkHdqKs3YxhhG">
            Patienterna måste därtill få en tydlig rättighet att vid remitteringstillfället
            få information om i vilket landsting väntetiderna är kortast –
            både i hemlandstinget och i andra delar av landet. Landstingen
            är idag enligt lag skyldiga att erbjuda patienterna vård hos annan
            vårdgivare om man inte lyckas ge vård inom vårdgarantins gräns.
            Men i praktiken frångår landstingen detta, utan några påföljder.
            Centerpartiet vill därför skärpa patientens rätt till vård i tid.
            Det ska ske genom att det införs en skyldighet för landstingen
            och regionerna att erbjuda vård i antingen ett annat landsting
            eller i den privatfinansierade sjukvården. Om detta inte följs
            ska ett vite åläggas landstinget. Som en del i detta behöver patientlagen
            utvidgas så att patienterna får rätt att välja även slutenvård
            i hela landet. På så sätt skapas en konkurrens mellan vårdgivare
            att erbjuda snabb vård, vilket gör att makten utgår från patienten.
          </p>
          <p xml:id="i-JpdJ3tEz3hCK4Q7nJDxtN8">
            Den digitala utvecklingen ger helt nya möjligheter att göra hälso-
            och sjukvård och omsorg mer tillgänglig, effektiv och säker för
            patienten. Det gäller allt från information, kommunikation, insamling
            av patientdata för säkrare diagnoser, behandlingar av olika slag
            samt förebyggande egenvård. Med möjligheten att koppla upp hemmen
            och patienten till specialistsjukvård och primärvård med kameror,
            bildskärmar, mikrofoner och högtalare, kan en allt större del
            av hälso- och sjukvård och omsorg klaras i hemmet. Detta kommer
            minska trycket på akutsjukvården och frigöra vårdplatser. E-hälsa
            och välfärdsteknik ger också nya möjligheter att erbjuda en likvärdig
            vård och omsorg i hela landet.
          </p>
          <p xml:id="i-T63CP6k6We7AESR2ycgcj6">
            Konsultföretaget McKinsey har räknat på de potentiella besparingarna
            som ett systematiskt införande av digitala tekniker i vård och
            omsorg kan medföra över en tioårsperiod och menar att kostnaderna
            kan minska med upp till 180 miljarder. Framgångsrik implementering
            av e-hälsa i vård och omsorg är därför centralt utifrån frågan
            om välfärdens framtida finansiering.
          </p>
          <p xml:id="i-Li8LtgDAx4cpHFaZDYUmou">
            E-hälsa och välfärdsteknologi används fortfarande i förhållandevis
            begränsad skala i Sverige – trots en teknikvan befolkning och
            god digital infrastruktur. Det främsta skälet är den stora variationen
            av system för information och dokumentation som används i landsting,
            kommuner och av privata vårdgivare, vilket försvårar informationsutbytet.
            De betydande kostnader som är förknippade med omställningen till
            en gemensam plattform gör att de flesta aktörer håller fast vid
            sina befintliga system.
          </p>
          <p xml:id="i-2tDmpnx7716j7EHWK5keKK">
            För att få igång införandet av e-hälsolösningar på bred front
            krävs ett nationellt ledarskap som håller ihop arbetet. Regeringen
            bör skyndsamt ta initiativ till en nationell överenskommelse kring
            e-hälsa. Överenskommelsen bygger på att samtliga kommuner, landsting
            och privata aktörer enas om att ansluta sig till en gemensam plattform
            och standarder. Det bör finnas möjligheter att ansöka om stöd
            till denna omställning, förutsatt att alla berörda aktörer har
            förbundit sig till överenskommelsen.
          </p>
          <p xml:id="i-H796yfqUfnkX4MPa8hsttW">
            Vidare är det mycket angeläget att se över all relevant lagstiftning
            som idag utgör ett hinder för utvecklingen av e-hälsa och användandet
            av välfärdsteknik. Ett sådant exempel är patientdatalagen samt
            en ny socialtjänstdatalag. Det krävs också en tydligare reglering
            i frågor som rör patientens integritet och möjligheten att utbyta
            information. Man behöver exempelvis se över möjligheten till en
            lagreglerad tystnadsplikt för leverantörer av e-tjänster till
            vård och omsorg. Därtill bör man låta alla medborgare aktivt ta
            ställning till om man vill ge sitt medgivande till insyn i sin
            eller sin närståendes journal via e-tjänster.
          </p>
          <p xml:id="i-6e2kMMoNp6JpN1iXDTmePA">
            Nätbaserade vårdtjänster är på stor framväxt och allt fler patienter
            efterfrågar möjligheten att kontakta sin läkare genom sin telefon
            eller dator. Utvecklingen grundar sig i den bristande tillgängligheten
            i vården tillsammans med den digitala utvecklingen. Digital vård
            är ett sätt att avlasta den övriga vården och behöver få bättre
            förutsättningar att utvecklas. Centerpartiet vill därför ge patienter
            rätt till digitala vårdkontakter med sin läkare eller med annan
            relevant yrkesgrupp inom primärvården. Att utvidga patientens
            rätt att kontakta vården digitalt gör att sjukvården kommer närmare
            människor. Inte minst för den som bor i glesbygd och har långt
            till närmaste vårdcentral är det betydel­sefullt. Det kan både
            handla om planerade vårdbesök hos läkaren på vårdcentralen som
            sker genom videosamtal.
          </p>
          <p xml:id="i-8verhaSEJxzM5BcaoiZ7Qm">
            I flera länder byggs plattformar för att via internet kunna skapa
            nätverk mellan patienter med samma eller liknande diagnoser, ”Patients
            like me”. Regeringen bör tillsammans med SKL ta initiativ för
            möjliggöra det även i Sverige
          </p>
          <head xml:id="i-Jyed5KJcDFzz4njyVETttd" type="h1">
            Valfrihet och kvalitet i vården och omsorgen av äldre
          </head>
          <p xml:id="i-4QvnMSXK9kkQaZexc4Bhk1">
            Centerpartiet vill öka människors självbestämmande i välfärden.
            Endast så kan makten flyttas från politiker till patienter, brukare
            och anhöriga. Den rödgröna regeringens planer på att avskaffa
            valfrihetsreformer och försvåra för privata utförare i välfärden
            skulle innebära att klockan vrids tillbaka till en tid då människor
            saknade möjligheter att påverka sin vård och omsorg. Centerpartiets
            övertygelse är istället att människor måste få mer – inte mindre
            – att säga till om när det gäller välfärdens utformning. Därför
            vill vi genomföra fler reformer för att stärka den enskilda individens
            inflytande över välfärden.
          </p>
          <p xml:id="i-4S9hjbEiaCd3YPV7wnMv5F">
            I Sverige finns unika system för hälsovård i form av exempelvis
            barnhälsovård, skolhälsovård och företagshälsovård. Genom detta
            förebyggande arbete har vi bland världens lägsta mödradödlighet
            och spädbarnsdödlighet. Kunskapen finns även kring hur en god
            hälsa kan främjas hos äldre, men det är ett område där det saknas
            nationell samordning. Det finns flera exempel på lokala program
            där man, med relativt låga kostnader, nått goda resultat.
          </p>
          <p xml:id="i-Bb2ogVBz5onUyQ8KvToB8f">
            För att nyttja samhällets gemensamma resurser på bästa sätt föreslår
            Centerpartiet ett äldrehälsovårdsprogram med förebyggande arbete
            för äldre. Ett systematiskt före­byggande arbete gagnar både den
            enskilda individen i form av ökad livskvalitet och hälsa och kan
            ge stora samhällsvinster. Socialstyrelsen och Folkhälsomyndigheten
            bör få i uppdrag att ta fram konkreta åtgärder för hur svensk
            äldrehälsovård kan stärkas.
          </p>
          <head xml:id="i-J74DzYENtUASSvkLMzUGGt" type="h1">
            Förbättrade skyddsnät för utsatta barn och ungdomar
          </head>
          <p xml:id="i-Y5hhpvaYicXckxUhdcPMN6">
            Även om de flesta barn har det bra i Sverige idag, finns det
            barn och unga som på olika sätt far illa. Utsatthet bland barn
            kan ta sig olika uttryck – det kan handla om miss­handel, psykisk
            ohälsa och försummelse likaväl som knappa ekonomiska förutsätt­ningar.
            Utmaningen för samhället ligger i att fånga upp alla de barn som
            behöver stöd. Ett viktigt nät för att inte barn och ungdomar ska
            fara illa är socialtjänsten. Maskorna i nätet måste bli tätare
            och säkrare. Idag är de anmälningar som leder till åtgärder tillgängliga
            för sökning. Rättsläget är oklart vad gäller de anmälningar som
            inte lett till åtgärd. Rättsläget bör klargöras så att även dessa
            anmälningar kan användas vi framtida utredningar. Alla hinder
            för kommuner att samarbeta över kommungränserna kring den sociala
            barn- och ungdomsvården bör vidare undanröjas. Inte minst för
            små kommuner är det helt avgörande för att kunna säkra kompetens.
          </p>
          <head xml:id="i-UtZndcoZ6yCrFAeCrmh7Tm" type="h1">
            En missbruksvård som sätter individen i centrum
          </head>
          <p xml:id="i-SsbPemoumAWLCqzAC6BCfw">
            Narkotikadödligheten i Sverige har mer än fördubblats de senaste
            tio åren och är näst högst i hela EU, enligt siffror från EU:s
            narkotikabyrå, EMCDDA. Svensk beroende­vård har på så sätt misslyckats
            på många områden och är i stort behov av genom­gripande reformer.
            Centerpartiet förespråkar en fortsatt restriktiv narkotikapolitik
            i kombination med förbättrad missbruksvård som i högre grad präglas
            av vetenskap och beprövad erfarenhet. Tillgången till vård och
            behandling måste öka liksom insatser för skademinimering, som
            exempelvis minskad spridning av blodsmittor.
          </p>
          <p xml:id="i-6FMKuZcU7SexbCpxLihWaV">
            Det förebyggande arbetet för att förhindra att människor hamnar
            i ett skadligt beroende är centralt. Orsakerna till beroendeproblem
            kan kopplas till såväl ärftliga som sociala faktorer, liksom till
            tillgången till substanser. Arbetet med att förebygga beroendeproblem
            hos befolkningen måste därför utgå ifrån såväl tidig upptäckt
            av personer i riskzonen, som att minska tillgången på narkotika
            i samhället.
          </p>
          <p xml:id="i-BRS64MT3Px8ufg2QA7aqyf">
            I slutet av 80-talet kriminaliserades icke medicinskt bruk av
            narkotika. Syftet var att politiskt manifestera nolltolerans samt
            att ge polisen ytterligare ett verktyg i att arbeta för ett narkotikafritt
            samhälle. Idag betraktas narkotikaberoende som en sjukdom. Fokus
            har vad gäller behandling breddats till åtgärder som gör att den
            som lider av en beroen­desjukdom överlever och inte drabbas av
            medicinska komplikationer. Centerpartiet anser att lagen bör utvärderas
            för att se om den uppfyllt sina syften eller om de negativa konsekvenserna
            överväger.
          </p>
          <p xml:id="i-2TKAKL79cKW1oGPXsapsrX">
            Beroendevården måste i större utsträckning utgå ifrån vetenskap
            och beprövad erfarenhet. Majoriteten av narkotikamissbrukarna
            har en bakomliggande psykisk eller somatisk sjukdom och därför
            bör ansvaret för vården överföras på hälso- och sjukvården. I
            likhet med all annan vård bör beroendevården utgå från perspektivet
            att i första hand försöka bota och behandla den aktuella sjukdomen
            och i andra hand i största möjliga mån lindra sjukdomssymptomen.
          </p>
          <p xml:id="i-Js3EFMwhryP5sCgWbMDrDv">
            Många personer med missbruksproblematik lider samtidigt av svår
            psykisk sjukdom. I dag finns en gränsdragningsproblematik mellan
            lagen om vård av missbrukare (LVM) å ena sidan och lagen om psykiatrisk
            tvångsvård (LPT) å andra sidan. För personer som bedöms vara i
            störst behov av tvångsåtgärder kopplade till sitt missbruk tillämpas
            som regel LVM, medan den psykiatriska tvångsvården vid till exempel
            behandling av akuta psykiska komplikationer efter avgiftning används
            som en sista utväg. Följden av detta blir att människor som är
            i behov av såväl psykiatrisk tvångsvård som vård enligt LVM inte
            får den hjälp de behöver och hamnar i kläm mellan olika lagstiftningar.
            Därför bör möjligheterna till en gemensam tvångslagstiftning för
            personer med behov av insatser från såväl missbruksvården som
            psykiatrin utredas snarast.
          </p>
          <p xml:id="i-SeugFe4Rrgz2czDVL4Ujd8">
            Många personer med intravenöst beroende kan bli hjälpta av läkemedelsbehandling
            med så kallade substitutionspreparat, exempelvis Metadon. Metadon
            och liknande preparat ersätter narkotikan genom att minska abstinensbesvär
            och erbjuds i särskilda Metadonprogram i kombination med samtidig
            behandling och social rehabilitering. Metadon förlänger livslängden
            hos tunga opiatmissbrukare och ger dem en möjlighet att fungera
            i samhället. Medellivslängden för en heroinmissbrukare, som börjat
            i 15–20-årsåldern, är cirka 42 år. Den som får substitutionspreparat
            lever längre och fungerar bättre socialt.
          </p>
          <p xml:id="i-3zLTtdPmVwbmAzkgNR6hnm">
            Tillgången till assisterad läkemedelsbehandling för opiatmissbrukare
            i Sverige är internationellt sett låg och köerna till Metadonprogrammen
            är i regel mycket långa. Tillgängligheten vad gäller vård och
            behandling för personer med beroendeproblem måste därför öka.
            I dagsläget fattas beslut om eventuell behandling av kommunens
            tjänstemän genom socialtjänstlagen. Det är en orimlig ordning
            som gör att många människor tvingas vänta alltför länge – ibland
            förgäves – på att få den behandling de behöver. Genom att istället
            låta hälso- och sjukvårdslagen bli styrande, även inom beroendevården,
            kan också tillgängligheten till vård och behandling säkras. Den
            patient som bedöms vara i behov av vård ska också garanteras detta.
          </p>
          <head xml:id="i-EPxSk6eKFyN3qgpz4tBXVX" type="h1">
            Värna LSS-reformen
          </head>
          <p xml:id="i-6QmxCsKC48u2JfUwMjPizZ">
            Centerpartiets utgångspunkt är att alla människor kan växa, vill
            kunna försörja sig själva och vara fullt delaktiga i samhällslivet.
            Den grundläggande intentionen med lagen om stöd och service (LSS)
            är att vara en rättighetslag som ger personer med stora funktions­nedsättningar
            möjlighet att leva som andra. LSS och framförallt assistansreformen
            har blivit en frihetsreform för människor med omfattande funktionsnedsättningar.
            Den bygger på principen att de som behöver assistans ska ha makten
            att själva bestämma både vem som ska ge assistans och hur den
            ska utföras. För Centerpartiet är LSS en viktig reform att värna
            och utveckla.
          </p>
          <p xml:id="i-38Rggyy4RLM46d5m63F5ed">
            Det finns numera personer med stora assistansbehov som står utan
            hjälp. Detta är sedan en dom i Högsta förvaltningsdomstolen prejudicerat
            att Försäkringskassan framöver inte behöver ge assistansbidrag
            för annat än det vardagliga behovet av hjälp med hygien, måltider,
            klädsel och kommunikation hos de psykiskt funktionshindrade.
          </p>
          <p xml:id="i-RwtageKyzCubeoqmzV8zbc">
            Det handlar bland annat om barn med behov av avancerad vård i
            hemmet, exempel­vis de med andningssvårigheter och svår epilepsi.
            Dessa är inte längre garanterade assistenter betalda av Försäkringskassan
            utan hänvisas till sjukvården.
          </p>
          <p xml:id="i-VnVfT37RgtiXDhnhoCbQ8N">
            Domen skapar en orimlig livssituation för exempelvis de familjer
            vars barn har stora andningssvårigheter och är i ständigt behov
            av övervakning. De går från full rätt till assistans till ingen
            rätt. Konsekvensen kan bli orimligt långa inläggningstider på
            sjukhus och stora orättvisor beroende på var i landet man bor.
            Centerpartiet anser att rätt till assistans för att klara ett
            grundläggande behov, till exempel andningen, måste garanteras
            dessa barn och deras familjer.
          </p>
          <p xml:id="i-Wjym4Y67t6f3tP4DTtv16X">
            Gällande bestämmelser föreskriver att ett beslut om assistansersättning
            ska omprö­vas efter två år, för att avgöra om behoven fortfarande
            kvarstår. Skälen till omprövning grundar sig på det faktum att
            behov kan ändras över tid. För en del personer är det dock högst
            osannolikt att hälsotillståndet skulle förändras. Då tvåårsomprövningarna
            ofta är en mentalt påfrestande process för berörda, anser Centerpartiet
            att systemet bör förenklas. Vi föreslår därför att det bör ses
            över huruvida det är möjligt att göra en schablonbedömning för
            de fall då hälsotillståndet inte förändrats till det bättre.
          </p>
        </div>
        <div type="motSignatures">
          <list>
            <item xml:id="i-UPMmY9irKQdWrSEzURALTj" who="i-XQAzCv28W16uuk7HhQLdZZ">
              Anders W Jonsson (C)
            </item>
            <item xml:id="i-NeyGisokyuQTEKfZzAxQPQ" who="i-9nQnnjEYdDqQdpqWHaTczL">
              Per Lodenius (C)
            </item>
            <item xml:id="i-8f3SPEDNf4ZvG2HweWEVBB" who="i-AztMVLti5hapQ8yJnkFbgD">
              Sofia Nilsson (C)
            </item>
          </list>
        </div>
      </div>
    </body>
  </text>
</TEI>
