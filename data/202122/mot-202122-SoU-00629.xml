<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-00629">
  <teiHeader>
    <fileDesc>
      <titleStmt>
        <title>Samordnad cancervård och snabbare tillgång till nya behandlingar</title>
        <author corresp="i-Lw92TAaAVgG8Kdf7YxhViy i-TFG2PW7ay7mUZBy2GoJDbV">av Markus Wiechel och Mats Nordberg (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:629 av Markus Wiechel och Mats Nordberg (båda SD)</title>
          <idno type="rdwebb">H902629</idno>
          <rs type="number">629</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H902629/text</ref>
          <ref type="dokument_url_html">http://data.riksdagen.se/dokument/H902629</ref>
          <ref type="dokumentstatus_url_xml">http://data.riksdagen.se/dokumentstatus/H902629</ref>
          <ref type="docx">http://data.riksdagen.se/fil/FF839971-3B1A-4DA5-934A-57A6B1456A3E</ref>
          <ref type="pdf">http://data.riksdagen.se/fil/19856103-501B-4F54-9271-C245E6984C9E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TFG2PW7ay7mUZBy2GoJDbV</idno>
            <name>Mats Nordberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-P7pHm3zAkjRYc7ggQfGAm" type="signed"/>
        <correspContext corresp="i-P7pHm3zAkjRYc7ggQfGAm">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TFG2PW7ay7mUZBy2GoJDbV"/>
        </correspContext>
        <correspAction xml:id="i-yFFbr3R4heYRCkx8QDGqZ" type="submitted">
          <date when="2021-09-27"/>
          <time when="18:46:50"/>
        </correspAction>
        <correspAction xml:id="i-ACnqxayFX9cyyzCxdW2Udk" type="reviewed">
          <date when="2021-09-28"/>
          <time when="10:04:40"/>
        </correspAction>
        <correspAction xml:id="i-9TfFTp7oeiHBzY8ydd8Zbz" type="referred">
          <date when="2021-10-14"/>
        </correspAction>
        <correspAction xml:id="i-WR53rncAeEZ915A8ZJfrr1" type="assigned">
          <date when="2022-10-05"/>
          <time when="09:33:00"/>
        </correspAction>
        <correspContext corresp="i-WR53rncAeEZ915A8ZJfrr1">
          <ref type="assignedTo">Socialutskottet</ref>
        </correspContext>
        <correspAction xml:id="i-4C8p4xqJAThtMxvJYB2dhn" type="behandlas_i"/>
        <correspContext corresp="i-4C8p4xqJAThtMxvJYB2dhn">
          <ref type="uppgift">2021/22:SoU15</ref>
          <ref type="ref_dok_id">H901SoU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU15</ref>
          <ref type="ref_dok_titel">Hälso- och sjukvårdens organisation m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BESDXzioUeDu3JwC1vqcL6" type="motHeader">
        <div xml:id="i-Jj8s7txwrN91JhCSHFZdx6" type="motTitle">
          Motion till riksdagen 2021/22:629 av Markus Wiechel och Mats
          Nordberg (båda SD) Samordnad cancervård och snabbare tillgång
          till nya behandlingar
        </div>
      </div>
      <div xml:id="i-UDCnHN2chW7YkbVZfF9pVX" type="motBody">
        <div xml:id="i-DmSPr4RBbgy2jiBcQoYjk4" type="motProposal" subtype="förslag">
          <head xml:id="i-KrSBhxaG28D4Q2SZLQLjPk">
            Förslag till riksdagsbeslut
          </head>
          <list xml:id="i-WVN1vLoc7SY48SmXG9pPWz" style="ol">
            <item xml:id="i-JAcwCyAofPytc3hD95rsep">
              Riksdagen ställer sig bakom det som anförs i motionen om att
              utse en nationell samordnare för cancerpatienter och tillkännager
              detta för regeringen.
            </item>
            <item xml:id="i-89GNKUEiCbCuKVQFeVZcV9">
              Riksdagen ställer sig bakom det som anförs i motionen om att
              bilda ett nationellt kliniskt center och tillkännager detta för
              regeringen.
            </item>
            <item xml:id="i-iK6ZAYhFUXfRNPCH3XLut">
              Riksdagen ställer sig bakom det som anförs i motionen om att
              eliminera väntetiden från att en behandling har godkänts till
              att den kan användas och tillkännager detta för regeringen.
            </item>
            <item xml:id="i-3uswy4d3GQy3EkMPex8BES">
              Riksdagen ställer sig bakom det som anförs i motionen om en nationell
              finansiering av nya cancerbehandlingar och tillkännager detta
              för regeringen.
            </item>
          </list>
        </div>
        <div xml:id="i-5SUDZ9b7vgC7WhsGZneXU7" type="motContent">
          <head xml:id="i-N3ky2x8fLHzBbe54LYJ35F" type="h1">
            Motivering
          </head>
          <p xml:id="i-Vzc9xQxCupuWSM5ppfZZD2">
            Betänkandet En nationell cancerstrategi för framtiden (SOU 2009:11)
            överlämnades till Sveriges socialminister den 20 februari 2009.
            I detta slogs det fast att det var uppenbart att en långsiktig
            och målmedveten strategi var helt nödvändig om cancervården skulle
            kunna behålla och förbättra sina resultat. Utöver investeringar
            i prevention, som kan anses vara det mest betydelsefulla för att
            minska antalet cancerfall och kunskaps­bildning eller kunskapsspridning
            om såväl prevention som vård, betonades att cancer­vårdens organisation
            var tvungen att förbättras: Ett välfungerande nationellt samarbete
            i fokus.
          </p>
          <p xml:id="i-9hWqRsYwS24GppWVdTB9HY">
            Cancervården har som bekant under lång tid stått inför problem
            till följd av att vården idag är så starkt regionaliserad. För
            många små regioner är det oerhört svårt, kanske rent av omöjligt,
            att hantera den medicinska utvecklingen samt det aktuella förändrings­trycket
            i regionernas omvärld. Trots att detta är ett faktum har det hänt
            oerhört lite i riktning mot en mer nationell samordning, vilket
            inte bara skulle medföra ökad effektivisering, utan även en möjlighet
            att rädda många liv.
          </p>
          <head xml:id="i-Pc86vbkPhRfWRQx4Y1AZep" type="h2">
            Nationell samordnare
          </head>
          <p xml:id="i-M43VpqfM5jJ436KjUmQvoD">
            I kampen mot vissa cancerformer har nya cancerbehandlingar fört
            med sig fantastiska framsteg. Av den anledningen har vi kunnat
            glädjas åt att allt fler överlever allt längre, trots att fler
            också insjuknar i cancer idag. Den dystra verkligheten pekar dock
            på att allt fler människor i framtiden kommer att tvingas leva
            med cancer som en kronisk sjuk­dom. Inte minst för dessa är såväl
            tiden inom som utanför sjukvården lika viktig, varför behovet
            av såväl ett förbättrat helikopterperspektiv ur vårdsynpunkt som
            ur omsorgs­perspektiv är enormt. En välfungerande process för
            samtliga berörda aktörer måste med andra ord till för att de ska
            kunna samverka i målet att vara delaktiga samt erbjuda vård och
            stöd. Inom detta centrala område inom cancervården finns det mycket
            kvar att göra, vilket också bekräftas i olika patientenkäter.
            Inte minst eftersom detta inte enbart är en fråga för regioner
            eller enskilda vårdgivare, utan även kommuner och olika myndig­heter,
            bör det nationella ansvaret stärkas.
          </p>
          <p xml:id="i-N6kziDpwEcaq2U7vE61DjD">
            Idag är det specifika kontaktsjuksköterskor som har det övergripande
            ansvaret för en patient eller patientens närstående under hela
            vårdkedjan samt för att det finns en skriftlig vårdplan. Vederbörande
            ska kunna informera om kommande steg i behand­lingen och ge stöd
            vid krisreaktioner samt förmedla kontakter med andra yrkesgrupper.
            Till följd av att många patienter ändå saknar kontaktsjuksköterska
            finns dock fort­farande problem, och trots denna tjänst finns
            det fortfarande uppenbara brister i överlämningar mellan sköterskor
            på olika vårdnivåer. Det krävs således nya tag, varför en nationell
            samordnare för cancerpatienter bör inrättas. En sådan samordnare
            kan tillsammans med exempelvis patient- och närståenderåd verka
            för att alla berörda nationella, regionala och lokala aktörer
            blir involverade i vårdkedjan och processen kring densamma samt
            gemensamt stärka tillgången till och utförandet av exempelvis
            rehabilitering och psykosocialt stöd. Vidare kan samordnaren verka
            tillsammans med exempelvis Försäkringskassan, barnomsorg, fackföreningar,
            arbetsgivare eller andra relevanta samhällsaktörer som är av vikt
            för de som tvingas leva med kronisk cancer.
          </p>
          <head xml:id="i-BRhW6Q2pprfnmZto72yKQK" type="h2">
            Nationellt kliniskt centrum
          </head>
          <p xml:id="i-3jgBGKvtwYVf1WSXVK6JyD">
            Att tidigt upptäcka cancer kan vara avgörande för om det över
            huvud taget kommer att gå att fullt ut bekämpa sjukdomen, och
            det råder inget tvivel om att förutsättningarna för detta skiljer
            sig åt i olika delar av landet. Därtill vet vi att såväl nationella
            vårdprogram som nya behandlingar har lyckats rädda liv. Trots
            att det än idag finns stora brister, har skapandet av fler standardiserade
            vårdförlopp med tydligare rutiner för diagnosticering och utredning
            säkerligen bidragit till att fler överlevt cancer. Därtill finns
            ett klart samband med hur väl samarbetet mellan olika vårdgivare
            fungerar, i syfte att dela med sig av erfarenheter eller nya behandlingsmetoder.
            Mot bakgrund av detta lär den breda utbyggnaden av diagnostiska
            centra som skett ha bidragit till att cancer blivit upptäckt tidigare
            samt att remissvägarna från primärvård till fördjupad utredning
            har snabbats på. På andra håll ser vi hur nya typer av läkemedel
            har förbättrat prognosen avsevärt. Immunterapier och diverse andra
            målinriktade behandlingar har nära på revolutionerat vården för
            vissa cancertyper. Eftersom det kontinuerligt sker ny cancerforskning
            har vi dessutom fler innovativa behandlingar, ny kunskap och ny
            teknik att vänta. Detta kan under förutsättning att framsteg vi
            ser också kommer patienterna till del att rädda livet på massor
            av människor.
          </p>
          <p xml:id="i-WjLnKnfSeZXRiVgHMrFCLM">
            Inte minst i en tid då Sverige drabbas av långa vårdköer och
            resursbrist kan det bli extra svårt att säkerställa att de nya
            behandlingar som är på väg in i cancervården också kan användas.
            En anledning till detta är att de kräver ökad kunskap eller en
            mer avancerad diagnostik. Att därför nationellt samla, analysera
            och använda diagnostiska och kliniska hälsodata för olika cancertyper
            kan möjliggöra en mer träffsäker, effektiv och individualiserad
            behandling för flertalet patienter samtidigt som denna viktiga
            verksamhet effektiviseras. Regeringen bör ta initiativ till att
            bilda ett nationellt kliniskt center med uppgiften att understödja
            utveckling samt sammanställa och genomföra analyser av information,
            diagnosmetoder samt hälsodata. Samtidigt som detta center fungerar
            som en ovärderlig resurs för vårdgivarna bidrar det till att cancerpatienter
            får vetenskapligt och erfarenhetsmässigt gångbara behandlingar
            som är individuellt anpassade.
          </p>
          <head xml:id="i-SBmKrRt71zbkSwfWLBUAE8" type="h2">
            Eliminerad väntetid för ökad tillgänglighet av nya behandlingar
          </head>
          <p xml:id="i-4wdqEdwvhtzsUYuUzt36XY">
            För en cancerpatient är varje dag viktig. Faktum är att en dag
            kan vara avgörande för om vederbörande kommer att kunna botas
            eller inte från en elakartad tumör. Trots detta basala faktum
            får cancerpatienter idag vänta orimligt länge. I vissa fall till
            följd av vårdköer, i andra fall för att byråkratin har sin gång.
            Avseende det senare finns det dock oerhört mycket att göra. Det
            tar exempelvis i genomsnitt 269 dagar från att ett nytt läkemedel
            godkänns till att det börjar nå patienterna och än längre till
            att samtliga patienter som kan vara i behov av de aktuella behandlingarna
            får tillgång till det. Det torde finnas en bred politisk enighet
            om att det inte kan vara på detta vis. Ingen cancerpatient ska
            behöva vänta när det finns en ny behandlingsmetod som kan bidra
            till ökad livskvalitet eller förlängt liv. Det finns modeller
            i andra delar av världen där läkemedel kan börja användas på patienter
            samma dag som det har godkänts. Sverige bör inte vara sämre, varför
            regeringen skyndsamt bör utreda möjligheten att undanröja den
            väntetid som idag finns för cancerpatienter att ta del av nya
            behandlingar.
          </p>
          <head xml:id="i-DAKcfXz4wWag3qsMyXGGMU" type="h2">
            Nationell finansiering
          </head>
          <p xml:id="i-TR7WLFPpPdwLEMydEap4fR">
            För alla läkemedel finns det krav som måste uppfyllas för att
            de överhuvudtaget ska kunna användas. Ett problem man har sett
            är att läkemedelsföretag ställer höga krav på de sjukhus som ska
            ge nya behandlingar. För sjukhusen, som redan har en tung belastning,
            blir det svårt att mäkta med det omfattande pappersarbetet som
            krävs för den förhållandevis krångliga certifieringsprocessen.
            Det finns därför skäl att från annat håll bistå med detta. Eftersom
            cancerbehandlingar (i synnerhet nya behandlingar som exempelvis
            cell- och genterapier) kostar väldigt mycket, finns det dessutom
            goda skäl till att möjliggöra för en initial nationell finansiering
            så att alla regioner klarar av att använda det. Regeringen bör
            se över möjligheten att utveckla en nationell finansiering för
            att underlätta för nya cancerbehandlingar.
          </p>
        </div>
        <div xml:id="i-13rBAJuD2cm5PsdjafzPB" type="signatureBlock">
          <list xml:id="i-8HAWLwRw73qb6pdwXo4adZ">
            <item xml:id="i-YL5tes2KZvg782YfFjgDVA" who="i-Lw92TAaAVgG8Kdf7YxhViy" type="signature">
              Markus Wiechel (SD)
            </item>
            <item xml:id="i-7QwUKozTnDXi9EAjU9KcY4" who="i-TFG2PW7ay7mUZBy2GoJDbV" type="signature">
              Mats Nordberg (SD)
            </item>
          </list>
        </div>
      </div>
    </body>
  </text>
</TEI>
