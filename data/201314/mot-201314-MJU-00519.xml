<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-MJU-00519">
  <teiHeader>
    <fileDesc>
      <titleStmt>
        <title>Avfall eller cirkulärekonomi?</title>
        <author corresp="i-WG11xmCpAW9nyyXv1sJFAK">av Helena Leander m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Avfall eller cirkulärekonomi?</title>
          <idno type="rdwebb">H102MJ519</idno>
          <rs type="number">MJ519</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H102MJ519/text</ref>
          <ref type="dokument_url_html">http://data.riksdagen.se/dokument/H102MJ519</ref>
          <ref type="dokumentstatus_url_xml">http://data.riksdagen.se/dokumentstatus/H102MJ519</ref>
          <ref type="doc">http://data.riksdagen.se/fil/31B2A1E6-F13A-4DEE-AA78-FE3A0BCD6BA6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-V1piU7dAy9T73Gqt6tm91j</idno>
            <name>Kew Nordqvist</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6rhUFQxm3AvCjep1ZnVAk6" type="signed"/>
        <correspContext corresp="i-6rhUFQxm3AvCjep1ZnVAk6">
          <note type="signatory" corresp="i-WG11xmCpAW9nyyXv1sJFAK"/>
          <note type="signatory" corresp="i-V1piU7dAy9T73Gqt6tm91j"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-DLt3BwBDVwBxqxVEki5m5B"/>
        </correspContext>
        <correspAction xml:id="i-Wy6xUhH8Q55aeNh8nm7Cwp" type="numbering">
          <date when="2013-10-08"/>
        </correspAction>
        <correspAction xml:id="i-JJP13YHiHGyDNT4YzpL811" type="submission">
          <date when="2013-10-04"/>
        </correspAction>
        <correspAction xml:id="i-EMxefk42D9WHSvATyxf7hd" type="transfer">
          <date when="2013-10-04"/>
        </correspAction>
        <correspAction xml:id="i-4uGExRDLknvQ5G4qmJYGtw" type="assigned"/>
        <correspContext corresp="i-4uGExRDLknvQ5G4qmJYGtw">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-64ALQZKUFSuLeZ2bZsnngy">
            Förslag till riksdagsbeslut
          </head>
          <list style="ol">
            <item xml:id="i-C24QSRBbWXNNpyPqSuSQUX">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag om ett program för design för kretslopp.
            </item>
            <item xml:id="i-KPj8s9nyf3R34zXX534oNC">
              Riksdagen tillkännager för regeringen som sin mening vad som
              anförs i motionen om att ett etappmål inom miljömålssystemet ska
              antas om att avfallsmängderna ska minska.
            </item>
            <item xml:id="i-HjDso6Tb49SgUtYnFXurq4">
              Riksdagen tillkännager för regeringen som sin mening vad som
              anförs i motionen om att regeringen ska verka för att ekodesigndirektivet
              utvidgas och skärps genom att regleringen bl.a. ges ett uttryckligt
              syfte att främja en cirkulär ekonomi och minska avfallet.
            </item>
            <item xml:id="i-DXi9zRunu1A5Ug68o1LfjJ">
              Riksdagen tillkännager för regeringen som sin mening vad som
              anförs i motionen om att avfallshierarkin bör skrivas in i svensk
              lagstiftning.
            </item>
            <item xml:id="i-G7Aq8CokxAVsfhsKsAoEY1">
              Riksdagen tillkännager för regeringen som sin mening vad som
              anförs i motionen om att regeringen bör ge i uppdrag till Naturvårdsverket
              att utreda lämpligt sätt att främja avfallsminimering i företag.
            </item>
            <item xml:id="i-U2LiUKWD5CjeceyqvV6h2h">
              Riksdagen tillkännager för regeringen som sin mening vad som
              anförs i motionen om att regeringen bör tydliggöra genom instruktion
              och uppdrag att tillsyn och tillsynsvägledning bör bli mer offensiv
              och aktiv.
            </item>
            <item xml:id="i-ACw5x6XytkuzS9KH5yb674">
              Riksdagen tillkännager för regeringen som sin mening vad som
              anförs i motionen om att förlänga konsumentköplagens generella
              reklamationstid för vissa produktgrupper. 1
            </item>
            <item xml:id="i-9FUHEFbTDijKghuArP7hv6">
              Riksdagen tillkännager för regeringen som sin mening vad som
              anförs i motionen om att regeringen bör anta en strategi för funktionsupphandling.
              2
            </item>
            <item xml:id="i-4qTGie7BoCwmkREG3YHpzv">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag på hur ett kretsloppsregister kan utformas.
            </item>
            <item xml:id="i-6oCMu42AXZ3ry6QbEKz8KC">
              Riksdagen tillkännager för regeringen som sin mening vad som
              anförs i motionen om att Naturvårdsverket bör ges i uppdrag att
              utreda hur deponiregler och skatter kan justeras för att främja
              materialåtervinning. 3
            </item>
            <item xml:id="i-WtAMChTXEdFFMSHoV8pAc4">
              Riksdagen tillkännager för regeringen som sin mening vad som
              anförs i motionen om behovet av ett starkare samspel och bättre
              samstämmighet mellan naturresurspolitiken, kemikaliepolitiken
              och avfallspolitiken i syfte att underlätta återanvändning och
              återvinning av material.
            </item>
            <item xml:id="i-DRntEZKuA69JqhH8TWE9Vo">
              Riksdagen tillkännager för regeringen som sin mening vad som
              anförs i motionen om att regeringen bör utreda förutsättningarna
              för att genom exempelvis lagkrav eller ekonomiska styrmedel förbättra
              informationen till konsumenter om farliga ämnen i produkter.
            </item>
            <item xml:id="i-K8xUYpG6JsNX2C7Tpnds8c">
              Riksdagen tillkännager för regeringen som sin mening vad som
              anförs i motionen om att regeringen bör ge Naturvårdsverket i
              uppdrag att ta fram förslag till lämpliga ekonomiska styrmedel
              för att förebygga avfall samt vägledning för kommuner om hur avfallstaxor
              kan justeras för att förebygga avfall.
            </item>
            <item xml:id="i-AJW5bhqTbp8HyR7ZnvhxPZ">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag till utvidgade pantsystem.
            </item>
            <item xml:id="i-A3qRQwLEKrvtqhyEd5k8bt">
              Riksdagen tillkännager för regeringen som sin mening vad som
              anförs i motionen om producentansvar för textil.
            </item>
            <item xml:id="i-yW6fWACGxf8QmRFBZ8fDz">
              Riksdagen tillkännager för regeringen som sin mening vad som
              anförs i motionen om att telefonförsäljning och direktreklam endast
              ska tillåtas till personer som uttryckligen gett sitt samtycke
              på förhand. 1
            </item>
            <item xml:id="i-DtHSvsYTNja6dm1xManAyZ">
              Riksdagen tillkännager för regeringen som sin mening vad som
              anförs i motionen om att överföra insamlingsansvaret för förpackningar
              till kommunerna.
            </item>
            <item xml:id="i-PkpCem7T1j7zv6my9jbLow">
              Riksdagen tillkännager för regeringen som sin mening vad som
              anförs i motionen om att låta utreda hur ett kommunalt insamlingsansvar
              kan kombineras med en möjlighet till undantag i de fall dessa
              kan visas ge större miljönytta.
            </item>
          </list>
          <p xml:id="i-GAsdfPhiqKS74Sde8s3tVj">
            1 Yrkandena 7 och 16 hänvisade till CU.
          </p>
          <p xml:id="i-L9ZqVQKphmeeFB7aQjZMms">
            2 Yrkande 8 hänvisat till FiU.
          </p>
          <p xml:id="i-VppVZunYze8QHo2AzV3jys">
            3 Yrkande 10 hänvisat till SkU.
          </p>
        </div>
        <div type="motContent">
          <head xml:id="i-5o4CzKr8edrSB6MEdrKSTm" type="h1">
            Cirkulär ekonomi och naturresurser
          </head>
          <p xml:id="i-W7YA6Fst42Wz3Bxpv64pAK">
            Avfallspolitiken präglas fortfarande för mycket av ett kvittblivningsperspektiv:
            att det handlar om att göra sig av med avfall på det minst störande
            sättet. Avfallspolitik ska i stället ses som en del av naturresurs-
            och råvarupolitiken.
          </p>
          <p xml:id="i-JqXq5o3uR8Xgaa1AvrkbNb">
            Avfall är ett resultat av ett linjärt tänkande – råvara, produkt,
            avfall – som vi inte har råd med i ett industrisamhälle med växande
            befolkning. I stället behöver vi en cirkulär ekonomi, där produkter
            återanvänds och återvinns i ett ständigt kretslopp där vi inte
            skapar avfall utan råvaror till någonting nytt.
          </p>
          <p xml:id="i-BzcGtr2XgYt6behNo5HqEQ">
            En stor del av energianvändningen och utsläpp av växthusgaser
            under en produkts livscykel kommer från utvinning och bearbetning
            av naturresurser. Minskad nyanvändning av naturresurser genom
            bland annat ökad återvinning är därför viktig ur klimatsynpunkt.
            Likartade förhållanden gäller också för andra miljöaspekter: den
            kanske största delen av miljöbelastningen kommer från utvinning
            och förädling av råvarorna. Organisationen Det naturliga steget
            har formulerat det första av sina fyra systemvillkor så här: I
            det hållbara samhället utsätts inte naturen för systematisk koncentrationsökning
            av ämnen från berggrunden (t ex fossilt kol och tungmetaller).
            1
          </p>
          <p xml:id="i-WU5hG8fmA1Pj1UhvVR6Qwg">
            I längden är alltså problemet inte att kolet eller malmen tar
            slut. Problemet är den miljöbelastning som nyutvinningen och kvittblivningen
            – den linjära ekonomin – skapar.
          </p>
          <p xml:id="i-4paVHsqc55gauEKgwsRhS9">
            Gränsen mellan förnybara och ändliga resurser behöver nyanseras.
            Ändliga resurser kan användas om och om igen i en cirkulär ekonomi.
            Förnybara resurser kan bli ändliga om vi t.ex. fiskar upp bestånden
            eller tär på hårt på marken så att dess produktivitet minskar.
            Inom jord- och skogsbruket uppmärksammas negativa konsekvenser
            av en alltför långt driven intensifiering av specialiserad produktion
            allt mer.
          </p>
          <p xml:id="i-KqM4zQHU8G6i9T9C3tchz">
            På motsvarande sätt som vi nu söker efter en modell att utveckla
            välfärden samtidigt som utsläppen av växthusgaser minskar behöver
            vi hitta en modell där välbefinnandet ökar samtidigt som nyutvinningen
            av ändliga resurser och överförbrukningen av förnybara resurser
            minskar. Målet för en naturresurspolitik bör alltså vara att användningen
            av förnybara resurser hålls inom de ekologiska ramarna, att användningen
            av ändliga resurser i allt större utsträckning baseras på återanvändning,
            samt att utvinningen av ändliga resurser gradvis minskar.
          </p>
          <p xml:id="i-MHd8KrcuSUTMiXgnRMxN4R">
            Utgångspunkten vid produktion ska vara att använda förnybara
            eller redan utvunna råvaror. Och att naturresurser i möjligaste
            mån tas tillvara i den cirkulära ekonomin.
          </p>
          <p xml:id="i-CiyaL8uqrwRPPjE4JFSNoG">
            Inriktningen är alltså att vi ska sträva mot ett samhälle utan
            avfall. Detta har också branschföreningen Avfall Sverige kommit
            fram till. Det behövs en politik för att vända på utvecklingen.
          </p>
          <head xml:id="i-4fu2PBoX8BmqejV8vx1Rtt" type="h1">
            Design för kretslopp
          </head>
          <p xml:id="i-h5oAKME5LcTa2zyLjBmkp">
            Utgångspunkten måste vara att produkter ska designas för att
            ingå i ett (giftfritt) kretslopp. Produkter ska designas för att
            kunna repareras, uppgraderas eller liknande. Uttjänta eller föråldrade
            delar eller komponenter ska kunna bytas ut utan att hela varan
            kasseras. Material ska kunna separeras och återvinnas för sig
            i återvinningssystem som bygger på materialåtervinning snarare
            än dagens mer begränsade förpackningsåtervinning. Regeringen bör
            utreda vilka åtgärder som kan och behöver vidtas på olika nivåer
            för att åstadkomma detta. Det kan till exempel vara lämpligt att
            börja med vissa produktgrupper, som elektronik. Om det dröjer
            med åtgärder på EU-nivå kan nationella skatter eller avgifter
            samt krav som ställs i samband med offentlig upphandling eller
            teknikupphandling öka intresset för att delta i pilotverksamheter.
            Design för kretslopp bör också vara en självklar del av utbildningen
            av ingenjörer och andra relevanta yrkesgrupper.
          </p>
          <p xml:id="i-R7E2SGHvRv6TYiYSYEjQJp">
            Regeringen bör återkomma till riksdagen med förslag om ett program
            för design för kretslopp. I programmet kan också ingå agerande
            i samband med EU:s ekodesigndirektiv och krav på längre garantitider
            (se nedan).
          </p>
          <head xml:id="i-VuWhzBAR1TukAbLpUb29pQ" type="h1">
            En målbild för avfallspolitiken
          </head>
          <p xml:id="i-VJr3CGQkdm3kMqUNo16i1g">
            Avfallsutredningen har föreslagit en gemensam målbild för avfallshanteringen.
            Det är bra med en gemensam målbild. Men utredningens förslag till
            målbild träffar fel.
          </p>
          <p xml:id="i-2VvHJ2RbNjUGTKdEH2RDRW">
            En gemensam målbild är särskilt viktig vid investeringar i infrastruktur.
            Investeringar i infrastruktur riskerar att låsa oss fast i nuvarande
            utvecklingsbana och därmed försena utvecklingen mot en cirkulär
            ekonomi, samt minska incitament och möjlighet att anamma råvaruperspektivet
            på riktigt.
          </p>
          <p xml:id="i-LfwmxbDnWiMPWK3WCA5Q3K">
            Utredningens miljöbild omfattar miljön, människan och marknaden.
            Det är bra. Men det blir fel om dessa, som utredningen föreslår,
            ges samma prioritet. Dels omöjliggör det prioriteringar vid målkonflikter.
            Dels är det fel ingång. Välfungerande ekosystem och de tjänster
            de tillhandahåller är en förutsättning för människors välbefinnande.
            Försämringar i miljön är också ett uttryck för omfördelning av
            nyttigheter mellan människor i tid och rum. Miljön måste därför
            ges högsta prioritet i avfallsarbetet.
          </p>
          <p xml:id="i-N8S112oDiovzx9WJyTVXcK">
            I praktiken kräver miljövänliga avfallslösningar att man tar
            hänsyn till de människor som förväntas vara delaktiga i arbetet.
            Däremot får inte människors bekvämlighet bli en ursäkt för miljömässigt
            ohållbara lösningar.
          </p>
          <p xml:id="i-3RoQy8LSGKyh6h66smSgMU">
            Marknaden skulle leda till miljöeffektiva allokeringar av resurser
            om priser speglade miljöbelastningen. Eftersom så inte är fallet
            är det inte givet att marknadens lösningar är optimala. Vid betydande
            negativa och positiva externa effekter (som inte speglas i priset)
            kan marknaden rentav styra fel. Det som är kortsiktigt kostnadseffektivt
            enligt rådande marknadspriser behöver inte vara kostnadseffektivt
            ur samhällets perspektiv, särskilt på längre sikt. Generellt ska
            man ta hänsyn till marknadens funktion i den mån och på det sätt
            det behövs för att klara enkla lösningar för konsumenter och bra
            lösningar ur miljösynpunkt.
          </p>
          <p xml:id="i-99t1pU6e1E2dU3TCpVrhAm">
            Den gemensamma målbilden för avfallspolitiken bör utgå ifrån
            en målhierarki och sätta miljön (och därmed människors långsiktiga
            intressen) i första hand, människors kortsiktiga intressen i andra
            hand och marknadens intressen först i tredje hand.
          </p>
          <head xml:id="i-QyRkNJKBq8pME4hphzHsia" type="h1">
            Ett mål för avfall
          </head>
          <p xml:id="i-SpjwKEmi8DemoVE2iwUtwc">
            Den centrala uppgiften för en hållbar avfallspolitik är därför
            att förebygga att avfall uppstår – med andra ord att sluta kretsloppen.
          </p>
          <p xml:id="i-BjWj3Hwnvyw7GU2jyTNGi6">
            Sverige har under många år haft som mål att den totala mängden
            genererat avfall ska inte öka (delmål 5 under miljömålet God bebyggd
            miljö i det gamla miljömålssystemet). Vid den fördjupade utvärderingen
            2008 bedömdes att målet skulle vara mycket svårt att nå. Enligt
            regeringsbeslut 2012 (Ds 2012:33) är detta mål numera borttaget.
            Det har ersatts dels med etappmål rörande matavfall och byggnadsavfall,
            dels med följande precisering:
          </p>
          <p xml:id="i-GC8dLzN1xji11yHVfCsGe">
            Avfallshantering är effektiv för samhället, enkel att använda
            för konsumenterna och att avfallet förebyggs samtidigt som resurserna
            i det avfall som uppstår tas till vara i så hög grad som möjligt
            samt att avfallets påverkan på och risker för hälsa och miljö
            minimeras.
          </p>
          <p xml:id="i-MQHViA18RoMywxgCHKZW1c">
            Preciseringen är således så formulerad att den inte är mätbar.
            Det blir därmed mycket svårt att i efterhand konstatera om målet
            har nåtts eller om utvecklingen ens går i rätt riktning. I samma
            beslut konstaterar för övrigt regeringen att avfallsmängderna
            fortsätter att öka generellt trots att Sverige har stor rådighet
            över åtgärder inom avfallsområdet. Ändå drar regeringen slutsatsen
            att det svenska arbetet inom avfallsområdet är framgångsrikt.
          </p>
          <p xml:id="i-5r6iobYAQpmZZfr6aPEDvg">
            Naturvårdsverket konstaterar för sin del att avfallsmängderna
            ökar. Håller nuvarande trender i sig kommer avfallsmängderna att
            ha fördubblats till år 2030. 2 Det överordnade målet på avfallsområdet
            bör formuleras tydligt och på ett mätbart sätt. Avfallsmängderna
            ska minska. Målet bör ingå i miljömålssystemet.
          </p>
          <head xml:id="i-QCdFUwqptHVoQ7Yb3LvztM" type="h1">
            EU går före – ekodesigndirektivet
          </head>
          <p xml:id="i-H5EmJf9efCtPs6UuNtaBoE">
            EU:s industri är till mycket stor beroende av import av råvaror
            från utanför Europa. Importberoendet är till exempel 85 procent
            för järnmalm, 57 procent för bulkmetaller och 46 för industrimineraler.
            3 Det är en markant skillnad jämfört med Sverige, vars ekonomi
            i så hög utsträckning är uppbyggd kring exploatering och förädling
            av inhemska råvaror som malm och skog. Det är därför inte förvånande
            att det finns en större medvetenhet om behovet av att hushålla
            med naturresurser inom EU. Detta har kommit till uttryck i bland
            annat avfallsdirektivet, ekodesigndirektivet och flaggskeppsinitiativet
            om resurseffektiv ekonomi. I det senare ingår bland annat resurssnål
            produktion och mer återvinning.
          </p>
          <p xml:id="i-XaFJXDpV3qp4PtwoH1mZyp">
            Det går trögt med genomförandet av ekodesigndirektivet (2009/125/EC).
            Både EU-kommissionen och medlemsländerna behöver satsa mer på
            genomförandet. Det är samtidigt föremål för översyn.
          </p>
          <p xml:id="i-L3ekgsLQ5JErTFv8DaGmAC">
            Regeringen bör driva på för att ekodesigndirektivet utvidgas
            och skärps genom att regleringen bl.a. ges ett uttryckligt syfte
            att främja en cirkulär ekonomi och minska avfallet.
          </p>
          <head xml:id="i-UD33pLv83cx7aRY8GQLok8" type="h1">
            En handlingsförlamad regering
          </head>
          <p xml:id="i-EexTQgrg5ax8ToUpvWHinY">
            Till följd av EU-krav har Naturvårdsverket tagit fram en nationell
            avfallsplan (Sveriges avfallsplan 2012–2017, Naturvårdsverket
            rapport 6502). EU:s avfallsdirektiv kräver också att varje land
            ska ta fram ett avfallsförebyggande program. Naturvårdsverket
            ska fastställa Sveriges program senast december 2013. Programmet
            kommer att behöva följas upp av beslut i regering och riksdag.
            En slutsats från det sexåriga forskningsprojektet Hållbar avfallshantering
            4 som Naturvårdsverket finansierat är att det behövs starkare
            styrmedel för att minska avfallsmängderna. Dessa styrmedel kan
            kräva beslut från regering, riksdag eller i vissa fall EU.
          </p>
          <p xml:id="i-5uAtk3STLawf3xwPBDzLej">
            Regeringen har dock varit handlingsförlamad. Förutom att ta bort
            miljömålet om minskat avfall har regeringen tillsatt en avfallsutredning.
            Utredningen lades fram i augusti 2012 (SOU 2012:56) och har varit
            ute på remiss. Miljöministern utlovade en proposition till försommaren
            2013. På våren kom beskedet att propositionen skulle komma i slutet
            av sommaren. I regeringens senaste förteckning över kommande propositioner
            och skrivelser finns den väntade avfallspropositionen inte ens
            med. Idealiskt skulle en proposition som nu presenteras – som
            tidigast – i början av 2014 innehålla konkreta förslag till åtgärder
            baserade på förslagen i det kommande avfallsförebyggande programmet,
            eller dess underlagsmaterial. Tyvärr finns det inget som talar
            för att regeringen ska visa någon handlingskraft i frågan. Därför
            behöver riksdagen driva på.
          </p>
          <head xml:id="i-CoJpG5isLnMHXhtpfSQhex" type="h1">
            Avfallshierarkin bör skrivas in i svensk lagstiftning
          </head>
          <p xml:id="i-JEgorNfUdEVp7NiWQg5Yrb">
            Enligt EU:s avfallsdirektiv (2008/98/EG) ska avfallspolitiken
            i medlemsstaterna utgå ifrån avfallshierarkin. Hierarkin innebär
            att avfall ska i första hand förebyggas, sedan i andra hand ska
            återanvändas, materialåtervinnas, energiåtervinnas eller slutligen
            bortskaffas.
          </p>
          <p xml:id="i-DM7wTTzn2TTp9hChLswJpt">
            Vi anser att EU:s avfallshierarki ska få större genomslag i det
            svenska avfallsarbetet. Det bör skrivas in i lagtext och vara
            styrande för mer detaljerade beslut om avfallshantering. Avfallsutredningen
            har föreslagit att avfallshierarkin skrivs in i miljöbalken genom
            ändringar i 2 kap. 5 § och 15 kap. miljöbalken. Förslaget bör
            genomföras.
          </p>
          <head xml:id="i-Lg4pq4cQAvXDe3h7MbU78G" type="h1">
            Avfallsminimering i företag
          </head>
          <p xml:id="i-AFXxR3AP2tt6jyQUQSKfGy">
            En följd av att avfallshierarkin skrivs in i miljöbalken är att
            det öppnar för möjligheter att genom ett tillägg i avfallsförordningen
            eller i samband med tillståndsgivning och tillsyn ställa krav
            på åtgärder i företag för att förebygga eller minimera avfallet.
          </p>
          <p xml:id="i-MRYiKZTL4ZQbb1Ymyn9Hje">
            Regeringen bör ge Naturvårdsverket i uppdrag att utreda lämpligt
            sätt att främja avfallsminimering i företag.
          </p>
          <head xml:id="i-5NudemuEEDqjiB6ay93Zdk" type="h1">
            Offensivare och effektivare tillsyn
          </head>
          <p xml:id="i-Nqf5kE6pkzbpXxofekphg1">
            Avfallsutredningen bedömde att den ansvariga myndigheten, för
            närvarande Naturvårdsverket, behöver bli mer aktiv i sin roll
            som vägledande myndighet. De övergripande frågorna om samordning
            av tillsyn på nationell nivå behöver hanteras på ett mer offensivt
            sätt.
          </p>
          <p xml:id="i-PJBjybCT7VMsEuYHh3y8Zu">
            Ett tydligare lagstöd för avfallshierarkin skulle underlätta
            tillsyn. Regeringen behöver också tydliggöra genom instruktion
            och uppdrag att den efterlyser en aktivare tillsyn och praxisbildning.
          </p>
          <head xml:id="i-9HvybJe4MAN6TQ8ksoSwwz" type="h1">
            Längre livslängd
          </head>
          <p xml:id="i-2UBpBZ3id6WyakZU6kCR9T">
            Ett sätt att öka produkters livslängd och producenternas intresse
            för hållbar design kan vara längre garantitider. Detta kan exempelvis
            ske genom krav på längre reklamationstid än dagens tre år för
            vissa produktgrupper. Därför bör Konsumentköplagens regler om
            reklamationstid ses över i syfte att främja produkter med längre
            livslängd.
          </p>
          <head xml:id="i-BqqEABzsBUnWeK5Z14dJHp" type="h1">
            En strategi för funktionsupphandling
          </head>
          <p xml:id="i-7jRcoqDDNANBgExBfQ8JmY">
            Det behövs nya affärsmodeller, baserade på försäljning av funktioner
            i stället för varor, vilket minskar säljarnas intresse av att
            hela tiden kränga nya produkter istället för att laga eller uppgradera
            de gamla. Ett exempel är leasing. Den offentliga sektorn, som
            stor kund, skulle kunna bidra till utvidgning av denna typ av
            affärsmodell till nya områden. I stället för att upphandla t.ex.
            mobiltelefoner skulle staten kunna upphandla funktionen mobiltelefoni,
            samt ställa krav på säljarnas råvaru- och avfallshantering. Hänsyn
            kan tas inte bara till egenskaperna vid användningen av en vara
            eller tjänst utan också produktionsprocess, möjlighet till uppgradering,
            utbyte av komponenter eller reparation samt materialåtervinning.
            Om staten upphandlar funktioner kan en marknad skapas som flera
            kunder kan delta i. Regeringen bör anta en strategi för funktionsupphandling.
          </p>
          <head xml:id="i-485EGQng4qsRFiDCMbxb3S" type="h1">
            Kretsloppsregister
          </head>
          <p xml:id="i-JUFXVkRNDRA4866vMivTMs">
            Alla mer komplicerade produkter som sätts ut på marknaden bör
            ha tydlig information om i vilken utsträckning produktens livslängd
            kan förlängas genom uppgradering av komponenter eller reparationer.
            Det bör också finnas information om hur materialet i produkten
            kan återanvändas eller återvinnas när produkten har tjänat ut.
            Producenter eller importörer bör tillhandahålla informationen
            till ett centralt register för att göra det lättare för olika
            aktörer att hitta informationen. Staten bör skapa registret, eller
            se till att det skapas och sköts av andra aktörer. I registret
            bör det också ingå en funktion där användare, reparatörer och
            återanvändare kan utbyta information med producenten om hur möjligheten
            att uppgradera, reparera eller återanvända materialet i produkten
            kan förbättras. Avgifter för producenter eller importörer som
            inte tillhandahåller denna information kan öka incitamenten att
            medverka i registret.
          </p>
          <p xml:id="i-N2L7wBzFu199vguPF3H6Za">
            Regeringen bör återkomma till riksdagen med förslag på hur ett
            kretsloppsregister kan utformas.
          </p>
          <head xml:id="i-XL29S61dWE4taVUAdfYtPj" type="h1">
            Återvinningsbart material ska återvinnas
          </head>
          <p xml:id="i-PrJXc7D1XqbNmX8qwv9zaJ">
            I det tidigare nämnda forskningsprogrammet Hållbar avfallshantering
            har forskarna granskat och utvärderat en rad olika tänkbara styrmedel
            som kan bidra till en mer hållbar avfallshantering. Forskarna
            bedömer att det styrmedel som verkar kunna ge störst miljövinst
            är krav på att återvinningsbara material ska återvinnas. I dag
            finns ett deponeringsförbud för brännbart material. Däremot finns
            inget förbud mot förbränning av återvinnbart material. Det skulle
            behövas.
          </p>
          <p xml:id="i-3Y7tEnXESVT5EgXjndBMVT">
            Det innebär i praktiken att avfall måste förebyggas eller återvinnas.
            Aktörerna behöver en övergångstid för att anpassa sig till ett
            sådant förbud. Bland annat behöver man se till att materialet
            går att plocka isär och att det inte finns farliga kemiska ämnen
            i produkter. För att möjliggöra lokala pilotprojekt bör en kommun
            ha rätt att förbjuda förbränning av en viss fraktion. 5
          </p>
          <p xml:id="i-GzYuwbWYZpccbSfTEJuLDk">
            Regeringen bör återkomma till riksdagen med förslag på förbud
            av deponering och förbränning av material som med fördel kan återvinnas.
          </p>
          <head xml:id="i-E4mKFjphHZ2bCtLHSNVyTA" type="h1">
            Deponering
          </head>
          <p xml:id="i-4aQLzuKTnntQUro1Lj9WuC">
            Deponi bör i normalfallet endast användas för avfall som inte
            kan vare sig material- eller energiåtervinnas på annat sätt. Vad
            som kan återvinnas och inte förändras dock i takt med att den
            tekniska utvecklingen går framåt.
          </p>
          <p xml:id="i-VHmRjb2KJSEEuipShYA5L4">
            Ett exempel är plast. Det finns i dagsläget stora svårigheter
            med att återvinna eller återanvända vissa plaster. Tillsatser
            och föroreningar kan begränsa användningen av återvunnet material.
            Däremot kan den tekniska utvecklingen väntas gå framåt på det
            här området.
          </p>
          <p xml:id="i-CczUkPig8xBypWexMAs1HS">
            Svåråtervinnbara plaster kan förbrännas med större eller mindre
            klimatpåverkan beroende på vilket bränsle de ersätter. De kan
            också deponeras tillfälligt i väntan på tekniska genombrott som
            möjliggör återvinning, i den mån detta bedöms vara rimligt nära
            förestående. Det förutsätter dock att man vid deponering skiljer
            på olika sorters avfall: En kategori som ska deponeras för all
            framtid på grund av innehåll av farligt avfall samt en kategori
            med material som kan komma att återvinnas när det blir tekniskt
            och ekonomiskt intressant. I detta sammanhang är det också viktigt
            att såväl deponiskatt som deponiförbud utformas på ett sätt som
            inte gör det omöjligt eller olönsamt att gå in och plocka ut återvinnbart
            material ur befintliga deponier, bara för att man då måste lägga
            tillbaka de delar som inte går att återvinna.
          </p>
          <p xml:id="i-D5qhh2ovb7SfbZBANr6wom">
            Naturvårdsverket bör ges i uppdrag att utreda hur deponiregler
            och skatter kan justeras för att främja materialåtervinning.
          </p>
          <head xml:id="i-Qri8Ho91bBKuKwNkuABG8e" type="h1">
            Renare fraktioner
          </head>
          <p xml:id="i-GBNE793GQc2gyPfdkjfbdm">
            Förutom åtgärder för att förebygga avfallet som sådant behövs
            åtgärder för att minska avfallets farlighet – inte minst för att
            uttjänta produkter ska kunna återvinnas utan risker. Det underlättar
            också återvinning. Tillsatser i plaster kan försvåra återvinningen,
            förekomsten av tungmetaller kan begränsa möjlighet att återanvända
            andra metaller och så vidare. Nanopartiklars speciella egenskaper
            kan också få konsekvenser vid återvinning eller återanvändning
            av material.
          </p>
          <p xml:id="i-9z2sqnxvKm3VuWFEGpC6e5">
            EU:s kemikalieförordning Reach håller på att successivt införas
            och generera resultat. Arbetet mal på, men Reach är för svag och
            arbetet går för långsamt. Varken Sverige eller EU tar fullt ut
            vara på de möjligheter som Reach ger.
          </p>
          <p xml:id="i-Cmo4NUwQkc8G39xeaqA6pm">
            Vid avvägningen mellan kemikaliepolitiken och kortsiktiga ekonomiska
            intressen bör större hänsyn tas till konsekvenserna för återanvändning
            eller återvinning av naturresurser. Detta gäller också i samband
            med prioriteringar inom kemikaliepolitiken, t.ex. vid utformning
            av regelverk eller intensiteten i tillsyn, inklusive tillämpningen
            av utbytesprincipen i miljöbalken.
          </p>
          <p xml:id="i-G2NpQkGWRm6KHZijGo4GNM">
            Det behövs ett starkare samspel och bättre samstämmighet mellan
            naturresurspolitiken, kemikaliepolitiken och avfallspolitiken
            i syfte att underlätta återanvändning och återvinning av material.
          </p>
          <head xml:id="i-7AMsV6rVC9QWWT1ZPJe4Sq" type="h1">
            Information till konsumenter
          </head>
          <p xml:id="i-UMRyVT1yCXFXWS3fpokaQz">
            Reach ställer för närvarande krav på att konsumenter inom 45
            dagar ska kunna få information om ifall en produkt innehåller
            ämnen som regleras eller är på väg att regleras inom Reachsystemet.
            Detta är otillräckligt. Konsumenter får ingen information om vilka
            varor som innehåller farliga kemikalier när de köper till exempel
            kläder och leksaker. Krav på information skulle ge konsumenterna
            den informationen, kunna påverka deras val, och därmed minska
            både produkternas och avfallets farlighet.
          </p>
          <p xml:id="i-EgEcHHHKXsKs6q1Hhq1trc">
            En del av marknadsekonomins legitimitet bygger på föreställningen
            att i en marknadsekonomi är det konsumenter som genom sina val
            på marknaden bestämmer vad som produceras och hur. För att detta
            ska gälla i praktiken krävs att konsumenten har tillgång till
            information som skulle påverka hens val.
          </p>
          <p xml:id="i-KC3hNPK8gz4QRDhe4kJTLe">
            Miljöpartiet har tidigare föreslagit att information om negativa
            miljöegenskaper skulle kunna krävas med stöd av det dåvarande
            allmänna informationskravet i marknadsföringslagen. Det generella
            kravet togs bort genom en lagändring som alliansregeringen drev
            igenom mandatperioden 2006–2010 och ersattes av ett antal preciserade
            krav. Det skulle vara önskvärt att komplettera marknadsföringslagens
            informationskrav med ett krav på information om farliga kemikalier,
            åtminstone för produkter som kommer in i hemmet. Ett alternativ
            kan vara en avgift på produkter som innehåller farliga ämnen och
            som inte tydligt informerar om detta.
          </p>
          <p xml:id="i-EqL1Sbzr5rbE4dZu5YvoyU">
            Regeringen bör utreda förutsättningarna för att genom exempelvis
            lagkrav eller ekonomiska styrmedel förbättra informationen till
            konsumenter om farliga ämnen i produkter.
          </p>
          <head xml:id="i-aMhTBkwmov9Up6huYcwD7" type="h1">
            Ekonomiska styrmedel för att förebygga avfall
          </head>
          <p xml:id="i-LQMuYFoL9iWtD459Y9seeY">
            Ekonomiska styrmedel som skatter har den principiella fördelen
            att de kan bidra till att priset bättre speglar miljöbelastningen.
            Utöver de skatter och avgifter som nämnts i denna motion anser
            vi att det finns en rad andra skatter och avgifter som med fördel
            skulle kunna användas för att minimera avfallet. Miljöpartiet
            föreslår i motion 2013/14:Fi319 höjningar av skatterna på deponi
            och naturgrus, återinförd skatt på avfallsförbränning och sänkt
            moms för reparationer. Också andra möjligheter att använda ekonomiska
            styrmedel bör utredas. Exempel är en breddad deponiskatt, reformerad
            skatt på avfallsförbränning, råvaru- eller materialskatt, förpackningsskatt
            eller utvidgad reklamskatt. Också på lokalnivå kan avgiftssystemet
            justeras för att förebygga avfall.
          </p>
          <p xml:id="i-6jiirZTXiW1Vtp8fisHV6H">
            Regeringen bör ge Naturvårdsverket i uppdrag att ta fram förslag
            till lämpliga ekonomiska styrmedel för att förebygga avfall samt
            vägledning för kommuner om hur avfallstaxor kan justeras för att
            förebygga avfall.
          </p>
          <head xml:id="i-B4aZvmizpU4vRGZQhAdQAs" type="h1">
            Utvidgade pantsystem
          </head>
          <p xml:id="i-DnRYG4nz98Ep5YqyhBMtea">
            Miljöpartiet har tidigare motionerat om utvidgade pantsystem
            i olika sammanhang. Pantsystem är bra både för att minska nedskräpning
            och för att förbättra möjligheterna till materialåtervinning.
            Exempel på lämpliga produkter för pantsystem är engångsgrillar,
            lågenergilampor, elektronik, kläder, textilier eller möbler. De
            pantsystem som idag finns för vissa dryckesförpackningar skulle
            också kunna utvidgas till fler livsmedelsförpackningar. Generellt
            bör den som säljer en produkt som omfattas av pantsystem vara
            skyldig att återta produkter även utan försäljning, som det fungerar
            för dryckesförpackningar i dag. Pantsystemen bör finansieras av
            producenterna eller importörerna och därmed i förlängningen konsumenterna.
            Generellt behövs ett ökat producentansvar för fler produktgrupper,
            oavsett om detta kombineras med panter eller ej. Producentansvar
            för textil, som föreslagits av Avfallsutredningen, bör vara ett
            första steg.
          </p>
          <p xml:id="i-SvazkDVcFEsQR2LhSbb2uo">
            Regeringen bör återkomma till riksdagen med förslag till utvidgade
            pantsystem och producentansvar för textil.
          </p>
          <head xml:id="i-77AjnFkvETRpDNSwnp8bf6" type="h1">
            Reklam
          </head>
          <p xml:id="i-Cm3sSTo43oz1n7z3gBN8xo">
            Reklam som kommer utan att man har bett om det har diskuterats
            länge. Många upplever det som onödigt eller rent provocerande
            att få hem reklam i brevlådan eller bli uppringd av telefonförsäljare
            utan att man bett om det. Dels bidrar det till en onödig omsättning
            av nya produkter som fort nog också blir avfall. Dels blir tryckt
            reklam i sig avfall, oftast utan att ens ha öppnats.
          </p>
          <p xml:id="i-33aiL6WdtYMYApHgENC63T">
            På 1970-talet lanserades begreppet köpfrid. Forskarna i Naturvårdsverkets
            forskningsprogram om hållbar avfallshantering lanserade 2012 uttrycket
            Reklam, ja tack. Miljöpartiet har tidigare motionerat om oönskad
            marknadsföring (senast motion 2013/14:C371). Som det är nu krävs
            aktiv handling för att slippa oönskad direktreklam. Miljöpartiet
            vill vända på ordningen: det ska krävas en aktiv handling för
            den som vill ha reklam. Endast den som uttryckligen sagt sig vilja
            bli uppringd för marknadsföring bör bli det. Oadresserad direktreklam
            bör endast få delas ut till de hushåll som aktivt ger sitt samtycke.
            Adresserad direktreklam bör endast tillåtas till personer som
            aktivt gett sitt samtycke.
          </p>
          <p xml:id="i-TkVm94sd3ouSujUC6u2bN6">
            Regeringen bör återkomma till riksdagen med förslag om att telefonförsäljning
            och direktreklam endast ska tillåtas till personer som uttryckligen
            gett sitt samtycke på förhand.
          </p>
          <head xml:id="i-KFvXx15nncjt5yrJeLPLir" type="h1">
            Marknad eller monopol
          </head>
          <p xml:id="i-RxZppJvjMt67H6ySeUA9pr">
            Avfallsutredningen belyser misslyckandet i de senaste 20 årens
            avfallspolitik.
          </p>
          <p xml:id="i-Vp8EAKGPpUF4ocNVK9meTB">
            Det nuvarande systemet är en blandning av olika privata och offentliga
            aktörer. Det har präglats och plågats i många år av slitningar
            och oenighet parterna emellan. Till en del beror detta på samma
            problem som präglat andra sektorer som öppnat för konkurrensutsättning:
            svårigheten att styra allmänna tjänster genom avtal. På avfallsområdet
            har det dessutom saknats en instans som kan sätta ned foten på
            ett snabbt och smidigt sätt när parterna inte kan komma överens.
          </p>
          <p xml:id="i-HC6o6DwmWgb8TNvMCmfpjW">
            Det fragmenterade systemet med olika privata och offentliga aktörer
            har haft 20 år på sig att finna formerna, men har fortfarande
            inte levererat. Parterna har inte förmått samordna och samarbeta.
            Man kan, som utredningen, anse att det beror på oklarheter. Men
            oklarheterna var en del av modellen: tanken var att parterna på
            marknaden skulle utan statlig inblandning på ett smidigt sätt
            hitta de effektivaste lösningarna.
          </p>
          <p xml:id="i-GmFBLDqQPqzMucEgx4X44">
            I grunden har det inte fungerat därför att de har olika kortsiktiga
            intressen.
          </p>
          <p xml:id="i-3zfYUft24yPHcfa9UZWSU4">
            Dragkampen och debatten har pågått så länge inte bara för att
            det är starka krafter på båda sidor, eller på att det står ideologiskt
            betingade utgångspunkter mot varandra. Det finns dessutom goda
            praktiska och pragmatiska skäl som talar för olika lösningar.
          </p>
          <p xml:id="i-JVNyHMxYniy8ysY2KR75ps">
            Det kommunala självstyret är en utgångspunkt för Miljöpartiet
            – besluten ska fattas så nära de människor som berörs som möjligt.
            En annan utgångspunkt är miljönyttan: den lösning ska väljas som
            ger mest miljönytta. Särskilt viktiga miljöaspekter i detta sammanhang
            är klimat och resurshushållning. Vår generella ståndpunkt är därför
            att vilken linje man än väljer – ett kommunalt ansvar eller öppen
            marknad – så bör det finnas möjligheter till undantag eller dispenser
            om det i den lokala situationen finns en annan lösning som ger
            en lösning som är högre på avfallshierarkin.
          </p>
          <p xml:id="i-AJpDyEga69WxGkxXFbLLdD">
            Utredningen argumenterar övertygande för att ansvaret för insamling
            i första hand bör ligga på kommunen, vilket naturligtvis inte
            hindrar att kommunerna upphandlar verksamheten av privata utförare.
            Regeringen bör återkomma med förslag om att överföra insamlingsansvaret
            för förpackningar till kommunerna.
          </p>
          <p xml:id="i-C78sDmPNwrpNWssthNuWDy">
            Men det finns undantag från dessa generella regler. Därför behövs
            en flexi-bilitet i systemet. Kan någon part med trovärdighet visa
            på en lösning som är bättre ur miljösynpunkt (=högre upp på avfallshierarkin)
            bör den gå före förstahandslösningarna. Miljövinst ska alltså
            vara skäl för dispens från avfallsreglerna. Samtidigt måste funktionen
            i hela systemet beaktas: om en part plockar de lönsamma delarna
            måste de olönsamma delarna ändå samlas in och tas om hand. Det
            är miljöeffekten av helheten som är det viktiga.
          </p>
          <p xml:id="i-6UyP8d1AHLXDVPsnJKQnyZ">
            Det behövs en instans för att dels bedöma detta, dels sätta ned
            foten i händelse av att parterna inte kan komma överens inom ramen
            för det även fortsättningsvis fragmenterade systemet. En möjlighet
            kan vara en nämnd med företrädare för återvinningsindustrier,
            Avfall Sverige, Sveriges Kommuner och Landsting, Naturvårdsverket,
            konsumenter, miljöintresset och en oberoende jurist med domarkompetens.
          </p>
          <p xml:id="i-Mn3ouCcWqa4BKGjHbnZVsC">
            Regeringen bör låta utreda hur ett kommunalt insamlingsansvar
            kan kombineras med en möjlighet till undantag i de fall dessa
            kan visas ge större miljönytta.
          </p>
        </div>
        <div type="motSignatures">
          <list>
            <item xml:id="i-N98TZTPw1ABDAeKkUbPia9">
              Helena Leander (MP)
            </item>
            <item xml:id="i-KPDJF7UyDraEZZYoqSmjwE">
              Kew Nordqvist (MP)
            </item>
            <item xml:id="i-7a6DLY3AvKvhvKeLDPTRAA">
              Tina Ehn (MP)
            </item>
            <item xml:id="i-WkEbQnaZn5dML1wKRcRRx6">
              Mats Pertoft (MP)
            </item>
            <item xml:id="i-PjXwGDYUrFdzFPQ6fXMi2P">
              Stina Bergström (MP)
            </item>
            <item xml:id="i-YAxUMDHZRx5gbTbJRWwVWc">
              Annika Lillemets (MP)
            </item>
          </list>
        </div>
      </div>
    </body>
  </text>
</TEI>
