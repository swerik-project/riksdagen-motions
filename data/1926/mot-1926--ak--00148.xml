<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1926--ak--00148">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1926/mot_1926__ak__148/mot_1926__ak__148-001.pdf"/>
      <fw xml:id="i-FeQeNWbwgmbVsSUAf5CH1h">
        Motioner i Andra kammaren, Nr 148. 3
      </fw>
      <div xml:id="i-5iWmtEfG2ku5zTtXbyLvTj" type="motHeader">
        <div xml:id="i-KHW5WcpDTFkRhfYN8Kdecm" type="motTitle"/>
        <div xml:id="i-LXavRnCZAx2caUcgd8CqKm" type="motSubmissionInfo"/>
      </div>
      <div xml:id="i-XeHwjqWcEuAZWYtayBn2rV" type="motBody">
        <div xml:id="i-4RH66gETGe9Q4B4J3qk84w">
          <p xml:id="i-7h6cJQkEGt9nEjeYWtNGdz">
            Nr'148.
          </p>
          <p xml:id="i-Xu2xuvVoMD1ByCBwwpSJTR">
            Av herrar Nylander och Holmström i Gävle, om anslag till vissa
            an- ordningar med fyrskeppet nr 25 Finngrundet.
          </p>
          <p xml:id="i-Eb6pQqqbwgAjfoDWzjGoS4">
            Under rubrik »säkerhetsanstalter för sjöfarten&gt; har lotsstyrelsen
            i skrivelser den 29 augusti och den 17 november 1925 (se tionde
            huvudtiteln sid. 65—69) hemställt bland annat om uppförande å
            extra stat för budgetåret 1926—1927 av ett reservationsanslag
            å 991,000 kronor för nya säkerhetsanstalter för sjö- farten. Herr
            statsrådet och chefen för handelsdepartementet har emellertid
            icke ansett sig kunna tillstyrka tillmötesgående av lotsstyrelsens
            förslag 1 dess helhet utan hemställt om äskande av riksdagen för
            ändamålet av ett anslag å allenast 500,100 kronor. Åtskilliga
            av lotsstyrelsens äskanden hava sålunda icke vunnit avseende eller
            skjutits på framtiden. Även tidigare år hava lotsstyrelsens anslagskrav
            för befogade ändamål blivit tillgodosedda endast i ganska, begränsad
            omfattning. Det torde vara allmänt uppmärksammat, hurusom säkerhetsanstalterna
            till sjöss till följd av kristiden blivit under en följd av år
            eftersatta, och har till stöd för den restriktiva behandlingen
            av hithörande anslagskrav i regel åbe- ropats statsfinansiella
            skäl. Det är ju emellertid alldeles givet, att om för- slitningen
            av materielen tillåtes gå alltför långt eller vidmakthållandet
            och kompletterandet av anstalterna i fråga eljest alltför länge
            försummas, detta lätteligen förr eller senare hämmar sig på sådant
            sätt, att de anslagsprövande ställas inför nödvändigheten att
            på en gång bevilja högst betydande anslag för ändamål, som på
            ett för budgeten väsentligt mindre betungande sätt kunnat tillgodoses,
            om anslag beviljats tidigare och mera successivt. Ett tydligt
            belägg för riktigheten härav giver den utredning, som lotsstyrelsen,
            enligt vad departementschefen omnämner, lämnat rörande de åtgärder,
            styrelsen under åren närmast efter 1925 anser erforderliga beträffande
            lots- verkets fyrskepp och tjänstefartyg. Enligt vad som inhämtats
            lärer nämligen dessa åtgärder avse anslagsbehov uppgående till
            omkring 2,000,000 kronor. Det måste även ur synpunkten av de sakliga
            intressen, säkerhetsanstalterna avse - att Étillgodose, nämligen
            sjöfartens behov, anses mycket betänkligt att år från år uppskjuta
            sådana åtgärder i nu ifrågavarande avseenden, som måste betraktas
            såsom synnerligen befogade. | Det är med utgångspunkt särskilt
            från här ovan angivna synpunkter, som det torde få anses påkallat
            att i ett särskilt avseende redan nu tillmötesgå lotsstyrelsens
            framställningar utöver vad Kungl. Maj:t i enlighet med veder-
            börande departementschefs tillstyrkan ifrågasatt. Härmed åsyftas
            lotsstyrel- sens framställning under punkt 3 om anskaffande av
            nytt maskineri och
          </p>
          <pb facs="riksdagen-motions-pdf/data/1926/mot_1926__ak__148/mot_1926__ak__148-002.pdf"/>
          <fw xml:id="i-RJ9Y9LD72PGHSgN7RRjpFd">
            4 Motioner i Andra kammaren, Nr 148.
          </fw>
          <p xml:id="i-WxiA1f3nMAkVcUw9MCMTe8">
            radiotelegraf å samt delvis ombyggnad av fyrskeppet nr 25 Finngrundet,
            allt till en sammanlagd kostnad av 235,000 kronor. Det torde tillåtas
            att till en början här hänvisa till vad lotsstyrelsen i sin framställning
            anfört i detta ämne:
          </p>
          <p xml:id="i-RQQT47r9GeZN5SxWUvNqw3">
            »Fyrskeppet Finngrundet, som är byggt under åren 1902—1903 och
            vars största längd är 27,35 meter, största bredd 6,85 meter och
            djupgående 3 meter, har för sitt framdrivande en ångmaskin med
            en styrka av endast ungefär 65 effektiva hästkrafter, vilken i
            gott väder framdriver fartyget med omkring fem knops fart. Enär
            sjöfarten på en del norrlandshamnar under senare åren fortgått
            in i slutet av januari och stundom längre — under vintern 1924—1925
            hela vintern — har lotsstyrelsen, ehuru med stor tvekan, låtit
            detta fyrskepp för säkerställande i möjligaste mån av sjöfarten
            kvarligga å sin station under en del av januari månad och under
            sistlidna vinter hela vintern. Maskinstyrkan å detta fartyg är
            emellertid allt för liten och kon- struktionen av förskeppet ej
            AR för gång 1 is, vilka olägenheter ännu mera framträda, när fartygets
            förskepp på grund av kyla och sjögång bliver mer eller mindre
            nedisat och till följd av ismassans tyngd kommer att ligga djupare
            i vattnet än annars är fallet. Med hänsyn till att isbildning
            i Botten- havet, där fyrskeppet har sin station ostnordostvart
            från Gävle och på 30 nautiska mils avstånd från närmaste land,
            understundom sker mycket snabbt, föreligger uppenbarligen risk
            att fartyget, då det vintertid av en eller annan anledning nödgas
            lämna sin station, icke mäktar taga sig igenom ens sådan is, som
            bildats under endast några timmars förlopp. För att vintertid
            kunna låta detta fyrskepp i det längsta kvarligga å sin station
            till ledning för vinter- sjöfarten erfordras, att fartyget förses
            med starkare maskinkraft, varvid motor- maskineri av 350 hästkrafters
            styrka bör komma till användning, att för- skeppet delvis ombygges,
            att akterstäven ändras och att fartyget förstärkes i och vid vattenlinjen.
            Den under byggnad varande statsisbrytaren torde under år 1926
            kunna börja sin verksamhet med isbrytning. I anledning härav torde
            kunna förväntas att sjöfarten på en del norrlandshamnar från och
            med nyssnämnda år under vintrar med normal kyla kommer att uppehållas
            under längre tid av året än som hittills varit fallet, vilket
            i sin ordning kommer att föranleda anspråk på att fyrskeppen i
            Bottenhavet skola kvarligga å sina stationer längre än hittills.
            Denna omständighet utgör ett ytterligare skäl för nödvändigheten
            av att liksom förut skett med fyrskeppet nr 23 Grund- kallen,
            numera Västra Banken, förse här ifrågavarande fyrskepp med starkare
            maskinkraft och att delvis ombygga detsamma. Vid användande av
            motor- maskineri vinnes ökat utrymme, varigenom fartyget vid avgång
            till stationen kan medtaga bränsle för motorn m. m. för ett års
            behov, och den nu, särskilt vintertid, både dyrbara och svåra
            kompletteringen av kolförrådet undvikes. Genom insättande i fartyget
            av starkare maskinkraft och förskeppets ändring för gång i is
            bliver det möjligt för fyrskeppet att forcera is av sådan styrka,
            som det med nuvarande maskinstyrka och byggnad icke kan taga sig
            igenom utan bistånd av annat fartyg. I sammanhang med fyrskeppets
            förseende med motormaskineri måste mistsignaleringen, som nu sker
            medelst ånga och ångsirén, ändras, varvid avses att elektriskt
            driven membransändare skall komma till användning. I samband härmed
            skulle fyrskeppet förses med elektriskt driven undervattensljudapparat
            och apparat för givande av auto- matiska radiosignaler. Genom
            att samtidigt från fyrskeppet avgiva under- vattensljudsignaler
            och automatiska radiosignaler kunna fartyg, som äro försedda med
            mottagningsapparater för dylika signaler, bestämma såväl
          </p>
          <pb facs="riksdagen-motions-pdf/data/1926/mot_1926__ak__148/mot_1926__ak__148-003.pdf"/>
          <fw xml:id="i-ErBM9DefzmEDpseAWDBbEy">
            Motioner i Andra kammaren, Nr 148. 2
          </fw>
          <p xml:id="i-HjSUEGMudP9fPgEf8rbLLM">
            riktning som avstånd till fyrskeppet, vilket givetvis innebär
            en stor fördel för sjöfarten. Nuvarande fyrapparat, som utgöres
            av en spegelapparat, är mindre lämplig ombord å fyrskepp på grund
            av fartygets rörelser under sjögång. Fyrapparaten bör i sammanhang
            med övriga ändringsarbeten å fyrskeppet utbytas mot en agapendelfyrapparat.
            Med nuvarande priser å fotogen och agagas skulle den årliga kostnaden
            å för fyringen erforderligt brännämne härigenom nedgå med omkring
            fyra femtedelar, samtidigt som ljusstyrkan skulle ökas. Med en
            agafyrapparat erhålles vidare större säkerhet mot avbrott i fyringen
            än med den nuvarande apparaten, varjämte agaapparaten på grund
            av pendelupphängningen i långt högre grad har förmåga att oberoende
            av fartygets rörelser vid sjögång alltjämt utsända fyrskenet horisontellt.
            På grund av fartygets stora avstånd från land, till följd varav
            uppehållande vintertid av förbindelse med land medelst fartygets
            båtar icke kan äga rum, är det synnerligen önskvärt, att detsamma
            i samband med övriga anskaff- ningar även förses med apparat för
            radiotelegrafering. De becägda medlen, 235,000 kronor, avse att
            täcka samtliga här ovan ifrågasatta arbeten och anskaffningar
            å fyrskeppet.»
          </p>
          <p xml:id="i-U2wcWRuQztpaodGUpM1x7k">
            Fyrskeppet Finngrundet är utlagt ost om Finngrundens östra bank,
            varå minsta djupet är 1,5 meter, Mindre än 10 meters djup förefinnes
            å en sträcka av 3 nautiska mil i västlig-ostlig riktning och 6,5
            nautiska mil i nordlig- sydlig riktning. På grund av sin stora
            utsträckning och det stora avståndet från närmaste fastland, omkring
            30 nautiska mil, samt med hänsyn till att det ligger i sträckvägen
            mellan hamnarna i Hudiksvalls, Sundsvalls och Här- nösands distrikt
            å ena och Ålands hav å andra sidan, är det av synner- ligen stor
            betydelse för sjöfarten, att vid detta vidsträckta och farliga
            område finnes ett fyrskepp utrustat med moderna och kraftiga ljus-
            och ljudsignal- apparater. Handelsfartygens storlek och maskinstyrka
            äro i ständigt stigande, varför dessa långt mera nu än förr äro
            lämpade för och även faktiskt nytt- jas för transport av gods
            till och från norrlandshamnarna. Våra exportprodukter trävaror,
            trämassa och papper äro av utomordentligt stor nationalekonomisk
            betydelse, varför det är av vikt, att skeppningen av dessa produkter
            kan pågå under så lång tid av året som naturförhållandena medgiva.
            (Genom anskaffandet av statsisbrytaren torde sjöfarten å norrlands-
            hamnarna komma att kunna hållas i gång under ej oväsentligt längre
            tid än hitintills varit fallet. Fyrskeppet Finngrundet bör följaktligen
            även vara utrustat med en så kraftig maskin och vara så byggt,
            att det kan kvarligga i sin station så länge sjöfarten med hänsyn
            till isförhållandena kan pågå. Fyrskeppet Finngrundet är emellertid
            icke endast nödvändigt för en säker navigering till och från ovannämnda
            exportdistrikt utan är även till synner- ligen stort gagn för
            fartyg kommande från längre norrut belägna hamnar. På grund av
            den i Bottenhavet oberäkneliga och ofta mycket starka ström- sättningen
            sättes av norrifrån kommande fartyg kursen mot Ålands hav van-
            ligen så, att fartygen erhålla känning av fyrskeppet Finngrundet
            för att därigenom skall vinnas vägledning för angöringen av inloppet
            till nämnda hav. Angöringen av Alands hav är nämligen under otjänlig
            väderlek för
          </p>
          <pb facs="riksdagen-motions-pdf/data/1926/mot_1926__ak__148/mot_1926__ak__148-004.pdf"/>
          <fw xml:id="i-HirRjSFmi2K2y7ALHM4wBF">
            6 Motioner i Andra kammaren, Nr 148.
          </fw>
          <p xml:id="i-BcLJUgRZKsr1EUtEYCXyVW">
            norrifrån kommande fartyg på grund av ovannämnda strömförhållanden
            och de å båda sidor inloppet långt ut till havs befintliga undervattensgrunden
            det svårast tänkbara. Ett par under sista åren därstädes inträffade
            totalför- lisningar bära därom vittne. Av vad lotsstyrelsen i
            ämnet anfört och här ovan i övrigt andragits torde få anses med
            stor tydlighet framgå, att ett bifall till lotsstyrelsens framställ-
            ning i fråga om fyrskeppet Finngrundet är av den stora betydelse
            för sjö- farten på Sverige och svenskt näringsliv överhuvud taget,
            att ett uppskov med tillgodoseendet av det ifrågavarande behovet
            icke bör få ifrågakomma. På grund härav få vi hemställa,
          </p>
          <p xml:id="i-3vEWtCXaGAg2m82o3BrcZS">
            att riksdagen måtte, för beredande av möjlighet att omedel- bart
            vidtaga de av lotsstyrelsen föreslagna anordningarna med fyrskeppet
            nr 25 Finngrundet anvisa ett belopp av 235,000 kro- nor, varigenom
            det extra reservationsanslaget för budgetåret 1926—1927 skulle
            komma att uppgå till 735,100 kronor i stället för att av Kungl.
            Maj:t begärda endast 500,100 kronor.
          </p>
          <p xml:id="i-DoEoTPAUPNxv28o7LMwDX1" type="date">
            Stockholm den 22 januari 1926.
          </p>
          <div xml:id="i-GgRJeGPBHYiWy6nKaANWfU" type="signatureBlock">
            <list xml:id="i-5c2mU5uhxAusfY42YhUpxw">
              <item xml:id="i-PAUY1AnTU7yg2maWumqYht" who="i-8e97Z8CH9cGtDJXCnfJMMg" type="signature">
                Erik Nylander
              </item>
              <item xml:id="i-5ZvNnohxyPz81gw1SUmgz3" who="i-31Q457DWEnbThb8ttXTacq" type="signature">
                Nils Holmström
              </item>
            </list>
          </div>
        </div>
      </div>
    </body>
  </text>
</TEI>
