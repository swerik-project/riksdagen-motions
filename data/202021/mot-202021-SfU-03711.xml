<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SfU-03711">
  <teiHeader>
    <fileDesc>
      <titleStmt>
        <title>En långsiktigt hållbar migrationspolitik</title>
        <author corresp="i-AHfQ621Fp1orxTGB2WDjUY">av Fredrik Malm m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3711 av Fredrik Malm m.fl. (L)</title>
          <idno type="rdwebb">H8023711</idno>
          <rs type="number">3711</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H8023711/text</ref>
          <ref type="dokument_url_html">http://data.riksdagen.se/dokument/H8023711</ref>
          <ref type="dokumentstatus_url_xml">http://data.riksdagen.se/dokumentstatus/H8023711</ref>
          <ref type="docx">http://data.riksdagen.se/fil/07AEBE25-87F9-458A-8C70-E19D818BAAB6</ref>
          <ref type="pdf">http://data.riksdagen.se/fil/B0EA3E7E-1C61-4019-8C0D-F297A82EACDC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VGvz17reDhSXFdrtvk1pwq</idno>
            <name>Bengt Eliasson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PvRnDjgGZNLVW18R85emE4" type="signed"/>
        <correspContext corresp="i-PvRnDjgGZNLVW18R85emE4">
          <note type="signatory" corresp="i-AHfQ621Fp1orxTGB2WDjUY"/>
          <note type="signatory" corresp="i-VGvz17reDhSXFdrtvk1pwq"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction type="submitted" xml:id="i-8P8syqkKuQZx7Gqh2s5fBY">
          <date when="2020-10-07"/>
          <time when="10:56:57"/>
        </correspAction>
        <correspAction type="reviewed" xml:id="i-5FbbqXiYtt3MFhtiaP5QDX">
          <date when="2020-10-07"/>
          <time when="11:28:13"/>
        </correspAction>
        <correspAction type="referred" xml:id="i-CJvCRW66k5ccF6Wvc1jFqG">
          <date when="2020-10-14"/>
        </correspAction>
        <correspAction type="assigned" xml:id="i-3UUJciUBskHKrbcQ4Cih6H">
          <date when="2021-12-10"/>
          <time when="10:41:13"/>
        </correspAction>
        <correspContext corresp="i-3UUJciUBskHKrbcQ4Cih6H">
          <ref type="assignedTo">Socialförsäkringsutskottet</ref>
        </correspContext>
        <correspAction type="behandlas_i" xml:id="i-V6GXtpxvMEeMvsxTyc4EzP"/>
        <correspContext corresp="i-V6GXtpxvMEeMvsxTyc4EzP">
          <ref type="uppgift">2020/21:SfU20</ref>
          <ref type="ref_dok_id">H801SfU20</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU20</ref>
          <ref type="ref_dok_titel">Migration och asylpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-629ZYjK4LwL2nHkGGgG44W"/>
        <correspContext corresp="i-629ZYjK4LwL2nHkGGgG44W">
          <ref type="uppgift">2020/21:SfU28</ref>
          <ref type="ref_dok_id">H801SfU28</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU28</ref>
          <ref type="ref_dok_titel">Ändrade regler i utlänningslagen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2020/21:3711 av Fredrik Malm m.fl. (L) En långsiktigt hållbar migrationspolitik</div>
      </div>
      <div type="motBody">
        <div type="motProposal" subtype="förslag">
          <head xml:id="i-UiCeHaLrD9bHRqoSXpwoZZ">
            Förslag till riksdagsbeslut
          </head>
          <list style="ol">
            <item xml:id="i-9JKn1r9PHtCCMqemK6ZQwJ">
              Riksdagen beslutar i fråga om utlänningslagen (2005:716) dels
              att 1 kap. 1 a och 12 §§, 4 kap. 2 a §, 5 kap. 1 a, 8, 9 och 25
              §§ och 5 a kap. 3 § ska upphöra att gälla, dels att 2 kap. 1 a
              §, 4 kap. 2 c, 3 a, 5 a och 5 c §§, 5 kap. 1, 2, 3–3 e, 6, 7 §§
              och rubriken närmast före 7, 11, 15 a, 16, 17 a, 18 och 24 §§,
              5 a kap. 2 och 4 §§, 9 kap. 8 §, 12 kap. 3, 8 a, 16 b, 18, 19
              och 19 b §§, 13 kap. 17 §, 14 kap. 3 §, 16 kap. 11 § och 18 kap.
              1 § ska ha den lydelse som framgår av motionens bilaga 1, dels
              att det ska införas en ny paragraf 5 kap. 7 a § och närmast före
              5 kap. 10 § en ny rubrik som ska lyda ”Tidsbegränsat uppehållstillstånd”,
              dels att rubriken närmast före 4 kap. 5 § ska lyda ”När en utlänning
              upphör att vara flykting eller alternativt skyddsbehövande” och
              att rubriken närmast före 12 kap. 8 a § ska lyda ”Avvisning och
              utvisning av utlänning som ansökt om uppehållstillstånd som flykting
              eller alternativt skyddsbehövande”.
            </item>
            <item xml:id="i-8s3eUaTNcHuQYapzQiqYnT">
              Riksdagen beslutar att 5 kap. 12 §, 35 kap. 8 § och 67 kap. 7
              § socialförsäkringsbalken ska ha den lydelse som framgår av motionens
              bilaga 1.
            </item>
            <item xml:id="i-Q3vMrjbvjy3HGfcGJv4XyJ">
              Riksdagen beslutar att 5 § lagen (1991:572) om särskild utlänningskontroll
              ska ha den lydelse som framgår av motionens bilaga 1.
            </item>
            <item xml:id="i-ArFykHU5LqTg2f9iTixkhF">
              Riksdagen beslutar att 1 och 1 a §§ lagen (1994:137) om mottagande
              av asylsökande m.fl. ska ha den lydelse som framgår av motionens
              bilaga 1.
            </item>
            <item xml:id="i-WPeCwdFhTuLbDx5yx5CFg5">
              Riksdagen beslutar att 2 kap. 4 och 4 a §§ samt 3 kap. 4 och
              4 a §§ studiestödslagen (1999:1395) ska ha den lydelse som framgår
              av motionens bilaga 1.
            </item>
            <item xml:id="i-D2VAeyPoLWQFB5DwtoouZS">
              Riksdagen beslutar att 6 och 8 §§ lagen (2001:82) om svenskt
              medborgarskap ska ha den lydelse som framgår av motionens bilaga
              1.
            </item>
            <item xml:id="i-GHeQtqTrKf5UDTWZmftxGc">
              Riksdagen beslutar att 3 § lagen (2008:290) om godkännande för
              forskningshuvudmän att ta emot gästforskare ska ha den lydelse
              som framgår av motionens bilaga 1.
            </item>
            <item xml:id="i-LxNMxcN68RF6vULjpU8Mzh">
              Riksdagen beslutar att 4 § lagen (2008:344) om hälso- och sjukvård
              åt asylsökande m.fl. ska ha den lydelse som framgår av motionens
              bilaga 1.
            </item>
          </list>
        </div>
        <div type="motContent">
          <head type="h1" xml:id="i-AcmnEXRE824q8P3F3Sg1YS">
            Motivering
          </head>
          <p xml:id="i-8mwW7aXvgSTnYjPSWNSdh3">
            Det är nödvändigt att Sverige får en långsiktigt hållbar migrationspolitik
            som har bred förankring i riksdagen. Liberalerna har länge arbetat
            för detta och vi såg med tillförsikt fram emot den parlamentariska
            kommittén för en framtida migrationspolitik som tillsattes under
            2019.
          </p>
          <p xml:id="i-8N6Y92hTJqYsVP3XNTkFxb">
            Tyvärr strandade de förhandlingar som fördes under sommaren 2020
            mellan de fyra borgerliga partierna och Socialdemokraterna. Liberalerna
            beklagar detta. Vi konstaterar dock att Migrationskommittén beslutade
            om ett betänkande som i skrivande stund har lämnats till regeringen.
            Detta betänkande innehåller en rad lagförslag för en ny migra­tionspolitik,
            som alla bör ha en majoritet i riksdagen. Vi väljer därför att
            lägga fram dessa förslag i denna motion.
          </p>
          <p xml:id="i-TDjTFMcYEk3HtzbnQSi39o">
            Frågan om en ny hållbar migrationspolitik är så viktig för Sverige
            att riksdagen måste vara redo att börja arbeta med frågan, såtillvida
            att regeringen på grund av interna låsningar inte förmår att föra
            frågan framåt och leverera en proposition till riksdagen. I juli
            2020 upphör den nuvarande tillfälliga asyllagen att gälla. Riksdagen
            måste därför fatta beslut om en ny lagstiftning under våren 2020.
          </p>
          <p xml:id="i-U19gWzZS8FeNx4LE1Cmx3w">
            I Migrationskommitténs betänkande ställer sig Liberalerna bakom
            nästan samtliga förslag. Även om vi, om vi själva fått bestämma,
            hade gjort ytterligare förändringar, så har Liberalerna valt att
            ställa upp på kompromisser vi anser nödvändiga och vi har agerat
            konstruktivt för att nå bred samsyn. I frågan om tremånadersregeln
            har vi yrkat för en omformulerad lydelse av 5 kap. 3 c § i förslaget
            till lag om ändring i utlännings­lagen (2005:716). Men genom att
            den här motionen lyfts öppnas det också upp för riksdagen att
            avslå den förändringen när motionen behandlas. Väljer riksdagen
            att följa utredningens majoritetslinje innebär det att 5 kap.
            3 c § ges den lydelse som återfinns i betänkandet s. 45–46 och
            med författningskommentarer i enlighet med betänkandet s. 460–461.
          </p>
          <p xml:id="i-6deoWKwZJpPEexdZFXZg9T">
            Vi tar nu ansvar för att en helhet i Migrationskommitténs förslag
            ska kunna genom­föras genom att lägga fram betänkandet som en
            motion i Sveriges riksdag. Detta ger alla riksdagens partier,
            och ansvarigt utskott, möjlighet att ta ställning till Migrationskom­mitténs
            förslag. Detta förslag innehåller konkret lagtext, författnings­kommentarer
            och hänvisningar till förarbeten.
          </p>
          <p xml:id="i-9NNzUr6eJr92EDR5KRPWXy">
            Migrationspolitiken är alldeles för viktig för att underordnas
            partipolitiskt taktikspel. Den måste hanteras i sak av den lagstiftande
            församlingen. Därför väcker Liberalerna den här motionen.
          </p>
          <head type="h2" xml:id="i-KgQzFpSm4dg19UYDHEvvM7">
            Motionens bilaga 1
          </head>
          <head type="h3" xml:id="i-X8ThYx6oF7ujofaKAtkvyi">
            Förslaget till lag om ändring i utlänningslagen (2005:716)
          </head>
          <head type="h1" xml:id="i-S2ppifUm2qra9YMqm5bK9Z">
            2 kap.
          </head>
          <head type="h5" xml:id="i-5jv6Tkvfprk9xaS7271wj3">
            1 a §
          </head>
          <p xml:id="i-FmahdpeqQjbcjzRbPR2TU8">
            Paragrafen reglerar Migrationsverkets möjlighet att utfärda främlingspass.
            Över­vägandena finns i bet. SOU 2020:54 avsnitt 12.5.
          </p>
          <p xml:id="i-3pwJJc8tRaWsizxtVR38Dr">
            Paragrafen ändras på så sätt att skyddskategorin övriga skyddsbehövande
            tas bort i andra stycket vilket är en följd av att skyddskategorin
            utmönstras ur utlänningslagen. Några övergångsbestämmelser bedöms
            inte vara nödvändiga. Migrationsverket har enligt paragrafens
            tredje stycke möjlighet att utfärda främlingspass om det finns
            särskilda skäl.
          </p>
          <head type="h1" xml:id="i-BV6TcbAyyDxNqMsUtH1epY">
            4 kap.
          </head>
          <head type="h5" xml:id="i-DukEuZdHqsdrJtSkuUfjw3">
            2 c §
          </head>
          <p xml:id="i-3JcrjuVazmZnctdEpJ6P2n">
            I bestämmelsen regleras uteslutning från att anses som alternativt
            skyddsbehövande och övrig skyddsbehövande. Övervägandena finns
            i bet. SOU 2020:54 avsnitt 12.5.
          </p>
          <p xml:id="i-4d2kjpB2puf3tPL9HhVKBe">
            Paragrafen ändras på så sätt att skyddskategorin övriga skyddsbehövande
            tas bort i första stycket vilket är en följd av att skyddskategorin
            utmönstras ur utlänningslagen. Några övergångsbestämmelser bedöms
            inte vara nödvändiga. Migrationsverket har enligt bestämmelserna
            i 7 kap. möjlighet att återkalla uppehållstillstånd.
          </p>
          <head type="h1" xml:id="i-PTxvkrjS8c3kTPNFnxvaf6">
            3 a §
          </head>
          <p xml:id="i-TSUT9xxMSW8wcv3pkGWgkR">
            Paragrafen reglerar statusförklaringar. Övervägandena finns i
            bet. SOU 2020:54 avsnitt 12.5.
          </p>
          <p xml:id="i-XNThjunjQ5CjwM9vB6r7yz">
            Paragrafens andra stycke innehåller en bestämmelse om statusförklaring
            för skydds­kategorin övriga skyddsbehövande. När skyddskategorin
            nu utmönstras ur utlännings­lagen genom att 2 a § tas bort ska
            även andra stycket i 3 a § som en följd av detta tas bort ur lagen.
          </p>
          <p xml:id="i-XVzzJiFbr6SaYUEV4qZRt3">
            I paragrafens tredje stycke finns en upplysningsbestämmelse som
            hänvisar till lagen (2016:752) om tillfälliga begränsningar av
            möjligheten att få uppehållstillstånd i Sverige. Den lagen upphör
            att gälla den 20 juli 2021 vilket innebär att tredje stycket ska
            tas bort.
          </p>
          <head type="h1" xml:id="i-Tn6hVkEv4U59cWCm5vaoGr">
            5 a §
          </head>
          <p xml:id="i-NfKqDSAXYTFnG2VFf5W9j6">
            Paragrafen reglerar när en utlänning upphör att vara skyddsbehövande.
            Övervägandena finns i bet. SOU 2020:54 avsnitt 12.5.
          </p>
          <p xml:id="i-4cNPPJj4KWuKZd3UYoTbLq">
            Paragrafen ändras på så sätt att skyddskategorin övriga skyddsbehövande
            tas bort i första stycket vilket är en följd av att skyddskategorin
            utmönstras ur utlänningslagen. Några övergångsbestämmelser bedöms
            inte vara nödvändiga.
          </p>
          <head type="h1" xml:id="i-97ZQ294CPKE6inv4hHVKa">
            5 c §
          </head>
          <p xml:id="i-5k3LDZh4ohZDBiWEtn7RyQ">
            Paragrafen reglerar när en alternativ eller en övrig skyddsstatusförklaring
            ska återkallas. Övervägandena finns i bet. SOU 2020:54 avsnitt
            12.5.
          </p>
          <p xml:id="i-KcsE7ZnD1d8TxXhayxWiKF">
            Som en följd av att skyddskategorin övriga skyddsbehövande utmönstras
            ur utlänningslagen tas bestämmelsens andra stycke bort. Några
            övergångsbestämmelser bedöms inte vara nödvändiga.
          </p>
          <head type="h1" xml:id="i-BMAZH2NFWVPy4dwXTAw44f">
            5 kap.
          </head>
          <head type="h1" xml:id="i-5ViKRRzHjqXd98kF1VNfDK">
            1 §
          </head>
          <p xml:id="i-LLP8PaeRRF81gaS6voNbZr">
            Bestämmelsen reglerar skyddsbehövandes rätt till uppehållstillstånd.
            Övervägandena finns i bet. SOU 2020:54 avsnitt 6.5.
          </p>
          <p xml:id="i-WDxBty8H8Yiij15UyxNzdE">
            Med hänsyn till att skyddskategorin övriga skyddsbehövande utmönstras
            ur utlän­ningslagen ska första stycket ändras på så sätt att den
            kategorin tas bort.
          </p>
          <p xml:id="i-HUnUtac7YzMKo7ZESj4THF">
            I tredje stycket regleras uppehållstillståndens längd för flyktingar.
            Huvudregeln är att en flykting ska beviljas ett tidsbegränsat
            uppehållstillstånd som gäller i tre år. Om uppehållstillståndet
            förlängs ska varje förlängning gälla i två år om inte ett permanent
            uppehållstillstånd kan beviljas. Ett permanent uppehållstillstånd
            ska endast kunna beviljas efter ansökan och i samband med att
            ett tidsbegränsat uppehållstillstånd löper ut och under förutsättning
            att flyktingen också uppfyller de särskilda krav som finns i 7
            §.
          </p>
          <p xml:id="i-QEMobv1JxjQoYwZNSEqhLG">
            I fjärde stycket regleras uppehållstillståndens längd för alternativt
            skyddsbehövande. För denna kategori är huvudregeln att ett första
            uppehållstillstånd ska gälla i tretton månader. Om ett nytt uppehållstillstånd
            beviljas ska det gälla i två år. Varje tillstånd som därefter
            beviljas ska gälla i två år om det inte finns förutsättningar
            att bevilja ett permanent uppehållstillstånd. Precis som för flyktingar
            ska ett sådant tillstånd endast kunna beviljas efter ansökan och
            i samband med att ett tidsbegränsat uppehållstillstånd löper ut
            och under förutsättning att den alternativt skyddsbehövande också
            uppfyller de särskilda krav som finns i 7 §. En alternativt skyddsbehövande
            som tidigare haft tidsbegränsat uppehållstillstånd på någon annan
            grund får tillgodoräkna sig denna tid vid bestämmandet av tidpunkten
            för när en ansökan om permanent uppehållstillstånd kan göras.
          </p>
          <p xml:id="i-FnnULntDmkjbhALxE8ViHF">
            Precis som i nuvarande reglering ska huvudregeln om uppehållstillståndstidernas
            längd kunna frångås och kortare tillstånd ges om tvingande hänsyn
            till den nationella säkerheten eller den allmänna ordningen kräver
            det. Ett tillstånd som beviljas enligt bestämmelsen ska dock inte
            gälla för kortare tid än ett år.
          </p>
          <head type="h1" xml:id="i-QpSkcJ8ni4MyBdzh94qGaw">
            2 §
          </head>
          <p xml:id="i-6rNmpQNaAg4ecZE7w12bGw">
            Paragrafen reglerar uppehållstillstånd för utlänningar som tagits
            emot för vidare­bosättning. Övervägandena finns i bet. SOU 2020:54
            avsnitt 6.5.2.
          </p>
          <p xml:id="i-FD7Qk5wV2VRWsAz69e7GMA">
            Med hänsyn till att tidsbegränsade uppehållstillstånd kommer
            att vara huvudregel vid beviljandet av ett första uppehållstillstånd
            enligt utlänningslagen, förtydligas att vidarebosatta ska beviljas
            ett permanent uppehållstillstånd redan vid första besluts­tillfället.
            Vidarebosatta ska vidare vara undantagna från de krav som annars
            är en förutsättning för att beviljas ett permanent uppehållstillstånd.
          </p>
          <head type="h1" xml:id="i-Lb67R5VgBW9emhToKg9mAa">
            3 §
          </head>
          <p xml:id="i-FsfiyhxZQqpHfouqDysEaT">
            Paragrafen reglerar den anhöriginvandring som styrs av unionsrätten.
            Övervägandena finns i bet. SOU 2020:54 avsnitt 8.3.
          </p>
          <p xml:id="i-CFDqAXnXxT6R9KGkTd9os7">
            För att ha rätt till anhöriginvandring enligt första stycket
            1–2 krävs att anknyt­ningspersonen är bosatt eller har beviljats
            uppehållstillstånd för bosättning i Sverige. Anknytningspersonen
            ska anses vara bosatt i Sverige om han eller hon är bosatt här
            utan att behöva tillstånd (jfr prop. 1988/89:86 s. 147). Detta
            gäller naturligtvis svenska medborgare, men även medborgare i
            Danmark, Finland, Island och Norge är undantagna från kravet på
            uppehållstillstånd. Med uppehållstillstånd för bosättning avses
            i regel ett permanent uppehållstillstånd. Punkterna ska läsas
            tillsammans med tredje stycket av vilket det följer att rätt till
            anhöriginvandring även gäller för den som har beviljats ett tidsbegränsat
            uppehållstillstånd på grund av skyddsskäl enligt 5 kap. 1 §, synnerligen
            ömmande omständigheter enligt 5 kap. 6 §, eller på grund av verkställig­hetshinder
            enligt 12 kap. 18 §, och som har välgrundade utsikter att beviljas
            varaktigt uppehållstillstånd. När det gäller rekvisitet ”välgrundade
            utsikter att beviljas varaktigt uppehållstillstånd” krävs en bedömning
            i varje enskilt fall. När det gäller utlänningar som har beviljats
            uppehållstillstånd på grund av skyddsskäl har Migrationsöverdom­stolen
            i MIG 2018:19 uttalat att det får bedömas utifrån hur troligt
            det är att skydds­behovet kvarstår när nuvarande tillstånd löper
            ut. Här måste både de individuella skyddsskälen och aktuell landinformation
            beaktas. Även möjligheten att få uppehållstillstånd på grund av
            arbete eller att kvalificera sig som varaktigt bosatt kan innebära
            att anknytningspersonen har välgrundade utsikter att beviljas
            ett varaktigt uppehållstillstånd. Begreppet varaktigt uppehållstillstånd
            överensstämmer med ordalydelsen i familjeåterföreningsdirektivet
            och markerar i detta sammanhang att det inte ska göras någon bedömning
            av anknytningspersonens utsikter att uppfylla de krav som enligt
            7 § krävs för ett permanent uppehållstillstånd.
          </p>
          <p xml:id="i-MZoZHqpczhA737GS728chw">
            I första stycket 4 och 5 görs redaktionella ändringar med anledning
            av att kategorin övriga skyddsbehövande utmönstras ur utlänningslagen.
            Någon förändring i sak görs inte. Föräldrar till ett ensamkommande
            barn som är flykting eller alternativt skydds­behövande har rätt
            till anhöriginvandring även om barnet beviljas ett tidsbegränsat
            uppehållstillstånd.
          </p>
          <p xml:id="i-Mazgs2Ezud3r5KVfwTBc1W">
            I fjärde stycket regleras tillståndstidens längd i de fall uppehållstillstånd
            beviljas på grund av anknytning till en utlänning som har beviljats
            ett uppehållstillstånd som har tidsbegränsats enligt 5 kap. 1
            § eller 6 § eller enligt 12 kap. 18 § utlänningslagen. Till­stånden
            i dessa fall ska gälla för samma tid som uppehållstillståndet
            för den person som det åberopas anknytning till.
          </p>
          <p xml:id="i-WvJYmt6XNBWw23WGjpCvo3">
            I femte stycket regleras tillståndstidens längd för de fall anknytningspersonen
            är bosatt eller har beviljats uppehållstillstånd för bosättning.
            Som framgår ovan avses med bosatt att bo här utan att behöva tillstånd,
            och med uppehållstillstånd för bosättning avses ett permanent
            uppehållstillstånd. Uppehållstillstånden i dessa fall ska gälla
            i två år.
          </p>
          <p xml:id="i-Wbf4aU5AZCnVf6tdGKTxhH">
            Om ett nytt uppehållstillstånd beviljas ska även det nya tillståndet
            vara tidsbegränsat och gälla i två år. Även vid förlängningar
            av uppehållstillstånden därefter ska tillståndstiden bestämmas
            till två år. Tillståndet får dock inte gälla för längre tid än
            uppehållstillståndet för anknytningspersonen.
          </p>
          <p xml:id="i-UY8S8LSu7V5kHYYsKt5Gnt">
            Efter minst tre år med tidsbegränsade uppehållstillstånd ska
            det finnas en möjlighet att beviljas ett permanent uppehållstillstånd
            om även kraven för ett sådant i 5 kap. 7 § är uppfyllda. För att
            beviljas ett permanent uppehållstillstånd ska krävas en särskild
            ansökan och ett sådant tillstånd ska endast kunna beviljas i samband
            med att ett tidigare beviljat tidsbegränsat tillstånd löper ut.
            Det aktuella stycket reglerar endast tillstånds­tidens längd och
            är inte en självständig grund för uppehållstillstånd. Bestämmelsen
            i 5 kap. 7 § utgör inte heller en självständig grund för uppehållstillstånd
            utan reglerar enbart de särskilda kraven för ett permanent uppehållstillstånd.
            Det krävs därför att även förutsättningarna för uppehållstillstånd
            i nu aktuell bestämmelse är uppfyllda för att ett permanent uppehållstillstånd
            ska kunna beviljas.
          </p>
          <p xml:id="i-8LJRPygP24ya1UhC8Djfan">
            De tillståndstider som angetts ovan gäller dock inte om tvingande
            hänsyn till den nationella säkerheten eller den allmänna ordningen
            kräver en kortare giltighetstid.
          </p>
          <p xml:id="i-WXzo5jXTXxHMjCGFKgCDXU">
            I paragrafens sista stycke finns en upplysningsbestämmelse som
            hänvisar till lagen (2016:752) om tillfälliga begränsningar av
            möjligheten att få uppehållstillstånd i Sverige. Den lagen upphör
            att gälla den 20 juli 2021 vilket innebär att tredje stycket ska
            tas bort.
          </p>
          <p xml:id="i-BootKX1VrKNaVXdesXhhLK">
            När det gäller de kategorier av utlänningar som kan beviljas
            uppehållstillstånd med stöd av bestämmelsen görs ingen förändring.
          </p>
          <head type="h1" xml:id="i-4BQ8JcKmkTm4RhPa7VhKvu">
            3 a §
          </head>
          <p xml:id="i-DHXsBRG7jxqGyZXeysX5q3">
            Paragrafen reglerar den anhöriginvandring som inte styrs av unionsrätten.
            Övervägan­dena finns i bet. SOU 2020:54 avsnitt 8.3.
          </p>
          <p xml:id="i-MVVtupPpPQxVaZCySTsHtR">
            Möjligheten till uppehållstillstånd enligt första stycket 1 för
            den som har för avsikt att ingå äktenskap eller inleda ett samboförhållande
            med en person som är bosatt eller har beviljats uppehållstillstånd
            för bosättning i Sverige, s.k. snabba anknytningar, tas bort för
            de fall där anknytningspersonen har beviljats ett uppehållstillstånd
            som har tidsbegränsats enligt 5 kap. 1 eller 6 § eller enligt
            12 kap. 18 §. Detta framgår av det nya fjärde stycket.
          </p>
          <p xml:id="i-SJsJuw3YEdBj6LSoQs1vXg">
            Möjligheten till uppehållstillstånd enligt första stycket 2 ändras
            på så sätt att det krävs att anknytningsperson är bosatt i Sverige,
            har beviljats uppehållstillstånd för bosättning, eller har beviljats
            ett uppehållstillstånd som har tidsbegränsats enligt 5 kap. 1
            eller 6 § eller enligt 12 kap. 18 §, och som har välgrundade utsikter
            att beviljas varaktigt uppehållstillstånd här. Med bosatt avses
            i likhet med 5 kap. 3 § att anknytningspersonen är bosatt här
            utan att behöva tillstånd. Med uppehållstillstånd för bosättning
            avses precis som hittills ett permanent uppehållstillstånd (jfr
            MIG 2008:1). Vad som avses med uttrycket ”välgrundade utsikter
            att beviljas varaktigt uppehållstillstånd” framgår av kommentaren
            till 3 §.
          </p>
          <p xml:id="i-MAi4paMELQBr6oRVad4Z2T">
            Uppehållstillstånd på grund av anknytning till barn enligt första
            stycket 3 och 4 avser utlänningar som är föräldrar till och vårdnadshavare
            för samt sammanbor med ett barn som är bosatt i Sverige (p. 3)
            och utlänningar som ska utöva umgänge, som inte är av begränsad
            omfattning, med ett i Sverige bosatt barn (p. 4). Precis som vid
            snabba anknytningar ska uppehållstillstånd inte beviljas i de
            fall där anknytningspersonen har beviljats ett uppehållstillstånd
            som har tidsbegränsats enligt 5 kap. 1 eller 6 § eller enligt
            12 kap. 18 §. Detta framgår av det nya fjärde stycket.
          </p>
          <p xml:id="i-66iqkQTgWNbq3X1ETRmoX9">
            Uppehållstillstånd ska inte heller beviljas enligt tredje stycket
            2 för den som är anhörig till en utlänning som är flykting eller
            alternativt skyddsbehövande i de fall där anknytningspersonen
            har beviljats ett uppehållstillstånd som har tidsbegränsats enligt
            5 kap. 1 § eller enligt 12 kap. 18 §.
          </p>
          <p xml:id="i-7iS7vGUb6enK4v6bmNtgj3">
            I femte stycket regleras tillståndstidens längd i de fall uppehållstillstånd
            beviljas på grund av anknytning enligt första stycket 2 när anknytningspersonen
            har beviljats ett uppehållstillstånd som har tidsbegränsats enligt
            5 kap. 1 eller 6 § eller enligt 12 kap. 18 § utlänningslagen.
            Tillstånden ska gälla för samma tid som uppehållstillståndet för
            den person som det åberopas anknytning till.
          </p>
          <p xml:id="i-NvcPXSZbCWRF6inW3GxQbA">
            Uppehållstillstånd i övrigt som beviljas enligt första eller
            tredje stycket ska gälla i två år. Det gäller framför allt situationer
            där anknytningspersonen är bosatt i Sverige eller har ett uppehållstillstånd
            för bosättning, dvs. normalt ett permanent uppehållstillstånd.
            Uppehållstillstånd som gäller i två år ska också beviljas i de
            fall där det inte finns någon egentlig anknytningsperson, t.ex.
            för en utlänning som har svenskt ursprung eller som under lång
            tid har vistats i Sverige med uppehållstillstånd (första stycket
            5) eller på grund av att sökanden på annat sätt har en särskild
            anknytning till Sverige (tredje stycket 3).
          </p>
          <p xml:id="i-GvxoLroY36sbg6NNDD17ff">
            Om ett nytt uppehållstillstånd beviljas ska även det nya tillståndet
            vara tidsbegränsat och gälla i två år. Efter minst tre år med
            uppehållstillstånd ska det finnas en möjlighet att beviljas ett
            permanent uppehållstillstånd om kraven för ett sådant i 5 kap.
            7 § är uppfyllda (se kommentaren till 3 §). Det aktuella stycket
            reglerar endast tillståndstidens längd och utgör inte en självständig
            grund för uppehållstillstånd. Bestämmelsen i 5 kap. 7 § utgör
            inte heller en självständig grund för uppehållstillstånd utan
            reglerar enbart de särskilda kraven för ett permanent uppehållstillstånd.
            Det krävs därför att även förutsättningarna för uppehållstillstånd
            i nu aktuell bestämmelse är uppfyllda för att ett permanent uppehållstillstånd
            ska kunna beviljas.
          </p>
          <p xml:id="i-Ex49tE9RbxjzewwviHG23x">
            När det gäller de kategorier av utlänningar som kan beviljas
            uppehållstillstånd med stöd av bestämmelsen görs ingen förändring.
          </p>
          <p xml:id="i-7uo77LSKgKVydDtUstjAYM">
            I paragrafens sista stycke finns en upplysningsbestämmelse som
            hänvisar till lagen (2016:752) om tillfälliga begränsningar av
            möjligheten att få uppehållstillstånd i Sverige. Den lagen upphör
            att gälla den 20 juli 2021 vilket innebär att tredje stycket ska
            tas bort.
          </p>
          <head type="h1" xml:id="i-C73HFYhbQuSffmCvsi3JAC">
            3 b §
          </head>
          <p xml:id="i-3G6srahs5peQAH2ZiZjeCu">
            Paragrafen reglerar försörjningskravet vid anhöriginvandring.
            Övervägandena finns i bet. SOU 2020:54 avsnitt 9.4.1.
          </p>
          <p xml:id="i-5dhi2JaLaqZCvE2J6udP8C">
            Bestämmelser om krav på försörjning finns i familjeåterföreningsdirektivet
            (artiklarna 7.1, 9.2 och 12.1). Jämfört med nuvarande reglering
            i utlänningslagen utökas kravet på så sätt att anknytningspersonen
            inte bara ska kunna försörja sig själv utan även den person eller
            de personer som denne vill återförenas med. Regleringen följer
            9 § i den tillfälliga lagen. Undantag från bestämmelsen får endast
            göras i fall som anges i 3 c–3 e §§. Något försörjningskrav ska
            inte ställas när en utlänning ansöker om förlängt uppehållstillstånd
            på grund av anknytning.
          </p>
          <p xml:id="i-LMYgJ9h3jP9wQGvJQ12Bqq">
            Huruvida försörjningskravet är uppfyllt prövas när frågan om
            uppehållstillstånd avgörs. Någon prövning av om försörjningskravet
            är uppfyllt ska inte göras under tiden uppehållstillståndet gäller
            (jfr prop. 2009/10:77 s. 27).
          </p>
          <p xml:id="i-TuyvekWa7Yx99XtkhnPDPP">
            I 5 kap. 27 § finns en upplysningsbestämmelse om att regeringen
            eller den myndig­het som regeringen bestämmer kan meddela verkställighetsföreskrifter
            om försörjnings­kravet enligt första stycket.
          </p>
          <p xml:id="i-65qRRe44NFhBrp7DaBHNkt">
            I paragrafens sista stycke finns en upplysningsbestämmelse som
            hänvisar till lagen (2016:752) om tillfälliga begränsningar av
            möjligheten att få uppehållstillstånd i Sverige. Den lagen upphör
            att gälla den 20 juli 2021 vilket innebär att tredje stycket ska
            tas bort.
          </p>
          <head type="h1" xml:id="i-22G4b99nFky4wDBZrnjc9T">
            3 c §
          </head>
          <p xml:id="i-DZ9ePMxnL723zmW5GhDj8A">
            I paragrafen finns bestämmelser om undantag från huvudregeln
            om försörjningskrav i 3 b §. Övervägandena finns i bet. SOU 2020:54
            avsnitt 9.4.2.
          </p>
          <p xml:id="i-L7uKjBkqDzCeBGgACzRDYy">
            Undantaget när anknytningspersonen är ett barn finns i nuvarande
            reglering i utlänningslagen. De förarbetsuttalanden som gjordes
            i anslutning till den bestämmelsen är därför fortfarande aktuella
            (se prop. 2009/10:77 s. 21 och 32).
          </p>
          <p xml:id="i-FYyJSeyS6bfsQMDDjT4Jp7">
            Undantaget från försörjningskravet när anknytningspersonen är
            medborgare i Sverige, annan EES-stat eller Schweiz skärps jämfört
            med nuvarande reglering i utlänningslagen på så sätt att det för
            undantag även ska krävas att sökanden är anknyt­ningspersonens
            make, maka eller sambo och sökanden och anknytningspersonen har
            sammanbott utomlands en längre tid eller det på annat sätt står
            klart att förhållandet är väl etablerat. Bestämmelsen är utformad
            efter förebild från nuvarande 5 kap. 8 § utlänningslagen om undantag
            från regleringen om uppskjuten invandringsprövning. Där framgår
            vad som avses med ett väl etablerat förhållande (jfr prop. 2014/15:32
            s. 33 f. och 37). Uttrycket väl etablerat förhållande återfinns
            även i 10 § tillfälliga lagen som reglerar undantag från försörjningskravet
            i den lagen. Försörjningskravet ska, under ovan nämnda förutsättningar,
            inte heller gälla om den person som utlänningen åberopar anknytning
            till är medborgare i Förenade kungariket.
          </p>
          <p xml:id="i-A7qmrRYWnUfHdWZq6fLV4j">
            När anknytningspersonen är en flykting får ett försörjningskrav
            endast ställas upp om ansökan om familjeåterförening lämnas in
            senare än tre månader efter det att flyktingstatus har beviljats
            eller om familjeåterförening är möjlig i ett tredje land, dvs.
            ett land utanför EU, med vilket anknytningspersonen eller familjemedlemmen
            har särskild anknytning. Försörjningskrav får också ställas upp
            när det gäller flyktingar vars familjeband inte har etablerats
            före inresan. Undantagen som föreslås i denna del följer regleringen
            i familjeåterföreningsdirektivet med det tillägget att undantagen
            även ska gälla för alternativt skyddsbehövande.
          </p>
          <head type="h1" xml:id="i-F3db4W7Y6LQLsJPRqP4BiZ">
            3 d §
          </head>
          <p xml:id="i-9YNEXWYhewijV2WRh3CPoF">
            Paragrafen överensstämmer med 10 § andra stycket i den tillfälliga
            lagen. Bestämmelsen innebär att något försörjningskrav inte ska
            ställas i ärenden där den sökande är ett barn som har fötts i
            Sverige och den som barnet åberopar anknytning till är förälder
            till barnet, när föräldern har uppehållstillstånd och bor tillsammans
            med barnet i Sverige.
          </p>
          <p xml:id="i-MX5BGNaaRSEaQj9MRdyr9L">
            Övervägandena finns i bet. SOU 2020:54 avsnitt 9.4.2.
          </p>
          <head type="h1" xml:id="i-GH1U45wkCm3fxeTh4StB69">
            3 e §
          </head>
          <p xml:id="i-Y9G5YsQ95MaUVyMS4DW5Tq">
            Paragrafen ger möjlighet att helt eller delvis medge undantag
            från försörjningskravet i 3 b §. Övervägandena finns i bet. SOU
            2020:54 avsnitt 9.4.2.
          </p>
          <p xml:id="i-5EFPojusAhaDudGL5L5H3j">
            Enligt bestämmelsen får undantag från försörjningskravet medges
            om det finns synnerliga skäl. De omständigheter som kan utgöra
            skäl för undantag hänför sig till situationer när det inte framstår
            som lämpligt eller rimligt att ställa upp ett försörj­ningskrav.
            Det kan t.ex. gälla personer som är äldre och har lämnat arbetsmarknaden
            och har svårt att påverka sin inkomst. Även personer med funktionsnedsättning
            och som saknar försörjningsförmåga bör undantas. Det kan vidare
            finnas skäl att medge undan­tag från försörjningskraven med hänsyn
            till att anknytningspersonen är arbetsoförmögen på grund av sjukdom
            som inte endast är tillfällig eller på grund av annan varaktig
            fysisk eller psykisk funktionsnedsättning. I de fall en anknytningsperson
            är delvis arbetsoför­mögen kan det finnas skäl att delvis efterge
            försörjningskravet.
          </p>
          <head type="h1" xml:id="i-XzYRXUqttGU7STdYdrJpHd">
            6 §
          </head>
          <p xml:id="i-Xick7EJuTAb6WsCamvxNnD">
            Paragrafen reglerar uppehållstillstånd på grund av synnerligen
            ömmande omständlig­heter. Övervägandena finns i bet. SOU 2020:54
            avsnitt 10.4.
          </p>
          <p xml:id="i-HxwpDEd4FtGnVWasFNT5Sf">
            Bestämmelsen överensstämmer med den reglering som infördes i
            2005 års utlänningslag. De överväganden som gjordes i samband
            med införandet av lagen
            <ref target="i-FQE8vNCPwLaFKrDyQZdgPg">
              [1]
            </ref>
            och den praxis som har vuxit fram ska ge vägledning även i framtiden.
          </p>
          <p xml:id="i-LZGTCxbJr2ceKPZHA9dXxn">
            Ett uppehållstillstånd som beviljas enligt bestämmelsen ska enligt
            tredje stycket vara tidsbegränsat och gälla i tretton månader.
            Om tillståndet efter detta förlängs ska till­ståndstiden bestämmas
            till två år. Därefter får förlängning av tillståndet göras med
            två år i taget. Efter minst tre år med uppehållstillstånd kan
            ett permanent uppehållstillstånd beviljas om kraven för ett sådant
            tillstånd är uppfyllda. För att beviljas ett permanent uppehållstillstånd
            ska krävas en särskild ansökan och ett sådant tillstånd ska endast
            kunna beviljas i samband med att ett tidigare tidsbegränsat tillstånd
            löper ut. En utlän­ning med uppehållstillstånd på grund av synnerligen
            ömmande omständigheter som tidigare haft tidsbegränsat uppehållstillstånd
            på någon annan grund får tillgodoräkna sig denna tid vid bestämmandet
            av tidpunkten för när en ansökan om permanent uppehålls­tillstånd
            kan prövas. Det aktuella stycket reglerar endast tillståndstidens
            längd och är inte en självständig grund för uppehållstillstånd.
            Bestämmelsen i 5 kap. 7 § utgör inte heller en självständig grund
            för uppehållstillstånd utan reglerar enbart de särskilda kraven
            för ett permanent uppehållstillstånd. Det krävs därför att även
            förutsättningarna för uppehållstillstånd i första stycket är uppfyllda
            för att ett permanent uppehållstillstånd ska kunna beviljas.
          </p>
          <p xml:id="i-4wenEgtsTL4Q1ttDeJLNGn">
            I paragrafens nuvarande sista stycke finns en upplysningsbestämmelse
            som hänvisar till lagen (2016:752) om tillfälliga begränsningar
            av möjligheten att få uppehållstillstånd i Sverige. Den lagen
            upphör att gälla den 20 juli 2021 vilket innebär att tredje stycket
            ska tas bort.
          </p>
          <head type="h1" xml:id="i-LdChajG9AJYHLWpqWzAV6u">
            7 §
          </head>
          <p xml:id="i-HSbULmCS3P3yMtPv4S8Tge">
            Bestämmelsen infördes den 1 juli 1995 för att utöka möjligheterna
            att bevilja tidsbegrän­sade uppehållstillstånd under en prövotid
            när det rådde tveksamhet kring en sökandes skötsamhet och hederlighet.
            Nu föreslås att 5 kap. 1 § ändras på så sätt att tidsbegrän­sade
            uppehållstillstånd blir huvudregel samtidigt som det införs ett
            vandelskrav för att en utlänning ska beviljas ett permanent uppehållstillstånd.
            De föreslagna förändringarna gör att den nuvarande bestämmelsen
            inte längre behövs. Den ska därför tas bort.
          </p>
          <p xml:id="i-MjKYc9JsPAzEcFEk5sjLAk">
            I den nya lydelsen av bestämmelsen föreslås att olika krav ska
            vara uppfyllda för att ett permanent uppehållstillstånd ska beviljas.
            Det bör anmärkas att bestämmelsen inte utgör en självständig grund
            för uppehållstillstånd utan enbart reglerar de särskilda krav
            som ställs upp för att bevilja någon ett permanent uppehållstillstånd.
            Det krävs därför att även förutsättningarna för uppehållstillstånd
            i någon annan bestämmelse är uppfyllda för att ett permanent uppehållstillstånd
            ska kunna beviljas. Kraven gäller generellt för alla som ansöker
            om permanent uppehållstillstånd förutom de utlänningar som tagits
            emot i Sverige inom ramen för ett beslut som regeringen har meddelat
            om överföring av skyddsbehövande till Sverige (vidarebosättning).
            För dem införs ett särskilt undantag i 5 kap. 2 §. Kraven för
            permanent uppehållstillstånd kommer, förutom undantaget för vidarebosatta,
            att träffa alla de bestämmelser i utlänningslagen enligt vilka
            ett perma­nent uppehållstillstånd kan beviljas. Det gäller t.ex.
            utlänningar som har uppehålls­tillstånd för arbete eller studier
            och som efter viss tid med uppehållstillstånd i Sverige får beviljas
            permanent uppehållstillstånd enligt 5 kap. 5 §.
          </p>
          <p xml:id="i-5iVAZnV9wZcnbNoUVYPJQx">
            De krav som det är frågan om avser kunskaper i svenska och samhällskunskap
            samt krav på försörjning och vandel.
          </p>
          <p xml:id="i-E1v19WbNhGfkwhVa1LanW9">
            Försörjningskravet bör kopplas till förbehållsbeloppet vid utmätning
            av lön enligt 7 kap. 5 § utsökningsbalken. Sökanden ska ha en
            lön som efter avdrag för preliminär skatt uppgår till denna nivå.
          </p>
          <p xml:id="i-Rg6aV6WDmuoVd5sYcpQtAf">
            Förbehållsbeloppet vid utmätning av lön består av den del av
            lönen som inte får tas i anspråk genom utmätning. Förbehållsbeloppet
            bestäms med ledning av s.k. normal­belopp, som anses innefatta
            alla vanliga levnadskostnader utom bostadskostnad. Den kostnaden
            beräknas särskilt och läggs till normalbeloppet.
          </p>
          <p xml:id="i-CVGgMAsc3b36FiMZoESRps">
            Vandelskravet i tredje punkten är utformat i enlighet med det
            vandelskrav som finns i nuvarande 7 §. Det innebär att vägledning
            kan hämtas från tidigare förarbetsuttalanden och praxis.
          </p>
          <p xml:id="i-7mNH8Tq6tCLe91FNLy9aBi">
            Den närmare utformningen av kraven och hur de ska kontrolleras
            bör inte regleras i lag. I 5 kap. 24 § föreslås därför ett bemyndigande
            till regeringen eller den myndighet som regeringen bestämmer att
            meddela föreskrifter om krav för att beviljas permanent uppehållstillstånd.
          </p>
          <p xml:id="i-ACJQFtRXHuJTkCzztjfFri">
            Övervägandena finns i bet. SOU 2020:54 avsnitt 7.4.1.
          </p>
          <head type="h1" xml:id="i-GUKXsZpKKfgM9YucqR82rA">
            7 a §
          </head>
          <p xml:id="i-3HTje1qLvDHbzjPXBC8Z9R">
            I paragrafen anges uttömmande de undantag som ska kunna göras
            från kraven för permanent uppehållstillstånd. Övervägandena finns
            i bet. SOU 2020:54 avsnitt 7.4.2.
          </p>
          <p xml:id="i-RXKPW16PKhqc3M3iuoYeGn">
            Från de krav som anges i 7 § 1 och 2, dvs. kraven på kunskaper
            i svenska och samhällskunskap samt försörjningskravet, undantas
            barn och sökande som har rätt att uppbära allmän pension eller
            garantipension. Med barn avses i enlighet med 1 kap. 2 § utlänningslagen
            en person som är under 18 år. När det gäller åldern för rätt att
            uppbära allmän pension eller garantipension ska den sammanfalla
            med den riktålder som beräknas. Det innebär att åldern för när
            man tidigast kan ta ut allmän pension, eller få garantipension
            och bostadstillägg, kommer att kopplas till medellivslängdens
            utveckling. Riktåldern ska beräknas första gången 2020 och sedan
            tillämpas sex år senare. Det finns dock inga konkreta lagförslag
            lagda ännu kring tillämpningen av riktåldern. Bedömningen av om
            en sökande är ett barn eller har rätt att uppbära pension och
            därmed är undantagen från kraven, bestäms av förhållandena vid
            tidpunkten för prövningen av ansökan (jfr RÅ 1988 ref. 132).
          </p>
          <p xml:id="i-FEy3erm26naks6eqfQJrkF">
            Undantag från kraven på kunskaper i svenska och samhällskunskap
            samt försörj­ningskravet ska också göras om det finns synnerliga
            skäl. Det innebär att det endast i undantagsfall ska beviljas
            ett permanent uppehållstillstånd trots att kraven inte är uppfyllda.
            Undantag ska vara möjligt i situationer när det inte framstår
            som rimligt för en enskild att nå kraven. Bedömningen måste anpassas
            till vilket krav det är fråga om. Det kan finnas goda skäl att
            t.ex. äldre personer och personer med funktionsnedsättning inte
            ska behöva uppfylla försörjningskravet. Personer som söker skydd
            i Sverige kan ha genomgått traumatiska upplevelser som gör att
            förmågan att tillgodogöra sig undervis­ning försämrats och att
            det inte kan krävas att de uppfyller kunskapskraven. En annan
            aspekt som kan vägas in är hur länge den enskilde vistats i Sverige
            med tidsbegränsade uppehållstillstånd. En person som under mycket
            lång tid vistats här utan att ha kunnat nå de föreskrivna kraven
            ska kunna undantas på grund av synnerliga skäl. Någon bestämd
            tidsgräns bör inte anges utan det blir frågan om bedömningar i
            enskilda fall. Det kan vara så att det finns olika faktorer som
            samverkar och som vid en samlad bedömning gör att undantag ska
            medges.
          </p>
          <p xml:id="i-4yWqbQZf7G3iqZ9pBo1U6y">
            Vandelskravet i 7 § 3 ska uppfyllas av alla som ansöker om permanent
            uppehålls­tillstånd förutom sökande som vid tidpunkten för prövningen
            av ansökan inte har fyllt femton år. Ett hederligt levnadssätt
            kan krävas av alla över 15 år och det ska inte finnas någon ventil
            som möjliggör ett permanent uppehållstillstånd utan att vandelskravet
            är uppfyllt.
          </p>
          <head type="h1" xml:id="i-PHYJE7XPWbWwLeoT6E2zEb">
            11 §
          </head>
          <p xml:id="i-AWi7CeD2nZCEPQ2WaLpCtu">
            I paragrafens andra stycke finns en upplysningsbestämmelse som
            hänvisar till lagen (2016:752) om tillfälliga begränsningar av
            möjligheten att få uppehållstillstånd i Sverige. Den lagen upphör
            att gälla den 20 juli 2021 vilket innebär att tredje stycket ska
            tas bort.
          </p>
          <head type="h1" xml:id="i-6tYpmcD1wCP2zZYqwtASoJ">
            15 a §
          </head>
          <p xml:id="i-CjhuR7prMik6VJqR3dxyC5">
            I paragrafen görs en redaktionell ändring med anledning av att
            skyddskategorin övriga skyddsbehövande utmönstras ur utlänningslagen.
          </p>
          <head type="h1" xml:id="i-WjuTdqTdr93pAYzjRpVG29">
            16 §
          </head>
          <p xml:id="i-8oaWFCGVMHUUbSnE2nvaYr">
            I bestämmelsen regleras den uppskjutna invandringsprövningen
            vid anhöriginvandring. Övervägandena finns i bet. SOU 2020:54
            avsnitt 8.3.2.
          </p>
          <p xml:id="i-VAQ7yZ5zdumMP2ZpUBUAN2">
            I paragrafens första stycke görs en följdändring på grund av
            att bestämmelsen om uppskjuten invandringsprövning i 5 kap. 8
            § utmönstras ur utlänningslagen. Hänvis­ningen i bestämmelsen
            ska i stället göras till 3 § första stycket 1 eller 2 b eller
            3 a § första stycket 1 eller andra stycket.
          </p>
          <p xml:id="i-2YHpPzfp6SpraBJSPJFRzG">
            Precis som tidigare ska det krävas att ett förhållande består
            för att ett nytt uppehållstillstånd på grund av anknytning till
            make, maka eller sambo eller vid snabba anknytningar ska kunna
            beviljas. Bestämmelser om tillståndstidens längd, förlängning
            samt möjligheter att beviljas ett permanent uppehållstillstånd
            återfinns i 3 och 3 a §§ i kombination med de krav för permanent
            uppehållstillstånd som framgår av 7 §.
          </p>
          <p xml:id="i-7TswgMnbRoVE3snjpgbJnk">
            I andra stycket regleras möjligheten till förlängt uppehållstillstånd
            trots att förhållan­det har upphört. Har det anknytningsgrundande
            förhållandet upphört får uppehålls­tillstånd ändå ges om utlänningen
            har särskild anknytning till Sverige, förhållandet har upphört
            främst på grund av att i förhållandet utlänningen, eller utlänningens
            barn, utsatts för våld eller för annan allvarlig kränkning av
            sin frihet eller frid, eller om andra starka skäl talar för att
            utlänningen ska ges fortsatt uppehållstillstånd. De förarbets­uttalanden
            som gjorts och den praxis som har vuxit fram ska ge vägledning
            även i framtiden. Tillståndstidens längd ska vara 13 månader.
          </p>
          <p xml:id="i-Ss3KWr7vSLBUidx7j75qLi">
            I paragrafens andra stycke finns en bestämmelse som hänvisar
            till lagen (2016:752) om tillfälliga begränsningar av möjligheten
            att få uppehållstillstånd i Sverige. Den lagen upphör att gälla
            den 20 juli 2021 vilket innebär att tredje stycket ska tas bort.
          </p>
          <head type="h1" xml:id="i-UcwMLUh9fWobHV45eo62ME">
            17 a §
          </head>
          <p xml:id="i-RzHd72yVGTmfHxe7po5Wjj">
            Enligt utlänningslagen får uppehållstillstånd vägras för anknytningspersonens
            make/maka eller sambo om någon av makarna eller samborna är under
            18 år. Detta ändras på så sätt att åldersgränsen för att kunna
            vägra uppehållstillstånd bestäms till 21 år. Detta följer regleringen
            i familjeåterföreningsdirektivet som anger 21 år som högsta ålder
            som kan krävas innan en make/maka eller sambo kan återförenas
            med anknyt­ningspersonen. Övervägandena finns i bet. SOU 2020:54
            avsnitt 8.3.3.
          </p>
          <head type="h1" xml:id="i-CKdyv4pN66jC6nLywHPP4s">
            18 §
          </head>
          <p xml:id="i-RRbnPhd249gjnR18QjTjXg">
            Paragrafen reglerar när en ansökan om uppehållstillstånd ska
            vara gjord.
          </p>
          <p xml:id="i-mayB3j4Sq123DxeGkCYhQ">
            I andra stycket 1 görs en redaktionell ändring med hänsyn till
            att skyddskategorin övriga skyddsbehövande utmönstras ur utlänningslagen.
          </p>
          <p xml:id="i-Q4J3JrYZBWygZqGM6RfKRU">
            I andra stycket 3 regleras, såvitt gäller förlängning av uppehållstillstånd
            vid anhöriginvandring, undantag från huvudregeln att uppehållstillstånd
            ska vara ordnat före inresan. Med hänsyn till att huvudregeln
            föreslås vara att tidsbegränsade uppehålls­tillstånd, och inte
            som hittills permanenta tillstånd, ska vara huvudregeln vid anhörig­invandring
            anpassas hänvisningen i bestämmelsen till detta.
          </p>
          <head type="h1" xml:id="i-U4vbmKw4agwB8CbC1r7LCK">
            24 §
          </head>
          <p xml:id="i-DQL5HQoZFMECfLwfLtoYH1">
            I paragrafen bemyndigas regeringen eller den myndighet som regeringen
            bestämmer att meddela föreskrifter om utformning och kontroll
            av språk- och samhällskunskapskraven enligt 7 § samt om försörjningsförmågan
            enligt samma paragraf.
          </p>
          <head type="h1" xml:id="i-H7TYJWj4dAK8ys8D8UDRNG">
            5 a kap.
          </head>
          <head type="h5" xml:id="i-M8LFaSMASEdEVDeWjC9qo2">
            2 §
          </head>
          <p xml:id="i-9vUe8yPzKLgLw5rRtf8Mai">
            I paragrafen regleras kravet på att kunna försörja sig och sin
            familj för att beviljas ställning som varaktigt bosatt i Sverige.
            Övervägandena finns i bet. SOU 2020:54 avsnitt 12.3.2.
          </p>
          <p xml:id="i-7u25MYZ7h9TBnuu9p92vbT">
            Kravet på att kunna försörja sig och sin familj kompletteras
            med att även de krav på kunskaper i svenska och samhällskunskap
            samt vandel som ska tillämpas på den som ansöker om permanent
            uppehållstillstånd, ska gälla för den som ansöker om ställning
            som varaktigt bosatt i Sverige. Det innebär även att vandelskravet
            i 3 § ersätts och därmed kan tas bort. För beskrivning av kraven
            för permanent uppehållstillstånd, se bet. SOU 2020:54 avsnitt
            7.4. Möjligheten att kräva att tredjelandsmedborgare följer villkor
            för integrering i enlighet med nationell lagstiftning följer av
            artikel 5.2 och artikel 15.3 i direktivet om varaktigt bosatta.
          </p>
          <head type="h1" xml:id="i-RTgEm7b2pRCHSHS9JsW5Hi">
            4 §
          </head>
          <p xml:id="i-P9NLGBKbT7AcXR1aJywBNW">
            I paragrafen anges vilka grupper av utlänningar som inte ska
            beviljas ställning som varaktigt bosatt i Sverige. En sådan grupp
            är övriga skyddsbehövande. Bestämmelsen anpassas till att denna
            kategori utmönstras ur utlänningslagen.
          </p>
          <head type="h1" xml:id="i-VuAFnQjFfhKnwgLmEpmTh2">
            9 kap.
          </head>
          <head type="h1" xml:id="i-LQGNHzb7jTiLXfu7QwDXH4">
            8 §
          </head>
          <p xml:id="i-VrMwWEJuwK3KraMdTnvxPh">
            I paragrafen görs en redaktionell ändring med anledning av att
            skyddskategorin övriga skyddsbehövande utmönstras ur utlänningslagen.
          </p>
          <p xml:id="i-QVKHhthHNTEr2yP5Z8qDwZ">
            12 kap.
          </p>
          <head type="h1" xml:id="i-4sZqcsxT5HLo41Uu1jQWgv">
            3 §
          </head>
          <p xml:id="i-WEdYHPEnTVg9SRKUwjKb7M">
            I paragrafen görs en redaktionell ändring med anledning av att
            skyddskategorin övriga skyddsbehövande utmönstras ur utlänningslagen.
          </p>
          <head type="h5" xml:id="i-EDXAF6zChy293SDsuUKy1A">
            8 a §
          </head>
          <p xml:id="i-JA9QjVUz2VmMyfAe2JwEj7">
            I paragrafen görs en redaktionell ändring med anledning av att
            skyddskategorin övriga skyddsbehövande utmönstras ur utlänningslagen.
          </p>
          <head type="h1" xml:id="i-LUxp7mKjmF2gZ3CGNp8oJa">
            16 b §
          </head>
          <p xml:id="i-VAc8Fbu3MoLk2hsgmDBqWx">
            I paragrafen görs en redaktionell ändring med anledning av att
            skyddskategorin övriga skyddsbehövande utmönstras ur utlänningslagen.
          </p>
          <head type="h1" xml:id="i-ATvAbb6wQP5Z9jADTuDEgb">
            18 §
          </head>
          <p xml:id="i-Lmn4z7VWnmCy2qMfkowTPW">
            I paragrafen regleras vilka åtgärder som Migrationsverket får
            vidta om det i ett ärende om verkställighet av ett beslut om avvisning
            eller utvisning som har vunnit laga kraft kommer fram nya omständigheter.
            Övervägandena finns i bet. SOU 2020:54 avsnitt 12.2.2.
          </p>
          <p xml:id="i-Ai1cKkLB1A6KCXD7CeXBq3">
            Bestämmelsen anpassas till att tidsbegränsade uppehållstillstånd
            ska vara huvudregel när uppehållstillstånd beviljas enligt utlänningslagen.
            Om det finns ett verkställighets­hinder enligt bestämmelsens första
            stycke får Migrationsverket bevilja ett tidsbegränsat uppehållstillstånd.
            För det fall att verkställighetshindret har sin grund i att sökanden
            har flyktingskäl, dvs. hinder mot verkställighet enligt 12 kap.
            2 § utlänningslagen, ska tillståndstiden bestämmas till tre år
            om inte tvingande hänsyn till den nationella säkerheten eller
            den allmänna ordningen kräver en kortare giltighetstid. Giltighetstiden
            får dock inte vara kortare än ett år. Tidslängden på tre år överensstämmer
            med den kortaste tidslängden som, enligt artikel 24.1 i skyddsgrundsdirektivet,
            kan bestämmas för en flykting. Vilken längd på tillståndet som
            ska gälla i övrigt får avgöras utifrån en bedömning av situationen
            i varje enskilt fall. Tillståndstiden får dock inte vara längre
            än tretton månader. Någon möjlighet att i detta skede bevilja
            ett permanent uppehålls­tillstånd finns inte. Detta gäller oavsett
            om verkställighetshindret är bestående eller tillfälligt. Varje
            nytt uppehållstillstånd som därefter beviljas ska vara tidsbegränsat
            och gälla i högst ett år.
          </p>
          <p xml:id="i-KgmUCicysJbgDp4CGhRicW">
            Om hindret mot verkställighet är bestående får utlänningen efter
            tre år med tids­begränsat uppehållstillstånd beviljas ett permanent
            uppehållstillstånd. Ett verkställig­hetshinder kan vara bestående
            om t.ex. utlänningens hemland eller tidigare vistelseland meddelat
            att utlänningen inte kommer att tas emot där och fortsatta kontakter
            i frågan med det landet inte bedöms kunna nå framgång. Det får
            vidare förutsättas att hindret avser samtliga länder dit avvisning
            eller utvisning kan äga rum enligt avlägsnande­beslutet (jfr MIG
            2011:10). För att det ska vara frågan om ett bestående verkställig­hetshinder
            bör vidare krävas att hindret inte kan avhjälpas av den enskilde.
            Ett permanent uppehållstillstånd ska endast kunna beviljas efter
            ansökan från utlänningen och i samband med att ett tidigare tidsbegränsat
            uppehållstillstånd löper ut. Vidare ska det för ett permanent
            uppehållstillstånd krävas att utlänningen även uppfyller kraven
            för ett sådant tillstånd i 5 kap. 7 §. För att beviljas ett permanent
            uppehållstillstånd måste även förutsättningarna för uppehållstillstånd
            i bestämmelsens första stycke vara uppfyllda.
          </p>
          <p xml:id="i-XNBQtFVxgNpeXf6B9M5bFb">
            I paragrafens sista stycke hänvisas till lagen (2016:752) om
            tillfälliga begränsningar av möjligheten att få uppehållstillstånd
            i Sverige. Den lagen upphör att gälla den 20 juli 2021 vilket
            innebär att tredje stycket ska tas bort.
          </p>
          <head type="h1" xml:id="i-8W5UTHP733N7kfVKdV2gVr">
            19 §
          </head>
          <p xml:id="i-QbfyH33TeqX62pqURfoB6Q">
            I paragrafen görs följdändringar med hänsyn till att skyddskategorin
            övriga skydds­behövande utmönstras ur utlänningslagen och att
            lagen (2016:752) om tillfälliga begränsningar av möjligheten att
            få uppehållstillstånd i Sverige upphör att gälla den 20 juli 2021.
          </p>
          <head type="h1" xml:id="i-8kh33M8GezuuXp65aFF6MT">
            19 b §
          </head>
          <p xml:id="i-8ZMaYYPUUgoDTmt8YNYMN3">
            I paragrafen görs följdändringar med hänsyn till att skyddskategorin
            övriga skyddsbehövande utmönstras ur utlänningslagen och att lagen
            (2016:752) om tillfälliga begränsningar av möjligheten att få
            uppehållstillstånd i Sverige upphör att gälla den 20 juli 2021.
          </p>
          <head type="h1" xml:id="i-LXsCX14JLb1yd3ZLNPPHRd">
            13 kap.
          </head>
          <head type="h5" xml:id="i-FwuG1zjGRjYg9US2XsDqth">
            17 §
          </head>
          <p xml:id="i-LErF6QodZ6ASJXKa2Cm4b2">
            I paragrafen görs en redaktionell ändring med anledning av att
            skyddskategorin övriga skyddsbehövande utmönstras ur utlänningslagen.
          </p>
          <head type="h1" xml:id="i-SSSq5Jc3EzjnfVsf7Q3NnQ">
            14 kap.
          </head>
          <head type="h1" xml:id="i-CpvGNrp4vRCUDXjBALkbUr">
            3 §
          </head>
          <p xml:id="i-8zFAuHRA4kTXEXBoQgcXA2">
            I paragrafen regleras vilka av Migrationsverkets beslut som kan
            överklagas. Övervägandena finns i bet. SOU 2020:54 avsnitt 7.4.3.
          </p>
          <p xml:id="i-S9EoGzxpteAXeFyjgddY8P">
            I en ny strecksats klargörs att verkets beslut om avslag på en
            ansökan om permanent uppehållstillstånd ska kunna överklagas.
            Prövningen är begränsad till om de särskilda kraven för ett permanent
            uppehållstillstånd i 5 kap. 7 § är uppfyllda.
          </p>
          <head type="h5" xml:id="i-FUisswDnGLLzmTiyZYKZ7s">
            16 kap.
          </head>
          <head type="h5" xml:id="i-WiwXV3H3qMntp4vFqQ6mxB">
            11 §
          </head>
          <p xml:id="i-HvsvDE62iFCvRGTDVAuAZy">
            I paragrafen görs en redaktionell ändring med anledning av att
            skyddskategorin övriga skyddsbehövande utmönstras ur utlänningslagen.
          </p>
          <p xml:id="i-5A738AsdPGFZ4jMhzaYek6">
            18 kap.
          </p>
          <head type="h5" xml:id="i-FgvwJDpE5giMdJvNk3g71D">
            1 §
          </head>
          <p xml:id="i-VyhFrwjTNXcEbBQbwYFJK3">
            I paragrafen görs en redaktionell ändring med anledning av att
            skyddskategorin övriga skyddsbehövande utmönstras ur utlänningslagen.
          </p>
          <head type="h3" xml:id="i-X6VgwvxZ2j5UbXaMaVKUVB">
            Förslaget till lag om ändring i lagen (2001:82) om svenskt medborgarskap
          </head>
          <head type="h5" xml:id="i-9j3tGgBwgwHLipDXoohyfw">
            6 §
          </head>
          <p xml:id="i-B3ZoXCJxSwrHhpLifQREtR">
            Paragrafen reglerar möjligheten för statslösa barn, som fötts
            i Sverige, att förvärva svenskt medborgarskap genom anmälan. Övervägandena
            finns i bet. SOU 2020:54 avsnitt 12.4.
          </p>
          <p xml:id="i-3rQHzmE2ctXDTFMMyKvYw5">
            I andra stycket, som är nytt, införs ett undantag från kravet
            på permanent uppehållstillstånd för vissa barn som har fötts i
            Sverige och som sedan födelsen är statslösa om de har haft hemvist
            här i landet de senaste fem åren eller under sammanlagt tio år.
            Genom undantaget tillgodoses Sveriges åtaganden enligt den europeiska
            konventionen om medborgarskap (SÖ 2001:20) och FN:s konvention
            om begränsning av statslöshet (SÖ 1969:12) även när vissa grupper
            som tidigare beviljades permanenta uppehållstillstånd numera som
            huvudregel beviljas tidsbegränsade uppehållstillstånd. Undantaget
            gäller barn som har beviljats ett tidsbegränsat uppehållstillstånd
            enligt utlänningslagen (2005:716) på grund av skyddsbehov, synnerligen
            ömmande omständigheter eller verkställighetshinder eller som har
            beviljats ett tidsbegränsat uppehållstillstånd enligt samma lag
            på grund av anknytning till en person med ett sådant uppehållstillstånd.
            Undantaget gäller även barn som har beviljats ett uppehållstillstånd
            som har tidsbegränsats enligt lagen (2016:752) om tillfälliga
            begränsningar av möjligheten att få uppehållstillstånd i Sverige
            (den tillfälliga lagen), eller som har beviljats ett tidsbegränsat
            uppehållstillstånd enligt samma lag. Även fortsättningsvis krävs
            att övriga förutsättningar för förvärv av svenskt medborgarskap
            genom anmälan i bestämmelsen ska vara uppfyllda.
          </p>
          <head type="h5" xml:id="i-CYbAHoMBcP5ojy7Dowus7y">
            8 §
          </head>
          <p xml:id="i-Ssey7GpgGrGJr6dYA9ouP4">
            Paragrafen ger vissa personer mellan 18 och 21 år en möjlighet
            att förvärva svenskt medborgarskap genom anmälan. Övervägandena
            finns i bet. SOU 2020:54 avsnitt 12.4.
          </p>
          <p xml:id="i-4sbhfoPXQfh8fYT9NhNXJ8">
            I andra stycket, som är nytt, införs ett undantag från kravet
            på permanent uppehålls­tillstånd för vissa utlänningar som har
            fötts i Sverige och som sedan födelsen är statslösa om de har
            haft hemvist här i landet de senaste fem åren eller under sammanlagt
            tio år. Genom undantaget tillgodoses Sveriges åtaganden enligt
            den europeiska konventionen om medborgarskap (SÖ 2001:20) och
            FN:s konvention om begränsning av statslöshet (SÖ 1969:12) även
            när vissa grupper som tidigare beviljades permanenta uppehållstillstånd
            numera som huvudregel beviljas tidsbegränsade uppehållstillstånd.
            Undantaget gäller utlänningar som har beviljats ett tidsbegränsat
            uppehållstillstånd på grund av skyddsbehov, synnerligen ömmande
            omständigheter eller verkställighets­hinder eller som har beviljats
            ett tidsbegränsat uppehållstillstånd på grund av anknytning till
            en sådan person. Undantaget gäller även utlänningar som har beviljats
            ett uppehållstillstånd som har tidsbegränsats enligt lagen (2016:752)
            om tillfälliga begränsningar av möjligheten att få uppehållstillstånd
            i Sverige (den tillfälliga lagen), eller som har beviljats ett
            tidsbegränsat uppehållstillstånd enligt samma lag. Även fortsättningsvis
            krävs att övriga förutsättningar för förvärv av svenskt medborgarskap
            genom anmälan i bestämmelsen ska vara uppfyllda.
          </p>
          <head type="h3" xml:id="i-BYkqMFXnS94S9mEmucZZfg">
            Övriga lagförslag
          </head>
          <p xml:id="i-CCXmfD7hui5CJYoNU8JZiT">
            I lagförslagen i motionens yrkande 2, 3, 4, 5, 7 och 8 har endast
            föreslagits följd­ändringar med anledning av att skyddskategorin
            övriga skyddsbehövande utmönstras ur utlänningslagen, eller på
            grund av att lagen (2016:752) om tillfälliga begränsningar av
            möjligheten att få uppehållstillstånd i Sverige upphör att gälla
            i samband med att förslagen i detta betänkande träder i kraft.
            Övervägandena finns i bet. SOU 2020:54 avsnitt 12.5.
          </p>
          <p xml:id="i-CDkUh5dNhDcSFBsrkXasWE">
            9. Senast lydelse 2019:486.
          </p>
          <p xml:id="i-Q281ivsZhKxAEVPNq6zp21">
            3 c §10
          </p>
          <table>
            <row xml:id="i-DokK8cLCFDucEwRdUjntwe">
              <cell>
                Nuvarande lydelse
              </cell>
              <cell>
                Föreslagen lydelse
              </cell>
            </row>
            <row xml:id="i-CGVqF5a8mTQXMYQrJF4MKu">
              <cell>
                Kraven i 3 b § gäller inte om den person som utlänningen åberopar anknytning till är


1. ett barn,


2. medborgare i Sverige, annan EES-stat eller Schweiz,


3. en utlänning som har beviljats uppehållstillstånd som flykting eller förklarats vara flykting,


4. en utlänning som tagits emot i Sverige inom ramen för ett beslut som regeringen har meddelat om överföring av skyddsbehövande till Sverige (vidarebosättning),


5. en utlänning som har beviljats uppehållstillstånd som alternativt skyddsbehövande eller har förklarats vara alternativt skyddsbehövande, eller


6. en utlänning som har permanent uppehållstillstånd och som har vistats i Sverige med uppehållstillstånd för bosättning i minst fyra år.
              </cell>
              <cell>
                Kraven i 3 b § gäller inte om den person som utlänningen åberopar anknytning till är


1. ett barn, eller


2. medborgare i Sverige, annan EES-stat, Schweiz eller Förenade kungariket och utlänningen är dennes make, maka eller sambo och utlänningen och anknytningspersonen har sammanbott utomlands en längre tid eller det på annat sätt står klart att förhållandet är väl etablerat.


Om den person som utlänningen åberopar anknytning till har beviljats uppehållstillstånd som flykting eller förklarats vara flykting eller alternativt skyddsbehövande gäller kraven i 3 b § endast om


1. ansökan om uppehållstillstånd görs senare än tre månader efter att den person som utlänningen åberopar anknytning till har beviljats uppehållstillstånd som flykting eller förklarats vara flykting eller, 


2. familjeåterförening är möjlig i ett land utanför EU som familjen har en särskild anknytning till, eller


3. utlänningen och den person som utlänningen åberopar anknytning till inte har sammanbott utomlands en längre tid och det inte heller på annat sätt står klart att förhållandet är väl etablerat.
              </cell>
            </row>
            <row xml:id="i-Sf5csTSGynA1AQyovSCYTs"/>
          </table>
          <p xml:id="i-GXx2Ei5hmLtKLjRhfpiokU">
            10. Senast lydelse 2010:175.
          </p>
        </div>
        <div type="motSignatures">
          <list>
            <item xml:id="i-6PXy5ChSXNou3E6fK4wk1z">
              Fredrik Malm (L)
            </item>
            <item xml:id="i-GhZzdfiyFQCeCEF3AjpmJZ">
              Bengt Eliasson (L)
            </item>
            <item xml:id="i-P8YTWwdzo9D6GqikSwAfmS">
              Johan Pehrson (L)
            </item>
            <item xml:id="i-R74Rh2q3UeCST9V9xX6Fqq">
              Maria Nilsson (L)
            </item>
            <item xml:id="i-3qZhGwWqPqoYooi8e5CuGr">
              Lina Nordquist (L)
            </item>
            <item xml:id="i-NDmAYFUARMSeocDtpBxKGg">
              Gulan Avci (L)
            </item>
            <item xml:id="i-EvF3x2TFJeTvxADUM9Zz9R">
              Christer Nylander (L)
            </item>
            <item xml:id="i-MWWmwbSa7FFPvYoeevyugM">
              Mats Persson (L)
            </item>
            <item xml:id="i-Bb7G9LAkPA8Sw1n5yHC7LH">
              Allan Widman (L)
            </item>
          </list>
        </div>
        <div type="motNotes">
          <noteGrp>
            <note xml:id="i-FQE8vNCPwLaFKrDyQZdgPg">
              [1] Prop. 2004/05:170 s. 185 ff. och 279 ff.
            </note>
          </noteGrp>
        </div>
      </div>
    </body>
  </text>
</TEI>
