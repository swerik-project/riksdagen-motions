<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1923--ak--00056">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1923/mot_1923__ak__56/mot_1923__ak__56-001.pdf"/>
      <fw xml:id="i-6x6kRcGyepj4rgH7FJswcC">
        Motioner i Andra kammaren, Nr 56. 13
      </fw>
      <div xml:id="i-Vqs7ANG5pyPnky2EbLYDfg" type="motHeader">
        <div xml:id="i-KiuVauQ6xCkfWVf2Z4qCbs" type="motTitle"/>
        <div xml:id="i-TLJHsyPoozPYAyuGPDwLQv" type="motSubmissionInfo"/>
      </div>
      <div xml:id="i-TdGbRey5WL3KZd81n6UqK7" type="motBody">
        <div xml:id="i-EUfpRJDLHUd2cdf2dKpJip">
          <p xml:id="i-SgUVQPiHyMb8BFp33d2ycC">
            Nr 56.
          </p>
          <p xml:id="i-NP7eGqZyZLQ512dEJAAzdK">
            Av herr Nylander, om bibehållande av generalkonsulatet i Calcutta.
          </p>
          <p xml:id="i-5skReuwKZr2Sde9xTDnDJU">
            I en inom andra kammaren år 1918 av undertecknad väckt motion
            (45) hemställdes, att riksdagen måtte i skrivelse till Kungl.
            Maj:t anhålla, att Kungl: Maj:t täcktes upprätta avlönade generalkonsulat
            i Brittiska och Holländska Indien med förläggning till resp. Calcutta
            samt Batavia eller Soerabaja. Dessa generalkonsulat blevo även
            sedermera upprättade och med innehavare be- satta. De hava också
            under den sedan dess gångna tiden utan tvivel visat sig fylla
            ett verkligt behov, och man har därför haft all anledning att
            antaga, att ifrågavarande poster för framtiden skulle bibehållas,
            så att dess inneha- vare finge fortsätta och vidare utveckla sin
            för vårt land så gagnande verk- samhet. Att Kungl. Maj:ts mening
            även så varit, framgår tydligt därav, att den nyutnämnde innehavaren
            av generalkonsulsbefattningen i Calcutta så sent som förliden
            sommar utsändes till. sin post. Emellertid har, som av statsverkspropositionen
            framgår, under tredje hu- vudtiteln Kungl. Maj:t sett sig nödsakad
            att, då alla möjligheter vid besparingar måste tillvaratagas,
            föreslå indragning av även generalkonsulatet i Calcutta fr. o.
            m. den 1 juli 1923. Så, som var att vänta med hänsyn till detta
            general- konsulats givna betydelse, har detta, som hans excellens
            utrikesministern själv understryker, emellertid skett med mycken
            tvekan. Det är givet, att det statsfinansiella läget kräver den
            allra största sparsamhet på alla områden, och att en sådan även
            är nödvändig för kungl. utrikesdepar- tementets del. Emellertid
            böra dock besparingar i första hand enligt under- tecknads uppfattning
            under nu rådande tider först gå ut över sådana anslag, som icke
            äro direkt.skapade för främjande av vårt lands näringsliv, ty
            vad som nu först och främst fordras är att på alla sätt och med
            alla medel både från statens och den enskildes sida söka främja
            produktionen och varu- avsättningen, så att vi så fort sig göra
            låter kunna komma in i förbättrade ekonomiska förhållanden. Att
            en avlönad svensk generalkonsul, som med allvar och energi vill
            ägna sig åt sin uppgift i ett så stort land som Brittiska Indien
            i kommersiellt hänseende har en stor mission att fylla, och att
            han i sin mån där kan göra vårt land goda tjänster är ställt utom
            allt tvivel.
          </p>
          <pb facs="riksdagen-motions-pdf/data/1923/mot_1923__ak__56/mot_1923__ak__56-002.pdf"/>
          <fw xml:id="i-AgYfr1pURrznNKZdAj7wvm">
            14 Motioner i Andra kammaren, Nr 56.
          </fw>
          <p xml:id="i-QrmLTUCiGyVRxDUsEAww8x">
            Detta har också klart och tydligt framgått vid ett inom Sveriges
            Allmänna Exportförenings styrelse hållet mycket talrikt besökt
            sammanträde, där denna fråga diskuterats, och vid vilket närvoro
            ledande representanter för våra stora svenska exportgrenar exempelvis
            trä, pappersmassa och papper, järn och stål, maskiner, metaller
            och metallmanufaktur, tändstickor m. m. Vid detta sammanträde
            uttalades nämligen enhälligt å det svenska näringslivets vägnar,
            att generalkonsulatet i Calcutta vore av den stora betydelse för
            vårt land, att det om möjligt borde bibehållas. Till belysande
            av Brittiska Indiens betydelse i världsekonomien närslutes Sveriges
            Allmänna Exportförenings årsberättelse år 1918, vari å sid. 71
            och följande finnas angivna en hel del uppgifter jämte statistik,
            som, vad Sverige beträffar, ytterligare kompletteras å sid. 97
            i samma berättelse. Härtill bör endast tilläggas, att Brittiska
            In- diens import av varor från Sverige under tiden 1 april—30
            september 1922 hade ett värde av 5,084,946:— rupies eller i runt
            tal 5,746,000: — svenska kronor mot 3,445,437:— rupies samma tid
            året förut. Även ur mera allmän synpunkt är det högeligen önskvärt,
            att vi äga en avlönad representant i Brittiska Indien, som inför
            dess regering och myndig- heter kan företräda Sveriges intressen,
            när så behöves. Den kostnad, som uppstår genom bibehållande av
            generalkonsulatet i Calcutta, uppgår till Kr. 45,700: — en under
            nu rådande konjunkturer givetvis betydande men dock överkomlig
            summa. Då jag emellertid, som sagt, anser, att den ifrågavarande
            posten är av den vikt, att den bör bibehållas, men jag samtidigt
            icke vill även med det ovannämnda beloppet ytterligare be- tunga
            den mycket ansträngda budgeten, får jag föreslå, att besparingar
            göras på något eller några andra för näringslivet icke så viktiga
            poster inom ut- rikesdepartementets stat, varvid jag dock på förhand
            ber att få undantaga anslaget till handelsattachéer, som redan
            förut undergått en synnerligen kraftig sänkning. Utan att närmare
            ingå på vilka besparingar för ett dylikt behjärtansvärt ändamål
            särskilt kunna komma i fråga, vilket säkerligen statsutskottet
            under sin blivande behandling av denna motion torde kunna finna,
            får jag därför vördsamt hemställa,
          </p>
          <p xml:id="i-XzM1ik47fyVafSfe6H1qRE">
            att riksdagen måtte besluta, att generalkonsulatet i
          </p>
          <p xml:id="i-UqzAJaMXEEP86yC1LifDn3">
            Calcutta icke kommer att från den 1 juli 1923 indragas utan fortfarande
            bibehållas i sin nuvarande form.
          </p>
          <p xml:id="i-2hRZJUXx8ZF9NqfzkZXFEo" type="date">
            Stockholm den 20 januari 1923.
          </p>
          <p xml:id="i-StQxAj1Q96MuofEGJTFTuf" type="signatureBlock">
            Erik Nylander.
          </p>
          <p xml:id="i-RvT3ZEwVN2wnPQpUKRNivM">
            CENTRALTRYCKERIET, STOCKHOLM 1923.
          </p>
        </div>
      </div>
    </body>
  </text>
</TEI>
