<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0844/mot_200001_MJ_0844-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ844 pnr: c556
          </p>
          <p>
            Motion till riksdagen 2000/01:MJ844
          </p>
          <p>
            av Marianne Andersson och Gunnel Wallin (c)
          </p>
          <p>
            Elöverkänslighet och mobiltelefoni
          </p>
          <p>
            Motionen delad mellan flera utskott
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att utdelning av licenser för basstationer
            för mobiltelefoni stoppas till dess att kriterier utarbetats.
            2. Riksdagen begär att regeringen lägger fram förslag till ändring
            av miljöbalken så att försiktighetsprincipen skall gälla när det
            gäller byggande av kraftledningar och mobiltelefonimaster. 3.
            Riksdagen tillkännager för regeringen som sin mening vad i motionen
            anförs om en bred oberoende forskning avseende elektromagnetiska
            fält, mikrovågsstrålning samt den komplexa bakgrunden till ökningen
            av vissa sjukdomar.
          </p>
          <p>
            4. Riksdagen begär hos regeringen förslag till sådan ändring
            av den nationella handlingsplanen för handikappolitiken att det
            tydligt framgår att det är funktionshindret i sig, inte dess orsak,
            som skall vara grund för samhällets åtgärder."
          </p>
          <p>
            49
          </p>
          <pb facs="riksdagen-motions-pdf/data/200001/mot_200001_MJ_0844/mot_200001_MJ_0844-0002.pdf"/>
          <p>
            2000/01:MJ844
          </p>
          <p>
            50
          </p>
          <p>
            "Yrkande 4 hänvisat till SoU.
          </p>
          <p>
            Basstationer för mobiltelefoni
          </p>
          <p>
            Det planeras en enorm utbyggnad av basstationer för mobiltelefoni.
            Svenska regeringen -— till skillnad från andra länders regeringar
            — skänker bort licenser utan större hänsyn till miljöaspekterna.
            Vi har under några år läst den ena artikeln efter den andra om
            ”utbränd- het”. Journalister gräver sig ned i problemet och agerar
            mer som professionella gråterskor än undersökande journalister.
            Sällan frågar man sig kreativt vad som hänt i vår närmiljö de
            senaste tio åren. Ingen tycks intresserad av den osynliga bakgrundsstressen
            vi alla är utsatta för — elektrosmogen. Den kan nämligen göra
            oss extra stresskänsliga. Vi upplever oss som mycket sofistikerade
            individer, men biologiskt sett är vi inte annorlunda än stenåldersmänniskan.
            Vi har inget utvecklat skydd mot miljögifter eller den totala
            exponeringen av radio- och TV-vågor, radar och mikrovågor från
            mobiltelefoner, det som utomlands kallas för elektrosmog. Vad
            får oss att tro att vi automatiskt är resistenta mot sådan strålning?
            Elektrosmog är osynlig och svår att greppa. Den ökar med varje
            ny radio/TV- sändare, nya digitala sändningar och användningen
            av varje nysåld mobiltelefon. Den kan vara ansvarig för den oförklarliga
            ökningen av allergier och den nya utbrändheten. I Svenska Dagbladet
            25 oktober 1999 skrev man att antalet barn som drabbas av den
            svåra tarminflammationen Crohns sjukdom har ökat i Sverige liksom
            i bl.a. Storbritannien och Kanada. ”Förklaringen till förändringen
            kan eventuellt vara att Crohns sjukdom uppvisar samma mönster
            som diskuteras för allergi och astma”, säger Johan Askling, forskare
            vid Karolinska Institutet. ”Båda ger upphov till inflammationsprocesser
            och berör = alltså immunförsvarets sätt att arbeta.” I detta sammanhang
            är det värt att notera att under 1994—96, under en tid när alltfler
            unga i Sverige börjat använda mobiltelefoner, har det skett en
            fördubbling av utskrivna recept för sömnmedel till unga kvinnor
            mellan 15— 24 år. Samtidigt har utskrivningen av antidepressiva
            medel till samma grupp unga människor ökat med 40 26 (Dagens Eko
            991004). GT/ Expressen skrev 22 november 1999 : ”Forskarlarm:
            Tonåringar stressas sönder. Den danske psykiatern Gideon Ziotnek
            anser att vi stressar sönder tonåringarna. Hjärnan förtvinar av
            stress. Unga kan få intellektuella och emotionella störningar,
            varnar han”. I GP skrev man dagen innan: ”En studie bland närmare
            tusen sjuåriga skolbarn i Göteborg visar att 13 procent av barnen
            med normal hörsel upplever tinnitus”. Detta kan vara ett tecken
            på social stress. Men vår reaktion är: Är det verkligen social
            stress? Har vi ändrat vårt sociala beteende så mycket? Det som
            däremot radikalt ändrats är strålningen från mobiltelefoner, digital
            radio och TV, som totalt bidragit till en kraftig ökning av elektrosmogen.
          </p>
          <pb facs="riksdagen-motions-pdf/data/200001/mot_200001_MJ_0844/mot_200001_MJ_0844-0003.pdf"/>
          <p>
            Finns det då ingen som fattat galoppen? Jo, i GP 13 december
            1999 skriver man att cancer i munhålan drabbar alltfler och allt
            yngre. Det har inte med snusning att göra framhävs det i artikeln
            utan det ”faktum att allt fler av oss lever i en strålningsintensiv
            miljö med joniserande strålning från mobiltelefoner, datorer och
            bilar, ger näring åt tanken att något nytt inslag i miljön skulle
            kunna förklara att tendensen ser ut likadan i hela världen”. Detta
          </p>
          <p>
            berättar docent Staffan Edström, tumörkirurgisk chef vid öron-,
            näs- och halskliniken på Sahlgrenska Universitetssjukhuset i Göteborg.
            Denna kloka man tycks vara den första som förstått att vår miljö
            med den ökande elektrosmogen faktiskt har en påverkan på oss människor.
            Professor Henry Lai från USA har vid besök i Göteborg beskrivit
            hur mikrovågor från mobiltelefoner har samma funktion ur stressynpunkt
            på kroppen som högt ljud. De osynliga mikrovågorna från mobiltelefoner
            som vi inte ser, men som går rakt igenom våra kroppar, skulle
            kanske vara orsaken till att vi inte klarar av ett ”normalt” stressigt
            arbete eftersom kroppen, varken vi vill det eller ej, upplever
            mikrovågorna som ”stress”, som om vi hela tiden är utsatta för
            ett högt ljud. Och högt ljud, det vet de flesta, tål man inte
            en längre tid. Detta kan kanske förklara s.k. utbrändhet eftersom
            enbart vårt höga arbetstempo knappast kan förklara denna nya farsot.
            Det måste finnas någon annan faktor. Äldre människor ställer sig
            frågande till detta nya fenomen, nog jobbade de hårt de också,
            och dessutom på lördagar och semestern var inga sex veckor, men
            de blev minsann inte utbrända. Men dessa äldre arbetade och
          </p>
          <p>
            levde inte i den ”stressande” elektrosmog som vi gör. Barn är
            känsligare än vuxna och drabbas hårdare av elektrosmogens effekter
            eftersom de har lägre kroppsvikt. Våra barn är våra varningsklockor.
            Om journalisterna bara lyssnar, finns det gott om varningsklockor.
            En intressant förklaring till astma (och därmed kanske Crohns
            sjukdom) kommer från dr John Holt på The Microwave Therapy Center
            i Australien. Han anser att det finns ett samband mellan radiofrekventa
            fält, dvs. elektro-
          </p>
          <p>
            smog, och astma. Han anser att mikrovågor från mobiltelefoner
            förorsakar en dubblering av histaminer. Hans teori är intressant
            då det inte är de länder med sämst luft som har mest astma, utan
            de länder som har mycket elektronik. Snart har vartannat barn
            någon form av allergi och problemen har ökat i takt med den elektromagnetiska
            nedsmutsningen. Många journalister låter sig i kör bekvämt snyfta
            och begråta en alltmer stress-, cancer- och allergisjuklig befolkning.
            Utan att söka efter orsaken — som kan finnas ibland dom — nämligen
            elektrosmogen. Tänk bara på asbestens höjdpunkt, när var och varannan
            husägare glatt smäckte upp underhållsfria asbestplattor på sina
            hus. Idag behandlas plattorna som farligt gods och plockas försiktigt
            ned av män i skyddsdräkter. Entusiasmen för asbest, ”framtidens”
            byggmaterial, påminner om dagens ohejdade entusiasm för mobiltelefoner.
            Lämmeltåget har satts i rörelse, de varnande rösterna hörs knappt.
            Men varningar har funnits länge.
          </p>
          <p>
            2000/01:MJ844
          </p>
          <p>
            Si
          </p>
          <pb facs="riksdagen-motions-pdf/data/200001/mot_200001_MJ_0844/mot_200001_MJ_0844-0004.pdf"/>
          <p>
            2000/01:MJ844
          </p>
          <p>
            52
          </p>
          <p>
            Basstationer
          </p>
          <p>
            Nu planeras en enorm utbyggnad av basstationer för mobiltelefoni.
            Svenska regeringen -— till skillnad från andra länders regeringar
            — skänker bort licenser utan större hänsyn till miljöaspekterna.
            Inte heller har regeringen hörsammat alla krav på kriterier för
            hur master för mobiltelefoni ska placeras så att riskerna för
            strålning minimeras. De skulle innehålla regler om mätning av
            strålning, om skärpta gränsvärden, avstånd till bostäder och att
            försiktighetsprincipen ska användas. Särskild hänsyn får tas till
            institutioner, i all synnerhet där barn vistas, t ex förskolor
            och dagis. Till dess att sådana kriterier utarbetats anser vi
            att utdelningen av licenser ska stoppas. Vad ovan sagts om att
            utdelning av licenser för basstationer för mobiltelefoni stoppas
            till dess att kriterier utarbetats bör ges regeringen tillkänna.
          </p>
          <p>
            Strålningsfria områden
          </p>
          <p>
            Även om regeringen visat sig okänslig för de elöverkänsligas
            svåra situation finns det kommuner som frivilligt ritar in lågstrålande
            zoner i sina översiktsplaner med hjälp av försiktighetsprincipen
            i miljöbalken. Zonerna ska skyddas från bygge av kraftledningar
            och mobiltelefonimaster. Detta upprör mobiltelefonijättarna som
            är oroade över att spridningseffekt ska uppstå och till och med
            hotat att gå till Europadomstolen. Kommunernas initiativ är lovvärda
            och bör ingå i vår miljölagstiftning, vilket regeringen hittills
            förnekat. Därför bör miljöbalken ändras så att försiktighetsprincipen
            också ska gälla när det gäller byggande av kraftledningar och
            mobiltelefonimaster. Detta bör ges regeringen tillkänna.
          </p>
          <p>
            Forskning
          </p>
          <p>
            Den officiella uppfattningen är fortfarande att det inte är bevisat
            att elektromagnetiska fält och mikrovågor kan påverka människors
            hälsa. Ingen har heller bevisat motsatsen. Av beskrivningen i
            inledningen av denna motion framgår med önskvärd tydlighet behovet
            av forskning såväl om elektromagnetiska fält och mikrovågsstrålning,
            om att ta fram mer ”människovänliga” apparater och utrustningar
            som om hela den komplexa bakgrunden till den oroande ökningen
            av vissa sjukdomar i vårt samhälle. Vi kan nämna några andra exempel:
            Vid elsanering av arbetsplatser åtgärdar teknikern vad hans instrument
            utvisar. Många elöverkänsliga upplever dock besvär även efter
            det att teknikern slutfört sitt arbete. Detta därför att den subtilare
            strålning som kvarstår kan endast människokroppen själv registrera.
            För den subtila strålningen finns tyvärr ännu inga tillräckligt
            känsliga mätinstrument.
          </p>
          <pb facs="riksdagen-motions-pdf/data/200001/mot_200001_MJ_0844/mot_200001_MJ_0844-0005.pdf"/>
          <p>
            Samtidigt visar nyare studier att det är just de riktigt låga
            effekterna som påverkar hjärnan mest. Tillverkare av apparater
            som skapar elektromagnetiska fält har i sin produktutveckling
            strävat efter att produkterna skall avge minskad strålning. Fabrikanterna
            av bildskärmar för dator och TV har gjort framsteg. Dock är dessa
            bildskärmar fortfarande ej helt ”snälla”. De torde knappast heller
            kunna bli så då den energi som bildskärmarna alstrar måste ta
            vägen någonstans. Hittillsvarande forskning har oftast varit inriktad
            på den enskilda apparaten, t.ex. mobiltelefonen eller bildskärmen.
            Forskare visar dock att det är den samlade mängden skadliga energier
            i rummet kopplat med tiden, som är avgörande för vilka belastningar
            som individen utsätts för. Forskning inom det aktuella området
            sker oftast med medel från näringslivet. Forskare har emellertid
            uttalat risken för den styrning som denna typ av finansiering
            innebär. En bred forskning med statlig finansiering bör därför
            skyndsamt komma till stånd. Detta bör ges regeringen tillkänna.
          </p>
          <p>
            Den nationella handlingsplanen för handikappolitik
          </p>
          <p>
            Enligt riksdagsbeslut i våras om den nationella handlingsplanen
            för handikappolitik ska funktionshindrade inte längre ses som
            en speciell grupp som behöver tas om hand. De ska i stället vara
            fullt delaktiga i samhället och ha samma rättigheter som alla
            andra. Hittills har detta inte gällt för de elöverkänsliga. Det
            är ett faktum att många människor idag stängs ute från arbetslivet,
            kommunala färdmedel, = offentliga lokaler, allmänna samlingslokaler
            och därmed från socialt liv på grund av att de inte klara att
            vistas i närheten av el och elektronik. De värst drabbade, de
            s.k. flyktingarna, har tvingats lämna sin bostad, i flera fall
            elsanerad, på grund av grannars elektroniska utrustning eller
            att basstationer för mobiltelefoni placerats i närheten. De är
            utlämnade och får inte hjälp på grund av att samhället inte erkänner
            orsaken till deras besvär. Ändå är det så att vare sig den nationella
            handlingsplanen eller FN:s standardregler för funktionshindrade
            ställer några krav på orsaken till funktionshinder. Ändå är debatten
            om orsaken det största hindret för tillgängligheten för elöverkänsliga.
            Det bör därför tydligt fastslås att det är funktionshindret i
            sig, inte dess orsak, som ska vara grund till samhällets åtgärder.
            Regeringen bör återkomma till riksdagen med sådant förslag.
          </p>
          <p>
            Stockholm den 4 oktober 2000
          </p>
          <p>
            Marianne Andersson (c) Gunnel Wallin (c)
          </p>
          <p>
            2000/01:MJ844
          </p>
          <p>
            53
          </p>
        </div>
      </div>
    </body>
  </text>
</TEI>
