<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__701/mot_1965__ak__701-001.pdf"/>
      <fw xml:id="i-77nbtYHKHjhWjDoQ4AvvNS">
        Motioner i Andra kammaren, nr 701 år 1965 11
      </fw>
      <div type="motHeader" xml:id="i-NRWNvMd96RsS4F6fhs8apH">
        <div type="motTitle" xml:id="i-MtUvAZeczPFXaZxt3hiSMX"/>
        <div type="motSubmissionInfo" xml:id="i-AwTfX7oZw8q6xo3wfVFbAQ"/>
      </div>
      <div type="motBody" xml:id="i-NSTsSiNiSq5pWRmQ2UsS1y">
        <div xml:id="i-Leq35yVpMus6ffTbNpstvQ">
          <p xml:id="i-AS9qm8q4ns3rMBuCsUeFBP">
            Nr 701
          </p>
          <p xml:id="i-9vsrdhog4pKX8J1Z1APtNS">
            Av herr Larsson i Borrby, om ett miljöpolitiskt handlingsprogram.
            (Lika lydande med motion nr 585 i Första kammaren)
          </p>
          <p xml:id="i-goSp1SLUffYPggvrrHXJV">
            Vid de senaste riksdagarna har behandlats motioner vari framhållits
            vikten av att mentalhygieniska aspekter beaktas vid samhällsplaneringen
            och vari fram- förts förslag om upprättande av ett miljöpolitiskt
            handlingsprogram. De remiss- instanser som yttrat sig över motionerna
            har kraftigt understrukit angelägenheten av att ansträngningarna
            i motionernas syfte ökas — men riksdagen har med hänsyn till de
            svårigheter som är förknippade med ifrågavarande problematik avslagit
            framställningarna. Ingenting har emellertid inträffat som gör
            behovet av ett miljöpolitiskt hand- lingsprogram mindre. Det kan
            inte godtagas att endast hänvisa till att det rör sig om komplicerade
            och svårangripbara problem i betydande utsträckning. Samhället
            omvandlas, de tekniska och ekonomiska förändringarna etc. pågår
            ständigt, vilket allt medför ökade påfrestningar, särskilt eller
            huvudsakligen på det psykiska planet. I det pris som vi får betala
            för en i många avseenden hög standard ingår uppenbarligen ett
            betydande mått av psykiska påfrestningar och stora risker för
            missanpassning och bestående lidanden. Detta bör emellertid inte
            ses som något oundvikligt eller som en oupplöslig konflikt mellan
            kravet på ekonomisk effektivitet och behovet av välfärd i vidare
            bemärkelse. Inte heller bör man stå overksam inför möjligheterna
            att skapa en bättre miljö även i psykiskt avseende. Men det vore
            felaktigt att tro att en sådan miljö skulle uppkomma helt av sig
            själv. Det gäller ytterst frågan om individens roll och betingelser
            i utveckling och samhälle. Trots detta har hela problemkomplexet
            hittills endast ägnats ett splitt- rat intresse. Det är hög tid
            att dessa knapphändiga försök avlöses av konsekventa helhetsgrepp.
            Vi har kommit dithän i samhällsutvecklingen att sådana grepp är
            angelägna både ur ekonomisk och ur humanitär synpunkt. Det föreligger
            uppenbarligen ett samband mellan utvecklingen på den psykiska
            trygghetens område och den tekniska och ekonomiska utvecklingen
            av samhäl- let. Den genomgripande omvandlingen från ett statiskt
            och förhållandevis enkelt samhälle till våra dagars industrisamhälle
            med den ständigt pågående sociala och ekonomiska strukturomvandlingen
            har varit en grundläggande förutsättning för de omfattande förbättringarna
            av den ekonomiska tryggheten. Trots att den ekonomiska tryggheten
            måste ses som en positiv faktor även ur psykisk trygg- hetssynpunkt
            har denna omvandling även medfört att den enskilde i ökad ut-
            sträckning ställs inför konflikt och krav som överstiger hans
            biologiskt grundade förmåga. Det är dock varken önskvärt eller
            möjligt att söka lösa den psykiska
          </p>
          <pb facs="riksdagen-motions-pdf/data/1965/mot_1965__ak__701/mot_1965__ak__701-002.pdf"/>
          <fw xml:id="i-JJ9sWsDPVQAeQU6tmZpmoa">
            12 Motioner i Andra kammaren, nr 701 år 1965
          </fw>
          <p xml:id="i-J2pXS94bEVc72Xv8YCvr6n">
            trygghetens problem genom något slags uppbromsning av den tekniska
            omvand- lingen. I stället måste de ständiga kraven på den enskilde
            att anpassa sig till en miljö, som är resultatet av ensidiga,
            i huvudsak ekonomiskt dikterade målsätt- ningar, ersättas av en
            målsättning som möjliggör att den tekniska omvandlingen anpassas
            till den enskildes behov och förmåga jämväl i psykiskt avseende.
            Med andra ord fordras en ny allmänpolitisk målsättning, som tillgodoser
            inte blott behoven av ekonomisk trygghet och standard utan också
            behoven av psykisk trygghet och trivsel. En helhetssyn på individen
            i den miljö, i vilken han ingår som komponent, måste vara vägledande.
            Det måste föras en mentalhygieniskt orienterad konsekvent miljöpolitik,
            som bygger på ett annat innehåll i begreppet standard än det hittillsvarande.
          </p>
          <p xml:id="i-WnKJjTQi527f9Z6uzdXDen">
            Med en sådan miljöpolitisk målsättning för ögonen får man inte
            rygga för att initiera förändringar, som på längre sikt kan bli
            genomgripande. Sam- hällsomvandlingen har inte varit av enbart
            teknisk och ekonomisk natur. Den har också medfört en genomgripande
            förändring av hela det sociala mönstret. Betecknande för att det
            rådande mönstret är otillfredsställande ur psykisk syn- punkt
            är det ofta använda uttrycket »den mänskliga faktorn», som används
            för att belysa att människan inte passar in i det tekniskt-ekonomiska
            mönstret. Härav bör man inte dra slutsatsen att felet ligger hos
            den moderna tekniken i och för sig. Felet får i stället sökas
            i den målsättning som varit vägledande för teknikens utformning.
            Man har på det ekonomiska området övergått från tidigare epokers
            tämligen oreflekterade accepterande av förut tillämpade metoder
            till att i olika sammanhang ställa frågan om det dittills varit
            ändamålsenligt eller om det kunnat göras på ett mera ändamålsenligt
            sätt. På motsvarande sätt måste man i olika sammanhang frångå
            betraktelsesättet att den miljö och det samhälle, som tillkommit
            med utgångspunkt från i huvudsak ekonomiska motiv och mål, är
            oundvikligt eller måste accepteras i fråga om konsekvenserna på
            det psykiska planet. Man måste ständigt ställa frågan om den rådande
            utformningen är ändamålsenlig med hänsyn till människans psykiska
            trygghet och trivsel eller om den kan göras mera ändamålsenlig.
            Det tänkesätt eller de grundmetoder som ligger bakom hela den
            tekniska omvandlingen måste tillämpas även i fråga om den psykiska
            tryggheten. Forskning och ökad kunskap, utbildning och upp- lysning
            har varit de bärande metoderna på det ekonomiska området. De måste
            vara bärande också vid en förbättring av den psykiska tryggheten
            och stan- darden.
          </p>
          <p xml:id="i-MZEVGCortto5UZzDDZ5sfo">
            Ett konsekvent fullföljande av den åsyftade målsättningen och
            den moderna teknikens grundmetoder på det psykiska planet innebär
            självfallet ett politiskt ställningstagande av mycket stor principiell
            räckvidd, som måste grunda sig på den roll och de betingelser
            man vill ge människan i miljön. Underlåter man att ta detta grepp,
            innebär det givetvis ett ställningstagande av samma räckvidd.
            I det senare fallet utgår man emellertid från att det endast är
            vissa mänskliga behov, nämligen de fysiska eller ekonomiska, som
            behöver tillgodoses. För de enskilda, som har både fysiska och
            psykiska behov, kan inte detta te sig som
          </p>
          <pb facs="riksdagen-motions-pdf/data/1965/mot_1965__ak__701/mot_1965__ak__701-003.pdf"/>
          <fw xml:id="i-6Bz98h6eu2s4aQGQmqjE91">
            Motioner i Andra kammaren, nr 701 år 1965 13
          </fw>
          <p xml:id="i-VMikNM1GNZUdxxAmwtBxba">
            annat än en dirigering. Ett verkligt valfrihetens samhälle måste
            i stället för en sådan ordning bygga på ett tillgodoseende av
            de grundläggande förutsättning- arna för de enskildas verksamhet,
            insatser och behov. Någon principiell åtskill- nad mellan fysiska
            och psykiska behov får därvid inte göras.
          </p>
          <p xml:id="i-F5axPthVUS3gS77uJZywWm">
            På det ekonomiska området har samhället att svara för grundförutsättningar
            och grundtrygghet, vilket innebär att de ekonomiska trygghetsfrågorna
            inte är en enbart personlig angelägenhet. Ett liknande betraktelsesätt
            måste tillämpas på det psykiska planet. Det måste hävdas att så
            länge de enskilda i stor och uppen- barligen stigande omfattning
            ställs inför psykiska krav som av resultaten att döma uppenbart
            överstiger deras biologiskt grundade förmåga, förblir de psy-
            kiska trygghetsproblemen olösta till följd av att samhället inte
            förmått eller ens försökt fullgöra vad som borde vara dess självklara
            förpliktelse. Liksom en ekono- misk grundtrygghet är nödvändig
            för den enskildes frihet och oberoende, är nämligen ett visst
            mått psykisk trygghet nödvändigt för den enskildes person- liga
            utveckling och möjlighet att tillvarata sina inneboende förutsättningar.
            Ett konsekvent fullföljande av den nämnda samhällsförpliktelsen
            kan således inte medföra något slags psykisk nivellering utan
            måste i stället befordra de enskildas möjligheter att tillvarata
            sina i och för sig rikt fasetterade möjligheter till en individuell
            personlighetsutveckling.
          </p>
          <p xml:id="i-2KP4hL6uc3EwCGt5piJMxz">
            Det är sannolikt att ett fullföljande av de syften som här angivits
            kräver genomgripande åtgärder på en rad områden. Man bör vara
            medveten om att dessa inte kan genomföras på en gång utan efter
            hand under vägledning av en långsiktig målsättning. Av denna anledning
            — och under hänsynstagande till riksdagens tidigare ställningstaganden
            — inskränker jag mig här att begära åtgär- der och program för
            vissa bestämda områden, som är av särskild betydelse i sammanhanget.
          </p>
          <p xml:id="i-LxsK9Y9CiEMwh5T3VVcEnq">
            Familjen och dess vård och fostran av barnen har grundläggande
            betydelse även i de avseenden som här är i fråga. Bland de åtgärder
            i hithörande frågor som bör nämnas återfinns införandet av familjekunskap
            som obligatoriskt ämne för alla elever på grundskolans högstadium
            samt i anslutning härtill erforderlig komplettering av lärarutbildningen
            och lärarnas vidareutbildning. Av vikt är även en utbyggnad av
            familje- och äktenskapsrådgivningen. Då uppställda före- satser
            på detta område inte kunnat fullföljas synes det motiverat med
            en för- söksverksamhet i härför utvalda, lämpliga kommuner under
            stöd av en generös statlig anslagsgivning i syfte att utröna de
            lämpligaste formerna för familje- och äktenskapsrådgivningen.
            Dylik verksamhet bör kompletteras med vetenskapligt utarbetad
            upplysningslitteratur. I fråga om barnavård och uppfostran bör
            barna- vårdscentralerna utnyttjas för rådgivning och spridande
            av upplysningsmaterial inte blott i fråga om barnens fysiska utan
            även deras psykiska hälsa och utveck- ling. En allmän kontroll
            av barnens psykiska hälsa bör snarast genomföras i syfte att uppnå
            tidigdiagnostik och på grundval härav terapeutiska åtgärder vid
            tidig ålder. I anslutning härtill bör erforderliga åtgärder vidtagas
            för ett fortlöpande uppmärksammande av barnens psykiska hälsa
            och utveckling i daghem, lek-
          </p>
          <pb facs="riksdagen-motions-pdf/data/1965/mot_1965__ak__701/mot_1965__ak__701-004.pdf"/>
          <fw xml:id="i-RrVvceacgnx9SAZxDmruCu">
            14 Motioner i Andra kammaren, nr 701 år 1965
          </fw>
          <p xml:id="i-12D3GL34BvSDY5VcLx7g4w">
            skolor och inom grundskolan. Slutligen bör i samtliga här berörda
            avseenden massmedia, såsom radio och TV, i ökad utsträckning kunna
            utnyttjas för upp- lysningsverksamhet.
          </p>
          <p xml:id="i-GGK6hjKe6k6Fy3n2xjepy3">
            Ett annat område av vital betydelse ur miljösynpunkt är arbetslivet.
            Den tekniska utvecklingen, som medfört en välkommen lättnad i
            fråga om fysiska påfrestningar, synes på flertalet områden ha
            ökat de psykiska påfrestningarna och stressfaktorerna inom arbetslivet.
            Ökningen av de psykosomatiska sjukdo- marna torde i största utsträckning
            få tillskrivas psykiska påfrestningar med an- knytning till arbetet.
            Det framstår som anmärkningsvärt att statsmakterna inte intresserat
            sig för de arbetandes psykiska hälsa i på långt när den utsträckning
            som varit fallet beträffande den fysiska hälsan. De åtgärder som
            vidtagits på arbetarskyddets områden bör fullföljas genom konsekventa
            åtgärder avseende de psykiska påfrestningarna och den psykiska
            hälsan. Ett statens arbetsvetenskap- liga forskningsråd bör inrättas
            för erforderlig samordning och urval av lämp- liga forskningsprojekt
            samt sammanställande av forskningsresultat för praktisk tillämpning.
            I anslutning härtill bör inom lämpliga enheter inom den statliga
            sektorn bedrivas försöksverksamhet rörande de psykiska betingelserna
            i arbets- livet och en god personalvård över huvud taget. Syftet
            härmed bör vara att överföra forskningsresultaten i praktisk tillämpning
            och att samtidigt få fram mönsterenheter i fråga om en i vid bemärkelse
            god personalvård. När det gäller att inom arbetslivet över huvud
            taget verka för bättre psykiska betingelser och sprida upplysning
            och kunskap i hithörande ting synes det vara lämpligt att knyta
            an till arbetarskyddsstyrelsen och till denna hörande underlydande
            organ. Stor vikt måste fästas vid den del av verksamheten, som
            gäller överförandet av de vetenskapliga resultaten till praktisk
            tillämpning. Bl. a. bör övervägas om inte staten bör lämna direkt
            ekonomiskt stöd till kursverksamhet, bedriven av arbetsmarknadens
            organisationer.
          </p>
          <p xml:id="i-JcZrh4yfoPPn1LbXFwpm2W">
            Som ett tredje område av särskild betydelse vill jag nämna det
            socialpolitiska fältet. Även om för betydande grupper åtskilligt
            återstår innan den ekonomiska tryggheten kan anses godtagbar,
            tränger sig de psykiska problemen alltmer i för- grunden. Inom
            socialvården rör det sig i mindre utsträckning om ekonomisk hjälp
            och i allt större utsträckning om rehabiliterings- och återanpassningsåtgär-
            der. En konsekvens härav måste bli att den ekonomiska stöd- och
            understöds- linjen ersättes av en aktiv rehabiliterings- och arbetsvårdslinje.
            Detta kräver en helhetssyn på människan och miljön, vilket inom
            socialvården lättast torde upp- nås genom tillämpning av den s.
            k. familjevårdsprincipen. En utveckling i denna riktning bör underlättas
            genom en översyn av socialvårdslagstiftningen över huvud taget.
            Både till följd av denna utveckling inom socialvården och till
            följd av de ändrade förhållandena inom arbetslivet har behovet
            av arbetsvårdsåtgär- der blivit allt större. Man får även räkna
            med att detta behov kommer att öka inom nu överskådlig tid. En
            upprustning av arbetsvården är sålunda angelägen. Denna måste
            gälla inte minst arbetsvårdsorganens personella resurser, men
            fram- för allt bör behovet av skyddad sysselsättning uppmärksammas.
            En aktiv rehabi-
          </p>
          <pb facs="riksdagen-motions-pdf/data/1965/mot_1965__ak__701/mot_1965__ak__701-005.pdf"/>
          <fw xml:id="i-D9oSkp3vtgvKgDNcBSKWnU">
            Motioner i Andra kammaren, nr 701 år 1965 15
          </fw>
          <p xml:id="i-U9AidNgxEssurgi3X4dRUt">
            litering och återanpassning kan inte fullföljas utan ökade möjligheter
            i detta avseende. Av speciell vikt i sammanhanget är att samordningen
            mellan t. ex. den kommunalt bedrivna socialvården, arbetsvården
            inom arbetsmarknadsverket samt olika vårdinrättningar och vårdspecialiteter
            uppmärksammas : Bl. a. är detta nödvändigt för att inte väntan
            på återanpassningsåtgärder skall medföra resigna- tion och regression
            hos vederbörande.
          </p>
          <p xml:id="i-My5W7FaMcnFnqmGr1QpsoN">
            Ett fjärde område kan sägas utgöras av pensionärer och äldre
            i samhället. Jag vill här understryka vikten av en god hemvård
            inom åldringsvårdens ram och av att pensionärerna i största möjliga
            utsträckning beredes möjlighet att bo kvar i sina hem. Detta är
            enligt min mening grundläggande för goda betingelser i psykiskt
            avseende för pensionärerna. De beslut om förbättringar i dessa
            avseen- den som fattades av förra årets riksdag måste fullföljas.
            Härutöver är ytterligare åtgärder befogade, bl. a. för att förbättra
            bostadsförhållandena. Jämsides med dessa strävanden och förbättring
            av den ekonomiska grundtryggheten måste emellertid beaktas även
            de psykiska problem, som inträdet i pensionsåldern i många fall
            medför. Förlusten av arbetsmiljö, kamrater och kontakter vid arbets-
            insatsen leder enligt samstämmiga omdömen ofta till en känsla
            av överflödighet och isolering. För många utgör således inträdet
            i pensionsåldern ett problem av miljöpolitisk karaktär. Åtgärder
            för att underlätta denna övergång torde böra vidtagas efter två
            linjer: dels ökade möjligheter att kvarstå i arbete efter upp-
            nådd pensionsålder för dem som så önskar, dels verksamhet som
            syftar till att skapa kontakt och bryta isolering. Beträffande
            möjligheterna att kvarstå i arbete bör främst övervägas att stat
            och kommun i ökad utsträckning anlitar s. k. över- årig arbetskraft
            och sålunda går före med gott exempel genom att bygga ut lämp-
            lig skyddad sysselsättning, så att tillräcklig kapacitet erhålles
            för att tillgodose även de äldres behov, samt en upplysningsverksamhet
            som riktar sig till både arbets- givare och äldre arbetstagare.
            Beträffande kontaktskapande verksamhet bör upp- märksammas att
            det inom föreningslivet, inte minst genom pensionärsföreningar,
            tagits initiativ och bedrivs verksamhet som måste tillmätas stor
            betydelse. Stimu- lans och stöd från samhällets sida torde här
            kunna få en god effekt. Man bör därvid eftersträva att stimulera
            organisationslivet över huvud taget till dylik verksamhet, t.
            ex. folkbildningsorganisationer, kvinnoföreningar, nykterhetsorga-
            nisationer, kristna samfund m. fl. I fråga om organisatorisk uppläggning
            och metodik torde erfarenheter kunna hämtas från ungdomsarbetets
            och folkbild- ningsarbetets områden. Jag vill slutligen understryka
            den betydelse en ökad åldersforskning liksom tillämpliga delar
            av den arbetsvetenskapliga forskningen har för här berörda problem.
            Jag har ovan berört områden som av olika skäl är särskilt angelägna
            ur miljö- politisk synpunkt. Jag har också sökt ge exempel på
            åtgärder som kan vidtagas inom nära framtid. Även om de nämnda
            områdena ingalunda är de enda där åtgärder av miljöpolitisk art
            bör vidtagas, skulle dock program och riktlinjer för samhällets
            handlande på dessa områden utgöra ett väsentligt framsteg. Härvid
            bör uppmärksammas att ett fullföljande av dylika riktlinjer kräver
            ökade insatser
          </p>
          <pb facs="riksdagen-motions-pdf/data/1965/mot_1965__ak__701/mot_1965__ak__701-006.pdf"/>
          <fw xml:id="i-YDXpFF7ZXz8KNvtY1ySVQW">
            16 Motioner i Andra kammaren, nr 701 år 1965
          </fw>
          <p xml:id="i-227Hao6GexkFfVJk4JmjsT">
            bl. a. i fråga om utbildning av berörda personalkategorier och
            i fråga om den sociala forskningen. I sistnämnda hänseende är
            det angeläget att det tidigare på- talade behovet av ett socialt
            forskningsinstitut tillgodoses. Måhända kan detta ske på grundval
            av det förslag som framlagts av socialpolitiska kommittén. Med
            hänvisning till det ovan anförda hemställes, att riksdagen måtte
            i skrivelse till Kungl. Maj:t anhålla att ett miljöpolitiskt handlingsprogram
            i enlighet med i motionen anförda riktlinjer måtte utarbetas och
            att förslag som därav föranledes snarast måtte föreläggas riksdagen.
          </p>
          <p xml:id="i-MFEwqbrHRjHHnv3SJD4Aat">
            Stockholm den 27 januari 1965
          </p>
          <p xml:id="i-AtWLBYaH5AfjexfXWg5YLw">
            Einar Larsson i Borrby
          </p>
          <p xml:id="i-YRcXJcXcgsDMCKkuNJLJ8k">
            R. W. STATLANDERS BOKTRYCKERI STOCKHOLM 1965
          </p>
        </div>
      </div>
    </body>
  </text>
</TEI>
