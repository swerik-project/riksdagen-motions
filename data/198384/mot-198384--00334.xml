<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00334">
  <teiHeader>
    <fileDesc>
      <titleStmt>
        <title>Utredning om maktförhållandena i samhället</title>
        <author>Carl-Henrik Hermansson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utredning om maktförhållandena i samhället</title>
          <idno type="rdwebb">G702334</idno>
          <rs type="number">334</rs>
          <ref type="dokument_url_text">http://data.riksdagen.se/dokument/G702334/text</ref>
          <ref type="dokument_url_html">http://data.riksdagen.se/dokument/G702334</ref>
          <ref type="dokumentstatus_url_xml">http://data.riksdagen.se/dokumentstatus/G702334</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-GaozvGLNGCb9Vstyp2PrQH</idno>
            <name>LARS-OVE HAGBERG</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-U9We27C3x3JviFqbQPuj3d</idno>
            <name>ALEXANDER CHRISOPOULOS</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person>
            <idno>r-0</idno>
            <name>HANS PETERSSON</name>
            <state type="partyAffiliation">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FM1Xf69g6Y6d679grM4yu3" type="signed"/>
        <correspContext corresp="i-FM1Xf69g6Y6d679grM4yu3">
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-GaozvGLNGCb9Vstyp2PrQH"/>
          <note type="signatory" corresp="i-U9We27C3x3JviFqbQPuj3d"/>
          <note type="signatory" corresp="r-0"/>
          <note type="signatory" corresp="i-EQSJnvt3y9r5wULtNbkTNu"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__334/mot_198384__334-001.pdf"/>
      <fw xml:id="i-Gfi3CB75j4GDvHJZ69aAKN">
        Motion 1983/84:334
      </fw>
      <div xml:id="i-YFjvWwJ1nZJLDMGHGi4dFQ" type="motHeader">
        <div xml:id="i-3WimEE2C9ZUEnJyA1WENZm" type="motTitle"/>
        <div xml:id="i-WiW97J46nGbm9GFzN83amp" type="motSubmissionInfo"/>
      </div>
      <div xml:id="i-UWZXHGPgQsM1DCMGqL5cQk" type="motBody">
        <div xml:id="i-GSnS43PFMxSLeEQSzU3HxB">
          <p xml:id="i-56qBpbGfmgjhf42gHbRNm4">
            Carl-Henrik Hermansson m. fl. Utredning om maktförhållandena
            i samhället
          </p>
          <p xml:id="i-S2TRCk49Z6uoymFP13sSwY">
            Frågan om makten och makthavarna i samhället har under senare
            år diskuterats alltmer i Sverige. Olika uppfattningar framförs
            emellertid om var makten ligger och vilka som utövar den. Detta
            framgick tydligt i debatten om införandet av löntagarfonder. Det
            illustreras också av en serie intervjuuttalanden i sista numret
            av tidskriften TEMA, utgiven av statskontoret. Sju personer i
            olika ställningar hade tillfrågats om maktförhållandena i dagens
            Sverige. Svaren var mycket skiftande såsom framgår av följande
            utdrag: ”Det här med makt är inte så enkelt i vårt moderna samhälle.
            Det går inte att säga att vissa personer har makt. Det är olika
            grupper som innehar makten och kan utnyttja den på olika sätt
            beroende på vilken situation de befinner sig i. . .. Regeringen
            sitter med en massa löpande ärenden och därför har den större
            makt än riksdagens ledamöter.” (Vice statsminister, s.) ”Generaldirektörernas
            makt är orimligt stor. Det finns t ex en generaldi- rektörsklubb,
            fri från insyn, som på sina sammanträden har diskuterat hur de
            ska utforma remissvar på utredningar.” (Journalist, TV-medarbetare.)
            ”Om vi går samman med näringslivet och de andra fackliga organisatio-
            nerna gentemot regeringen i någon fråga, då har vi makt. Regeringen
            kan inte gå emot om den har hela arbetsmarknaden emot sig.” (LO-
            ordförande.) ”Ekonomisk makt är en helt annan definition än politisk
            makt. Jag tycker det är lite konstigt att — som marxister gör
            — tala om företagens makt på samma sätt som t ex ämbetsverkens.”
            (SAF-direktör.) ”Riksdagens makt har, trots grundlagsändring om
            ökad makt till riksdagen, minskat till förmån för näringslivet,
            regeringen och den statliga byråkratin. Vi har fått en ökning
            av näringslivets makt i takt med koncentrationen och centraliseringen.
            Och den ökade makten har i sin tur inneburit ökad makt i samhället.”
            (Riksdagsman, vpk.) ”Det är ”The Upper Thousand” somii stort sett
            håller i den makt som utövas här i landet. Ett tusental personer
            som finns representerade i samtliga av klotsarna.” (Bankdirektör,
            f. d. departementstjänsteman.) (Anm. De intervjuade hade ombetts
            rangordna ett antal klotsar represen- terande regeringen, näringslivet,
            den statliga byråkratin osv.) ”Byråkratin spelar en aktivare roll
            idag än förr då den var rent verkställande.” (Professor i statskunskap.)
            För att folkets demokratiska rättigheter skall kunna försvaras
            och
          </p>
          <pb facs="riksdagen-motions-pdf/data/198384/mot_198384__334/mot_198384__334-002.pdf"/>
          <fw xml:id="i-G3DoYDvyYaeYitCgd4MBi5">
            Mot. 1983/84:334 3
          </fw>
          <p xml:id="i-J9gwGCvWVNh2WES4fmL7SV">
            utvidgas, så att demokratin blir gällande på alla områden av
            samhällslivet, är det nödvändigt med största möjliga kunskap om
            de faktiska maktförhållan- dena i samhället. Att vinna sådan kunskap
            måste vara en ständigt pågående process eftersom förskjutningar
            i maktförhållandena sker snabbt i dagens samhälle. Den statliga
            utredningsapparaten har vid olika tillfällen under senare år satts
            in för att belysa olika delar av maktkomplexet. Här kan påminnas
            om koncentrationsutredningen (1961-1975), som emellertid avslutades
            utan att något sammanfattande betänkande lades fram. En av de
            viktigaste delut- redningarna, Ägande och inflytande inom det
            privata näringslivet, publice- rades 1968. Detta utredningsarbete
            har sedan förts vidare av industriverket (1980). Snabba förskjutningar
            i ägandeförhållandena under de allra senaste åren, bl. a. den
            alltmera framträdande tendensen till institutionellt aktie- ägande,
            gör emellertid fortsatta undersökningar angelägna. Liknande synpunkter
            kan anföras på det delbetänkande av koncentra- tionsutredningen
            som gällde de internationella koncernernas växande betydelse (1975).
            De transnationella och multinationella företagen spelar en allt
            större roll. En annan sida av maktproblematiken togs upp i den
            statliga låginkomst- utredningen, som emellertid lades ned innan
            arbetet fullföljts. Det gällde olika aspekter på de maktlösas
            problem. Visst material ges här i statistiska centralbyråns levnadsnivåundersökningar.
            I Norge har de faktiska, reella maktförhållandena i samhället
            ingående belysts i den s.k. maktutredningen, tillsatt 1972. Utredningen
            hade i uppdrag dels att kartlägga själva maktbegreppet och ge
            en generell analys av de viktigaste formerna för makt i det norska
            samhället liksom vilka följder maktförhållandena har inom olika
            områden av samhällslivet, dels att göra specialundersökningar
            på särskilt viktiga områden. Följande fem områden undersöktes
            på detta sätt: De ekonomiska maktgrupperingarna. Organisa- tioner
            inom arbets- och näringslivet. Den administrativa apparatens makt.
            Massmedias makt. Internationella företags makt. Inom eller i samband
            med den norska maktutredningen har publicerats en lång rad intressanta
            rapporter, vilka synes ha gett upphov till en livlig diskussion.
            Enligt vår mening finns behov av en liknande utredning i Sverige.
            En rad skäl talar härför. Viktiga förändringar har under de senaste
            årtiondena ägt rum i maktförhållandena. Några tendenser har särskilt
            uppmärksammats i den offentliga debatten. Det gäller t. ex. utvecklingen
            mot allt fler, allt större och allt mäktigare organisationer.
            Kontakterna mellan individer kanaliseras till stor del genom organisationer,
            antingen det är företag, intresseorganisa- tioner, förvaltningsorgan,
            offentliga institutioner, massmedia eller partiap- parater. Inom
            många organisationer har makten centraliserats till ledning- arna,
            medan individerna har små möjligheter att göra sina synpunkter
            gällande. På den kapitalistiska marknaden har koncentration, centralisation
          </p>
          <pb facs="riksdagen-motions-pdf/data/198384/mot_198384__334/mot_198384__334-003.pdf"/>
          <fw xml:id="i-GdfztQon6WJvRrLdYw2bKY">
            Mot. 1983/84:334 4
          </fw>
          <p xml:id="i-Ne5aLBYeaSdjJ1jEadGHvF">
            och monopoltendenser ökat makten hos finanskapitalistiska grupperingar,
            medan både lönarbetare och konsumenter ofta erfar maktlöshet.
            Inom den representativa demokratin spelar partiapparaterna en
            allt större roll, medan medborgarna stundom känner sitt inflytande
            reducerat till rätten att vart tredje år välja en viss valsedel.
            Inom staten har riksdagens roll minskat, medan både regering och
            byråkrati påtagligt stärkt sina maktpositioner. Mäktiga massmedia
            påverkar i allt högre grad mediakonsumenters ideologi och reaktioner.
            Sveriges internationella beroende har kraftigt ökat, och härvid
            spelar inte minst de internationella koncernerna (de transnationella
            och multinationella företagen) en växande roll. De mekanismer
            varmed den härskande klassens välde reproduceras förefaller många
            allt mäktigare och svårare att bryta. Å andra sidan framförs också
            åsikten att en spridning av makten i samhället skett under de
            senaste årtiondena. Allt detta kräver analys. Av stort intresse
            är också att belysa hur maktrelationerna utvecklats mellan samhällsklasserna,
            mellan kvinnor och män, samt mellan invandrarna och övriga skikt
            i det svenska samhället. Den föreslagna maktutredningen bör dock
            icke begränsas till att kartlägga och analysera vad som brukar
            kallas aktörmakt, utan måste också behandla rådande maktstrukturer.
            Den får heller icke utföras på ett sådant sätt att den ger de
            ekonomiska, byråkratiska och politiska makthavarna teorier och
            metoder för hur de ännu effektivare skall kunna utöva sin makt
            och styra samhället. De maktlösa gruppernas och individernas ställning
            måste därför ägnas stor uppmärksamhet, liksom försöken att genom
            folkrörelser och aktionsgrupper organisera en motmakt. Med hänvisning
            till det anförda föreslås att riksdagen hos regeringen hemställer
            om initiativ för att genom en offentlig utredning kartlägga och
            analysera de faktiska, reella maktförhållandena i det svenska
            samhället och deras följder för olika grupper och individer.
          </p>
          <p xml:id="i-MhxcqjW7ub55Pi7PbLAy2u" type="date">
            Stockholm den 11 januari 1984
          </p>
          <div xml:id="i-E3aAsdiGGDoCSzzuBSxPJC" type="signatureBlock">
            <p who="i-FiisfXYQcUpGymcboYQpoF" type="signature">
              C. -H. HERMANSSON (vpk)
            </p>
            <p who="i-GaozvGLNGCb9Vstyp2PrQH" type="signature">
              LARS-OVE HAGBERG (vpk)
            </p>
            <p who="i-U9We27C3x3JviFqbQPuj3d" type="signature">
              ALEXANDER CHRISOPOULOS (vpk)
            </p>
          </div>
          <p xml:id="i-WU37CpMqK6h3BxdXxLqp4S">
            HANS PETERSSON (vpk) JÖRN SVENSSON (vpk) i Hallstahammar
          </p>
        </div>
      </div>
    </body>
  </text>
</TEI>
