<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-SoU-00266">
  <teiHeader>
    <fileDesc>
      <titleStmt>
        <title>Kartläggning av alkoholmissbrukets familjesociala  skador</title>
        <author corresp="i-SD9pkoqRT5Wh44pQmYMCqD i-UFZGewHDwtGkFra772Gsp6">Ulla Tillander och Rosa Östh (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kartläggning av alkoholmissbrukets familjesociala  skador</title>
          <idno type="rdwebb">GA02So266</idno>
          <rs type="number">So266</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GA02So266/text</ref>
          <ref type="dokument_url_html">http://data.riksdagen.se/dokument/GA02So266</ref>
          <ref type="dokumentstatus_url_xml">http://data.riksdagen.se/dokumentstatus/GA02So266</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SD9pkoqRT5Wh44pQmYMCqD</idno>
            <name>Ulla Tillander</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-UFZGewHDwtGkFra772Gsp6</idno>
            <name>Rosa Östh</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LVQ3knToVuc6gqRwL4mVNd" type="signed"/>
        <correspContext corresp="i-LVQ3knToVuc6gqRwL4mVNd">
          <note type="signatory" corresp="i-SD9pkoqRT5Wh44pQmYMCqD"/>
          <note type="signatory" corresp="i-UFZGewHDwtGkFra772Gsp6"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_so_266/mot_198687_so_266-001.pdf"/>
      <div xml:id="i-Ee6Sb4rHWtXNtm19rHVECR" type="motHeader">
        <div xml:id="i-6egLYR43aSMB9o3uPT27vg" type="motTitle"/>
        <div xml:id="i-GxXhHSFsNsmq6NWKBBr6gc" type="motSubmissionInfo"/>
      </div>
      <div xml:id="i-MXGnxpg63exUavf7nBdPgs" type="motBody">
        <div xml:id="i-5Dp93N6Gxdx5f4mrx4B6AG">
          <p xml:id="i-2aT3Lazi4tazdamm5RHFpW">
            Motion till riksdagen
          </p>
          <p xml:id="i-7phiZSjZ4MtqRGNqT1We14">
            1986/87:S0266
          </p>
          <p xml:id="i-7djtKSVjVRSv2tZsUUAfFM">
            Ulla Tillander och Rosa Östh (c) Kartläggning av alkoholmissbrukets
            familjesociala skador
          </p>
          <p xml:id="i-3u4YaDNSERi12XjNPKArLa">
            Man trodde ett tag att en stabil nedgång i alkoholförbrukningen
            hade uppnåtts, men siffror tyder på att situationen är ganska
            labil. Det är inte svårt att förstå. Med tanke på hur trendmässig
            ungdomsvärlden är skulle det vara underligt om inte något så centralt
            som förhållandet till alkohol också påverkas. Det inger både hopp
            och fruktan. Det visar att det går att påverka attityder och medvetandegöra
            unga människor. Men om förmaningens röst tystnar sjunker också
            medvetandenivån när det gäller riskerna. Vi vill här peka på 1977
            års alkoholpolitiska beslut. Det beslutet togs av riksdagen efter
            förslag från Fälldinregeringen. Det togs i stor enighet. Det hade
            som målsättning att komma till rätta med alkoholmissbruket och
            med alkoholkonsumtionen totalt i landet. Man betonade särskilt
            det förebyggan- de arbetet, t. ex. friskvård, informationsinsatser
            och verksamhet riktad till vissa grupper som skolungdom, tonårsföräldrar
            och gravida kvinnor. Åtgärderna som vidtogs förstärkte människors
            medvetande om riskerna med bruket av alkohol. Under de följande
            åren kunde man notera att den totala konsumtionen gick ned. Inom
            centern finns en stark övertygelse om att ungdomars attityder
            gentemot alkohol går att påverka genom information och propaganda
            och att en mycket väsentlig kanal för denna påverkan utgörs av
            skolan. För att få genomslagskraft måste skolans information vara
            kontinuerlig, aktuell och verklighetstrogen. På det här området
            är det naturligt att ta föräldrarnas engagemang och ansvar i anspråk
            liksom ideella organisationers, t.ex. nykterhets-, idrotts- och
            länkorganisationer samt kyrkliga organisationer. Vi har över huvud
            taget en stark tilltro till folkrörelsers och föreningars förmåga
            att delta i detta angelägna samhällsbyggande och göra det till
            en del av samhällsarbetet. Vi vill nämna två andra konkreta exempel
            på åtgärder som har vidtagits under årens lopp och som visar hur
            svårt det är om man vill införa restriktioner och begränsa alkoholens
            tillgänglighet. Det ena exemplet är borttagandet av mellanölet.
            Det andra är frågan om lördagsstängda system- butiker. I det första
            fallet var det främst ungdomarna som djupt ned i åldrarna hade
            drabbats av mellanölseländet. Lördagsstängningen visade sig minska
            antalet omhändertaganden på lördagar och söndagar, och antalet
            fall av misshandel, lägenhetsbråk och ordningsstörande över helgerna
            minskade betydligt. Det råder inget tvivel om att båda dessa politiska
            beslut ledde till påtagliga sociala förbättringar inom ungdomsvärld
            och familjeliv. Men det finns ändå anledning att peka på att motiverade
            och resoluta åtgärder har ett visst politiskt pris. Hur väl motiverad
            och angelägen en sak än är kan den ses
          </p>
          <pb facs="riksdagen-motions-pdf/data/198687/mot_198687_so_266/mot_198687_so_266-002.pdf"/>
          <p xml:id="i-QkCFVMH1iSDziWtuC7j3gZ">
            från minst två håll. Vi fick inte en debatt om de grundläggande
            problem som saken egentligen gällde, nämligen att stämma i bäcken,
            utan vi fick en pseudodebatt om frihetspartier och förbudspartier.
            Därför förutsätter poli- tiska beslut en opinionsbildning. Opinionsbildningen
            måste vara grundad på seriös forskning och beprövad erfarenhet.
            I socialutskottets yttrande till skatteutskottet 1986/87:2 y sägs
            följande:
          </p>
          <p xml:id="i-7ADcjAjkB2Q1giAQ3bxSt5">
            Inte desto mindre behövs en förstärkt alkoholforskning och en
            systematisk utvärdering och uppföljning av alkoholpolitiken för
            att ge bättre underlag för samhällets åtgärder. Bl.a. behövs en
            kartläggning av alkoholmissbrukets sociala och ekonomiska skadeverkningar
            för missbrukarnas familjer och omgivning. Särskilt viktigt är
            att få till stånd en undersökning av förhållande- na för barn
            i missbrukarfamiljer. Det är också viktigt att förstärka samarbetet
            mellan å ena sidan de organ som leder samhällets alkoholpolitik
            och å andra sidan den medicinska och sociala alkoholforskningen
            så att nya erfarenheter och forskningsrön verkligen tas till vara
            i kampen mot bruket och missbruket av alkohol.
          </p>
          <p xml:id="i-GpgkXj6XqyDawyC9zfVCJ1">
            Att alkoholproblemen är stora vet vi, men också att hälso- och
            sjukvården och över huvud taget de goda krafter som verkar i samhället
            är omfattande och drivs av en stark målmedveten vilja att göra
            en insats. Vi vet att den summa som alkoholen kostar samhället
            är astronomisk. Emellertid glömmer vi lätt bort att vi inte restlöst
            kan översätta mänskliga insatser, mänskligt engagemang och mänsklig
            idealitet i ekonomiska termer. När man ser alkoholproblemets skrämmande
            väldighet så kan man undra hur vårt samhälle hade sett ut om man
            inte hade haft denna barriär av omtanke och medkänsla samt tålmodigt
            — ibland till synes fruktlöst — arbete som utförs på så många
            håll i samhället. Det är angeläget att denna barriär verkligen
            förstärks. Det sker paradoxalt nog genom att den växer i styrka
            via ett ökat engagemang för medmänniskor i svårigheter. Man kan
            också ställa frågan hur människor skulle klara sig om denna barriär
            verkligen skulle brista. Kanske är det många gånger just bristen
            på livskvalitet som gör att folk börjar dricka. De grupper som
            är i riskzonen lever ofta i en osäker och otrygg värld som är
            fattig på värden. När man ser de skilda världar som människor
            lever i — människor som kanske bor vägg i vägg — så kan ändå skillnaden
            vara som mellan i-land och u-land. Det mest beklämmande är att
            den skillnaden kan vara lika stor när det gäller barnens livsförhållanden,
            och många barn blir präglade av detta och för ett socialt handikapp
            vidare. Egentligen kan man säga att spriten är den faktor som
            ökar klyftorna mellan människor allra mest. Det är den största
            ojämlikhetsskapande faktorn i samhället. Från jämlikhetssynpunkt
            måste därför alkoholbruket bekämpas. Om man skall få förståelse
            för detta behövs det en noggrann kartläggning av alkoholens skadeverkningar,
            framför allt av de familjesoci- ala skadorna. Att ett antal små
            barn ser sina mödrar misshandlas till döds och att kanske så många
            som 150 000 barn i välfärdslandet Sverige lever i missbrukarhem
            och lider svårt, såväl fysiskt som psykiskt, är någonting som
            vi inte kan låta fortgå utan att försöka göra något åt problemet.
            Man kan mycket väl konstatera att det går bättre för Sverige i
            ytligt
          </p>
          <p xml:id="i-VUBPW8ZPQ389dSdPG8FBi6">
            Mot. 1986/87 S0266
          </p>
          <pb facs="riksdagen-motions-pdf/data/198687/mot_198687_so_266/mot_198687_so_266-003.pdf"/>
          <p xml:id="i-WCrDTVR5BPJn3C6ty3y2PT">
            ekonomiskt avseende samtidigt som samhället inte tillräckligt
            uppmärksam- mar att många människor hänvisas till en ödslig övergivenhet
            med sina problem. På alla områden kan vi i kalla siffror avläsa
            det statistiska nedslaget på hur alkoholens skadeverkningar tar
            sig uttryck: det gäller trafiken, det gäller våldsbrotten, det
            gäller drunkningsolyckorna. Alla skador som förorsakas av alkoholmissbruk
            medför oacceptabelt höga kostnader t.ex. kostnader för vård av
            alkoholbetingade sjukdomar — ca 12 miljarder kronor per år — och
            samhällets sammanlagda nettokostnader för alkoholmissbruket, som
            uppgår till ca 60 miljarder kronor per år. Vad allt detta kostar
            vårt land kan som sagt uttryckas i kalla siffror. Så är däremot
            inte fallet med allt det lidande som offren och deras närmaste
            får känna på. Därför är alla som arbetar för ett nyktrare Sverige
            ute i ett angeläget ärende. Läkare, socialarbetare och poliser
            har i många sammanhang omvittnat att välfärden är mycket låg för
            missbrukarna och för deras anhöriga, samman- lagt omkring en miljon
            människor i Sverige. Speciellt utsatta är barnen i missbrukarhemmen.
            Deras situation har ytterligare försämrats under de senaste åren
            i takt med att antalet kvinnor som missbrukar alkohol har ökat.
            Det finns undersökningar som visar på en skrämmande omfattning
            av psykiskt och fysiskt lidande för barnen. Mycket kompetenta
            forskargrupper inom barnmedicin, barnpsykiatri, socialmedicin
            och sociologi har utarbetat projektplaner för genomförandet av
            sådana kartläggningar, och dessa kan genomföras på relativt kort
            sikt. Barnens mycket utsatta situation i missbrukarhem är ett
            bortglömt problem i välfärdssamhället Sverige. Med all sannolikhet
            så döljer sig här en verklighet som ingen gärna kan vara oberörd
            av när den väl blir känd och kartlagd, vilket i sin tur måste
            leda till krav på åtgärder.
          </p>
          <p xml:id="i-2BfmzhesfwccPhtVvYJFYb">
            Hemställan
          </p>
          <p xml:id="i-KfbUR1iwuXVKtEhARn1gTw">
            Med hänvisning till ovanstående hemställs 1. att riksdagen av
            regeringen begär förslag om en noggrann kartläggning av drogmissbrukets
            familjesociala skador, främst bar- nens lidande i missbrukarhem,
            i enlighet med vad i motionen anförts, 2. att riksdagen beslutar
            att av regeringen begära att erforderliga resurser ställs till
            forskarnas förfogande för att lösa de föreslagna forskningsuppgifterna.
          </p>
          <p xml:id="i-9Qh8wEn4QWMBFBtK2TPMin" type="date">
            Stockholm den 26 januari 1987
          </p>
          <p type="signatureBlock" id="i-LjQfDst2gkuuTqLvy4X9ru">
            Ulla Tillander (c) Rosa Östh (c)
          </p>
          <p xml:id="i-E4FivBk4SL4nvBc7Go564s">
            Mot. 1986/87 S0266
          </p>
        </div>
      </div>
    </body>
  </text>
</TEI>
