<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00217">
  <teiHeader>
    <fileDesc>
      <titleStmt>
        <title>Lätta vapen</title>
        <author corresp="i-991obiMTz36s9V7z3YpuZk">av Gunilla Wahlén m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Lätta vapen</title>
          <idno type="rdwebb">GV02U217</idno>
          <rs type="number">U217</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U217/text</ref>
          <ref type="dokument_url_html">http://data.riksdagen.se/dokument/GV02U217</ref>
          <ref type="dokumentstatus_url_xml">http://data.riksdagen.se/dokumentstatus/GV02U217</ref>
          <ref type="doc">http://data.riksdagen.se/fil/1A2D7C02-675F-42BE-8AA4-DF71A17ADA44</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WgSZoSJ5hQmVXJWgUyWsVT" type="signed"/>
        <correspContext corresp="i-WgSZoSJ5hQmVXJWgUyWsVT">
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-B38WhP85MQv4ZGxpNX3i4K" type="referral">
          <date when="2007-10-16"/>
        </correspAction>
        <correspAction xml:id="i-Hh7t1ZGkTZG762NViQcykW" type="dismissal">
          <date when="2007-10-16"/>
        </correspAction>
        <correspAction xml:id="i-SGnRRHvVr9mVLzSu2BH7LQ" type="numbering">
          <date when="2007-10-04"/>
        </correspAction>
        <correspAction xml:id="i-FEqiec3ZQtp6PiGjVvpPpC" type="submission">
          <date when="2007-10-02"/>
        </correspAction>
        <correspAction xml:id="i-F3J6WWyRaGCoboyc9KgG3E" type="transfer">
          <date when="2007-09-30"/>
        </correspAction>
        <correspAction xml:id="i-RdFHQkpMhPTnbVgqngQZvB" type="assigned"/>
        <correspContext corresp="i-RdFHQkpMhPTnbVgqngQZvB">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SgdzgJiiy4LEB3yDYEcpLj" type="motBody">
        <div xml:id="i-UuBCjhqcjDvgCzsQgDBRgv" type="motProposal" subtype="förslag">
          <head xml:id="i-LwfHP21qVpdTHTmqW7N9gx">
            1 Förslag till riksdagsbeslut
          </head>
          <list xml:id="i-8Z5eeWTRsmgBmGJAfKgwue" style="ol">
            <item xml:id="i-2AMvVLwzBFaKZkVStdPMD7">
              Riksdagen tillkännager för regeringen som sin mening vad som
              anförs i motionen om att stödja en global konvention rörande vapenöverföringar
              i den riktning som anges av ramverksfördraget rörande internationella
              vapenöverföringar, Arms Trade Treaty.
            </item>
            <item xml:id="i-WJJjydYvr1QRZfNTof1HYu">
              Riksdagen tillkännager för regeringen som sin mening vad som
              anförs i motionen om svensk ratificering av Förenta nationernas
              så kallade eldvapenprotokoll.
            </item>
            <item xml:id="i-5gXMN3b7bejX1e6Qm6aVRQ">
              Riksdagen tillkännager för regeringen som sin mening vad som
              anförs i motionen om förbättrad märkning och spårning av små och
              lätta vapen.
            </item>
            <item xml:id="i-2SGoZzrX45ZmQXLYtEfZAW">
              Riksdagen tillkännager för regeringen som sin mening vad som
              anförs i motionen om särskilda avgifter för överföringar av lätta
              vapen till och från Sverige.
            </item>
            <item xml:id="i-8STWeosmYEeqpa1XYdHxdr">
              Riksdagen begär att regeringen återkommer med förslag om hur
              de nya medel som tillkommer via avgifterna för import och export
              av små och lätta vapen ska förvaltas och fördelas.
            </item>
            <item xml:id="i-TVu5ix9go7wY2LMM3e5une">
              Riksdagen tillkännager för regeringen som sin mening vad som
              anförs i motionen om att utveckla en nationell strategi rörande
              små och lätta vapen. 1
            </item>
          </list>
          <p xml:id="i-TvCkd4SuYvx9aEwGV17jxv">
            1 Yrkande 6 hänvisat till FöU.
          </p>
        </div>
        <div xml:id="i-Lu1q1459TgVTjNFmzy8A3A" type="motContent">
          <head xml:id="i-BryLL7DydZnL2LHdzhhF28" type="h1">
            2 Motivering
          </head>
          <p xml:id="i-MYaNVnr7kmsePpCVAbBzge">
            Den okontrollerade spridningen av små och lätta vapen, framför
            allt handeldvapen, är ett av vår tids största hot mot människors
            säkerhet. Till följd av denna spridning får varje år cirka 500
            000 människor sätta livet till, vilket motsvarar ett utslocknat
            människoliv i minuten, varje dygn året runt. Enligt Förenta nationerna
            beräknas det finnas över 650 miljoner små och lätta vapen i världen.
            Det innebär ett vapen på var tionde person. 78 miljoner sådana
            vapen produceras årligen.
          </p>
          <p xml:id="i-MDjFTyx4AmjCFrG3xWFpUP">
            På global och internationell nivå är det främsta instrumentet
            för att förhindra och bekämpa den olagliga handeln med små och
            lätta vapen i alla dess former, Förenta nationernas handlingsplan
            från år 2001. Handlingsplanen är både ett stadfästande av tidigare
            antagna internationella instrument med bäring på bekämpandet av
            lätta vapens spridning, liksom det aviserar och uppmanar vidtagandet
            av ett flertal ytterligare åtgärder i detta ärende.
          </p>
          <p xml:id="i-4x1YKmzyqWA888hFVLhZHe">
            I juni och juli 2006 hölls en översynskonferens om FN:s handlingsplan.
            Konferensen slutade dessvärre utan antagande av något slut- eller
            uppföljningsdokument. Detta innebar att frågan hänsköts vidare
            till generalförsamlingens Förstakommitté.
          </p>
          <p xml:id="i-4vtfRfe5Lv4xiYxhNTbiP7">
            Åtgärderna som föreslås i det följande äger därför ursprung i
            framför allt hur frågorna om små och lätta vapen dryftats med
            anledning av FN:s handlingsplan och hur de kommer att uppmärksammas
            i generalförsamlingen samt hur Sverige kan bidra till att stärka
            detta arbete, både internationellt och nationellt.
          </p>
          <head xml:id="i-NikCtimxvPW37aQnSCuDc3" type="h1">
            3 Konvention om internationella vapenöverföringar: Arms Trade
            Treaty
          </head>
          <p xml:id="i-2Wfpmq7hReV4gj385BTeWk">
            FN:s handlingsplan inom små och lätta vapen inbegriper uttryckliga
            hänvisningar till gällande folkrättsliga bestämmelser och övriga
            internationella instrument med relevans för små och lätta vapen-problematiken.
            I de resolutioner som antagits till stöd för handlingsplanen liksom
            i själva handlingsplanen omnämns bl.a. FN-stadgan, aggressionsförbudet,
            vapenembargon antagna av FN:s säkerhetsråd samt regler om statsansvar
            och humanitärrättsliga förpliktelser. Det finns således en rad
            gällande folkrättsliga bestämmelser som äger relevans för internationella
            överföringar av små och lätta vapen.
          </p>
          <p xml:id="i-KfcBymwme2kx6LCJDfVpG2">
            Förslaget om en Framework Convention on International Arms Transfers,
            ett ramverksfördrag rörande internationella vapenöverföringar,
            även känt som Arms Trade Treaty, bygger på de rättsprinciper som
            FN:s handlingsplan hänvisar till. Arms Trade Treaty stipulerar
            att varje internationell överföring ska vara tillståndspliktig.
            Vidare anger Arms Trade Treaty vissa villkor för att en överföring
            ska kunna tillåtas, i korthet följande:
          </p>
          <list xml:id="i-695B75pDQ78tMGYewcUf6k" style="ul">
            <item xml:id="i-U4S9z9cuPXX9iwhX8MYHCN">
              Överföringen får inte stå i strid med uttryckliga folkrättsliga
              förbud mot vissa överföringar eller vissa vapen.
            </item>
            <item xml:id="i-9QoMSvj4BBAje3Nw9Wcn8K">
              Vapen får inte komma eller riskera att användas på ett sätt som
              strider mot FN-stadgan eller internationell humanitär rätt, kränka
              mänskliga rättigheter eller för att begå folkmord.
            </item>
            <item xml:id="i-RdRJGCJAu5bxLXjpim9ZK9">
              Vid tillståndsprocessen bör man beakta överföringens effekt med
              avseende på framför allt hållbar utveckling och regional säkerhet.
              Därtill inbegriper Arms Trade Treaty en bestämmelse om upprättande
              av ett internationellt register för överföringar av små och lätta
              vapen.
            </item>
          </list>
          <p xml:id="i-6b6fBP9rQGdVBAadUHd4FQ">
            Följaktligen är förslaget om ett Arms Trade Treaty i allt väsentligt
            en kodifiering av åtminstone för Sverige redan gällande folkrättsliga
            bestämmelser gällande vapenöverföringar till, från eller genom
            landet. De principer som kommer till uttryck i och genom ramverksfördraget
            är principer som Sverige anser vara juridiskt bindande och politiskt
            önskvärt att verka för.
          </p>
          <p xml:id="i-CqEzBCi6nexUocKJhcuQ7S">
            FN:s generalförsamling antog den 6 december 2006 en resolution
            61/89 som i praktiken innebär att de första stegen mot ett juridiskt
            bindande Arms Trade Treaty tas. Resolutionen som syftar till att
            undersöka förutsättningarna att få till stånd ett omfattande och
            effektivt internationellt regelverk för överföringar av konventionella
            vapen, fick mycket stort stöd. Resolutionen innebär i korthet
            att en expertgrupp ska utses senast år 2008 och att dessförinnan
            ska synpunkter från FN:s medlemsstater lämnas angående genomförbarheten,
            tillämpningsområdet och förslagen till parametrar hos ett sådant
            fördrag. I juni hade omkring 80 stater inkommit med sina synpunkter,
            däribland alla medlemsstater i EU.
          </p>
          <p xml:id="i-226tAHs4QAomanahVWULjL">
            Det är angeläget att Sverige på ett målmedvetet och bestämt sätt
            medverkar till att fördraget blir verklighet.
          </p>
          <p xml:id="i-F1GVaEmchu8GYaUGsisx2s">
            Sverige har hitintills hållit en tämligen låg politisk profil
            i denna fråga. Detta har varken varit påkallat eller legat i linje
            med vad som kunnat förväntas av Sverige. Arms Trade Treaty har
            nämligen mycket goda utsikter att bli en hörnsten i det globala
            arbetet för att minska antalet små och lätta vapen i omlopp och
            för att åstadkomma en ansvarsfull handel med dessa vapen. Vi efterlyser
            ett kraftfullare svenskt engagemang i frågan. Sverige bör uttrycka
            sitt stöd för Arms Trade Treaty och verka för att ett sådant avtal
            kommer till stånd. Sverige bör i sina bilaterala kontakter med
            andra länder understryka vikten av ett framtida fördrag och vikten
            av att många länder engagerar sig i detta arbete. Sverige bör
            också verka för att skrivningar i ett framtida fördrag blir så
            konkreta, specifika och operativa som möjligt, så att ett fördrag
            i praktiken förhindrar en oansvarsfull reglerad vapenöverföring.
            Detta bör riksdagen som sin mening ge regeringen till känna.
          </p>
          <head xml:id="i-MxeE5d5UptiJz9yy4FKYnu" type="h1">
            4 Ratificering av Förenta nationernas eldvapenprotokoll
          </head>
          <p xml:id="i-SK2Azhg8cVAZvqEKqwm8bn">
            Förenta nationerna antog år 2001 ett protokoll mot den olagliga
            framställningen av och handeln med eldvapen m.m., vilket kompletterar
            FN:s konvention mot gränsöverskridande organiserad brottslighet.
            Protokollets bestämmelser upptar huvudsakligen följande: kriminalisering
            av olaglig handel med eldvapen och ammunition, beslagtagande och
            förverkande av vapen, förande av vapenregister, märkning av vapen,
            förvaringskrav, dokumentkrav för export och import samt registrering
            av s.k. förmedlare eller mäklare (brokers). FN:s handlingsplan
            rörande små och lätta vapen betecknar därtill eldvapenprotokollet
            som ett viktigt kompletterande instrument till handlingsplanen
            samt anger därför som uttrycklig rekommendation att de länder
            som undertecknat protokollet också ratificerar det.
          </p>
          <p xml:id="i-7njeQWGWsRSbVWJFZ1GUP7">
            Sverige var som ordförandeland för EU under 2001 med om att förhandla
            fram eldvapenprotokollet och skrev för Sveriges del under detsamma
            den 10 januari 2002. Det är otillfredsställande att Sverige inte
            ratificerat protokollet ännu, flera år efter underskriften. Två
            skäl synes ha legat till grund för detta:
          </p>
          <list xml:id="i-AEiTsjLBKPixJmM6x9gDv3" style="ul">
            <item xml:id="i-Y5t7hgsxSwthYWEQexkBtS">
              Det har uppmärksammats att en EU-lagstiftning på området väntas
              och att i avvaktan på denna bör inte någon ratificering ske. Det
              måste emellertid antas att FN:s vapenprotokoll är förenlig med
              kommande EU-lagstiftning och vice versa. Bland EU-länderna har
              nämligen Belgien, Bulgarien, Cypern, Estland, Holland, Lettland,
              Litauen, Polen, Rumänien, Slovakien och Slovenien ratificerat
              protokollet. Förutom Sverige har Europeiska gemenskaperna, Danmark,
              Finland, Grekland, Italien, Luxemburg, Portugal, Storbritannien,
              Tyskland och Österrike undertecknat protokollet. Således är elva
              EU-länder bundna av protokollet såsom parter, liksom tio EU-länder
              och Europeiska gemenskaperna har förbundit sig att inte motverka
              dess syfte, såsom undertecknare av protokollet. Därutöver kan
              fastslås att det under alla omständigheter skulle vara märkligt
              om de förestående EU-bestämmelserna vore mindre vittgående än
              de som upptas i FN:s vapenprotokoll.
            </item>
            <item xml:id="i-FuPPr142WZQG6E9vPcce8v">
              Det har framförts att vissa bestämmelser i den svenska vapenlagen
              inte levt upp till bestämmelserna i FN:s eldvapenprotokoll, närmare
              bestämt de som gällt in- och utförsel av skjutvapen till landet,
              varför protokollet inte kunnat ratificeras. Föregående riksmöte
              genomförde emellertid en rad skärpningar av den svenska vapenlagstiftningen,
              även i vad som avser regler för in- och utförsel av skjutvapen.
              Därmed har förutsättningarna skapats för att också på denna grund
              kunna ratificera protokollet.
            </item>
          </list>
          <p xml:id="i-KfANVZ6AQvBr5TMdqRBmoV">
            Mot denna bakgrund ter sig en ratificering av FN:s eldvapenprotokoll
            som följdriktig, genomförbar och önskvärd. Det skulle bekräfta
            motiven bakom skärpningarna i den svenska vapenlagstiftningen,
            liksom ratificeringen skulle utgöra ett förväntat stöd från svenskt
            håll till FN-processen rörande små och lätta vapen. Sverige ska
            därför snarast ratificera FN:s eldvapenprotokoll. Detta bör riksdagen
            som sin mening ge regeringen till känna.
          </p>
          <head xml:id="i-Q1TWmZ88UhU9mKgdAauJFQ" type="h1">
            5 Märkning och spårning
          </head>
          <p xml:id="i-9Xoa7sVFjD85b58pRCKzgH">
            I FN:s handlingsplan för små och lätta vapen finns ett instrument
            för märkning och spårning av sådana vapen. Dessvärre uppvisar
            instrumentet ett flertal brister: det är inte juridiskt bindande,
            dess bestämmelser är mindre långtgående än motsvarande i FN:s
            eldvapenprotokoll och instrumentet innefattar inte märkning av
            ammunition. Sverige har tillsammans med övriga EU-länder och många
            andra länder och regioner påtalat dessa brister och försökt att
            bota dem.
          </p>
          <p xml:id="i-CbhD5nPpSi438Q6VEc5wvN">
            För det första bör det införas ett lagstadgat krav på märkning
            av producerade, införda och utförda skjutvapen och ammunition.
            I dag gäller kravet på märkning enbart skjutvapen, och det uppställs
            indirekt genom att Rikspolisstyrelsen inte tillåter försäljning
            av omärkta vapen. Frånvaron av ett lagstadgat krav om märkning
            av skjutvapen är, inte minst i ett internationellt perspektiv,
            en anomali. Det är rimligt och önskvärt att detta förhållande
            ändras.
          </p>
          <p xml:id="i-KaEqWsT5ap9dKSiMsjep7N">
            För det andra bör rigorösa krav på märkning av ammunition upprätthållas.
            I några länder, bl.a. Brasilien, stämplas numera själva baksidan
            på patronhylsan, och flera andra länder överväger att införa denna
            metod. Sverige borde likaså kunna utreda möjligheterna att införa
            en sådan märkning av ammunition. Märkning av de logistiska förpackningarna
            där hylsorna bevaras är överlag inte någon effektiv metod för
            att hindra att ammunition hamnar i orätta händer.
          </p>
          <p xml:id="i-3bossmbmwMmvoWyJf27udU">
            För det tredje bör ett register införas över produktion, import,
            transitering och export av krigsmaterielklassade små och lätta
            vapen och deras ammunition. Ett dylikt register vore ett synnerligen
            värdefullt spårningsverktyg. Inte minst skulle det underlätta
            det internationella samarbete som krävs för att kontrollera spridningen
            av små och lätta vapen.
          </p>
          <p xml:id="i-FG9GYwd5BcFiBSTZ4W14xP">
            Sammantaget utgör samtliga dessa åtgärder beträffande märkning
            och spårning, centrala delar i varje kontrollsystem över små och
            lätta vapen. Det framstår som uppenbart och självklart att Sverige
            bör införa dem. Detta bör riksdagen som sin mening ge regeringen
            till känna.
          </p>
          <head xml:id="i-PnKewpC6mu8u6yaBoKYNTU" type="h1">
            6 Särskilda villkor och ökad öppenhet avseende överföringar av
            små och lätta vapen
          </head>
          <p xml:id="i-3pMmMDksY7jCNrVGf32fBY">
            Som ett led i det internationella arbetet att stärka kontrollen
            över internationella överföringar av små och lätta vapen, innefattas
            också att vidta åtgärder i Sverige som matchar de globala eller
            internationella ambitionerna avseende kontrollsystemet. Överföringarna
            till, från och genom Sverige av små och lätta vapen är tämligen
            omfattande. Det är synnerligen angeläget att vinnlägga sig om
            att dessa överföringar sker på ett ansvarsfullt sätt, allra helst
            som Sverige är en betydande exportör av små och lätta vapen. I
            ljuset av detta föreslås följande åtgärder:
          </p>
          <list xml:id="i-PWQvLcdzCMVfUP46jGowbV" style="ol">
            <item xml:id="i-H7qtkxSZTUdyPCgS8vfrNt">
              Möjligheterna bör utredas om att utöka krigsmaterielkategorierna
              med ytterligare en kategori avseende krigsmateriel för närstrid.
              Små och lätta vapen är de vapen som löper störst risk att hamna
              på avvägar och missbrukas.
            </item>
            <item xml:id="i-2FKo7JfGUTvCgcv1nApczu">
              Ett exportstopp bör införas för små och lätta vapen till länder
              där det förekommer barnsoldater. Små och lätta vapen kännetecknas
              bl.a. av att de är enkla att använda, varför t.ex. barn kan lära
              sig att bruka dem. Sådant bruk måste med eftertryck stävjas och
              motarbetas. Av detta skäl är det utomordentligt angeläget att
              Sverige upprätthåller en strikt position och inför exportstopp
              av små och lätta vapen till de länder där det förekommer barnsoldater.
            </item>
            <item xml:id="i-BP557U12EvDtLuu8J7Sf2R">
              Klara regler bör införas för import av små och lätta vapen. Enligt
              FN:s handlingsplan inom små och lätta vapen ska varje land upprätthålla
              ett effektivt system för sådan import. Koherenskravet å sin sida
              ger inte anledning att särskilja bedömningsgrunderna efter överföringstyp.
              Vare sig det är fråga om en överföring till, från eller genom
              Sverige bör denna vara kontrollerad, tillståndspliktig enligt
              lag och ske i överensstämmelse med principerna för den svenska
              utrikespolitiken. Det är därför centralt att utreda denna fråga
              om import av små och lätta vapen, särskilt med anledning av kommande
              riktlinjer för krigsmateriel.
            </item>
            <item xml:id="i-CgbfSv6RAQZfjZh9HsSC6d">
              Redovisningen av överföringar av små och lätta vapen bör ske
              på ett tydligare sätt. I dagsläget kan inte redovisningen sägas
              leva upp till de rekvisit som uppställs av FN:s handlingsplan
              inom små och lätta vapen. Redovisningen av överföringar av små
              och lätta vapen bör förbättras med följande åtgärder: mera avgränsade
              kategorier, uppgifter inte bara av värdet utan av det totala antalet
              små och lätta vapen som överförts samt uppgifter som rör alla
              typer av överföringar, alltså förutom export även import, transitering,
              produktion under licens och vidareexport av små och lätta vapen.
            </item>
            <item xml:id="i-62L1L17WA6gCwyh2bQAGKW">
              Ett nytt särskilt påslag/avgifter bör införas rörande internationella
              överföringar av små och lätta vapen till och från Sverige. Internationella
              överföringar av små och lätta vapen medför dessvärre att oerhört
              stora kostnader pådyvlas samhällen, nämligen när sådana vapen
              kommit på avvägar eller brukats på ett felaktigt sätt. Det är
              rimligt att de som bedriver internationell överföringsverksamhet
              får bidra till att bära kostnaderna för att denna tillåts, alldeles
              oavsett huruvida denna verksamhet är legal och det hos överföraren
              inte har funnits någon avsikt att vapnen ska missbrukas eller
              komma på avvägar, i Sverige eller utlandet. Ett ekonomiskt påslag
              för internalisering av dessa kostnader hos dem som bedriver överföringsverksamhet
              skulle nämligen skapa ett ekonomiskt incitament för att säkerställa
              att internationella överföringar av små och lätta vapen sker på
              ett ansvarsfullt sätt i samtliga led. Detta kan de juridiska regelverken
              och politiska påtryckningarna de facto inte tillgodose i dag.
              Detta bör riksdagen som sin mening ge regeringen till känna.
            </item>
          </list>
          <p xml:id="i-JYCbSmcrKuhFaoCvKvt3i7">
            Svenska små och lätta vapen missbrukas och kommer på avvägar
            i utlandet, liksom små och lätta vapen som importeras till Sverige
            missbrukas och kommer på avvägar i landet. De nya medel som tillkommer
            via avgifterna för import och export av små och lätta vapen ska
            avsättas för ändamål såsom freds- och konfliktforskning. Regeringen
            uppmanas att återkomma till riksdagen med ett förslag om hur dessa
            nya medel ska förvaltas och fördelas. Detta bör riksdagen som
            sin mening ge regeringen till känna.
          </p>
          <p xml:id="i-QLkpxWDMaKiMgeijiScNAs">
            Sammantaget skulle dessa åtgärder på ett omedelbart sätt stärka
            kontrollen över överföringar av små och lätta vapen till, från
            och genom Sverige. Åtgärderna tjänar det specifika syftet att
            uppmärksamma de särskilda villkor under vilka sådana överföringar
            lyder och hur detta bör ta sig uttryck med avseende på utformningen
            och tillämpningen av det svenska regelverket på området. Åtgärderna
            inskärper därför vikten av att överförningar av små och lätta
            vapen till, från och genom Sverige sker på ett ansvarsfullt sätt.
          </p>
          <head xml:id="i-HGvbLSjZ6pUcuBpe23Szig" type="h1">
            7 Nationell strategi rörande små och lätta vapen
          </head>
          <p xml:id="i-DomxdCZX58JmbQz7xyFyE1">
            Enligt FN:s handlingsplan inom små och lätta vapen, ska varje
            land utarbeta en nationell strategi för att gripa sig an frågor
            som rör små och lätta vapen. Fördelen med en sådan strategi är
            att den kan ta ett helhetsgrepp på dessa komplexa frågor, inte
            minst de tidigare nämnda. Om allmänheten och det civila samhället
            deltar i denna strategi, såsom FN:s handlingsplan rekommenderar,
            kan strategin därutöver tillförsäkras större genomslagskraft.
            Detta kan i sin tur främja en ansvarsfull hantering av skjutvapen
            och göra myndigheter och andra ansvariga uppmärksamma på aspekter
            och möjliga åtgärder som annars inte kommer till deras kännedom.
          </p>
          <p xml:id="i-H9hE2CcbzrPhDpmt48vPvD">
            Sverige har dessvärre ännu inte antagit en nationell strategi
            enligt FN:s handlingsplan. En nationell strategi är tvivelsutan
            en möjlighet för Sverige att stärka sitt arbete med frågor som
            rör små och lätta vapen. Av dessa skäl bör riksdagen tillkännage
            för regeringen vad som anförs i motionen om att låta utarbeta
            en nationell strategi för hanteringen av frågor som rör små och
            lätta vapen.
          </p>
        </div>
        <div xml:id="i-GqPjTwpkjjG9QdPVzkd6d5" type="signatureBlock">
          <list xml:id="i-9uYYD3D9Q876zLXeyBXBKm">
            <item xml:id="i-T5ThcCS88Xw4GFbcqHcybh" who="i-991obiMTz36s9V7z3YpuZk" type="signature">
              Gunilla Wahlén (v)
            </item>
            <item xml:id="i-T5FFkfzzvsEAQp2yVKhU7e" who="i-JxxHuvwXWsJTZYTnBZLHj" type="signature">
              Marianne Berg (v)
            </item>
            <item xml:id="i-5Dj6VaQBbaLSX27oGQ3gpS" who="i-K3yJ7rruozYUK99nj91ffc" type="signature">
              Hans Linde (v)
            </item>
            <item xml:id="i-2Qd5RaB9R1k3xCY2yJFKfp" who="i-6MWLY5JdykMGLLUo96skfp" type="signature">
              Lena Olsson (v)
            </item>
            <item xml:id="i-CmzV6nQp4MC3GF8DVUwgAf" who="i-2aZQBvMx8o6ihusfvExbt8" type="signature">
              Alice Åström (v)
            </item>
          </list>
        </div>
      </div>
    </body>
  </text>
</TEI>
