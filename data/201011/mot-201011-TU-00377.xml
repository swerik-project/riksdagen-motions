<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-TU-00377">
  <teiHeader>
    <fileDesc>
      <titleStmt>
        <title>Tågtrafikens framtida möjligheter</title>
        <author corresp="i-XSuWURvcJRjSbVSYUBBuD2">av Stina Bergström m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tågtrafikens framtida möjligheter</title>
          <idno type="rdwebb">GY02T377</idno>
          <rs type="number">T377</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GY02T377/text</ref>
          <ref type="dokument_url_html">http://data.riksdagen.se/dokument/GY02T377</ref>
          <ref type="dokumentstatus_url_xml">http://data.riksdagen.se/dokumentstatus/GY02T377</ref>
          <ref type="doc">http://data.riksdagen.se/fil/99174294-EA61-42E5-B856-A072969E9DC7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-V1piU7dAy9T73Gqt6tm91j</idno>
            <name>Kew Nordqvist</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9BUsH2Bn1bGihptNC5r7uq</idno>
            <name>Peter Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GVejsTU6mzqGgBUUDp4oGY" type="signed"/>
        <correspContext corresp="i-GVejsTU6mzqGgBUUDp4oGY">
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-LSGLGKPPdgKqe7pxwHn9sf"/>
          <note type="signatory" corresp="i-V1piU7dAy9T73Gqt6tm91j"/>
          <note type="signatory" corresp="i-9BUsH2Bn1bGihptNC5r7uq"/>
        </correspContext>
        <correspAction xml:id="i-QoCF6PAckFjjvowqYf8YCU" type="numbering">
          <date when="2010-10-28"/>
        </correspAction>
        <correspAction xml:id="i-FLpLMosfCfLsr8dQ4BDng2" type="submission">
          <date when="2010-10-26"/>
        </correspAction>
        <correspAction xml:id="i-HuN1gPdYgC93Rmo46wa5fm" type="transfer">
          <date when="2010-10-26"/>
        </correspAction>
        <correspAction xml:id="i-DqbY41yGZwbgioh9SJmd8F" type="assigned"/>
        <correspContext corresp="i-DqbY41yGZwbgioh9SJmd8F">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9vGyrcrRUUbGADrz1ZrUxk" type="motBody">
        <div xml:id="i-7e39ff9g4F2dJrquqdvdRu" type="motProposal" subtype="förslag">
          <head xml:id="i-UVuBzPY7hRipodqgdKqjPp">
            Förslag till riksdagsbeslut
          </head>
          <list xml:id="i-2SA8VvD3KeEbfHSHibNM6v" style="ol">
            <item xml:id="i-keXj5Qtw5j4ga6XmtR5xw">
              Riksdagen tillkännager för regeringen som sin mening vad som
              anförs i motionen om att vidga kapaciteten i järnvägsnätet för
              att möjliggöra en fördubbling av andelen resande med kollektivtrafik
              och ökad andel gods på spåren samt för att skapa ett mer robust
              järnvägssystem.
            </item>
            <item xml:id="i-WdnKJcj7gntnQMQM3vmLvy">
              Riksdagen tillkännager för regeringen som sin mening vad som
              anförs i motionen om att öka volymen förebyggande underhåll och
              reinvesteringar som gör järnvägssystemet mer robust.
            </item>
            <item xml:id="i-3cFd9hDdUWJzv2wTSHocVw">
              Riksdagen tillkännager för regeringen som sin mening vad som
              anförs i motionen om att Trafikverket bör få i uppdrag att återkomma
              med ett transportslagsövergripande förslag för hur investeringsvolymen
              som i dag går till vägutbyggnad bäst ska användas för att uppnå
              transportpolitiska och miljöpolitiska mål.
            </item>
            <item xml:id="i-9LjcGLsfhQEuhmTtZujhbP">
              Riksdagen tillkännager för regeringen som sin mening vad som
              anförs i motionen om att göra en avsiktsförklaring för att bygga
              ut en infrastruktur för höghastighetståg som kan avlasta den befintliga
              järnvägen, så att den har utrymme för mer pendel- och godståg
              utan att vara så sårbar för störningar.
            </item>
            <item xml:id="i-9DM44hVqa9H2hYmgtcJmbY">
              Riksdagen tillkännager för regeringen som sin mening vad som
              anförs i motionen om att slopa kraven på vinstutdelning till staten
              från SJ. 1
            </item>
            <item xml:id="i-7nbqNq7hehQGse3BAnpp2R">
              Riksdagen tillkännager för regeringen som sin mening vad som
              anförs i motionen om att SJ ska få i uppdrag att bidra till en
              fördubbling av andelen resande med kollektivtrafik.
            </item>
            <item xml:id="i-Me2M58ezEeBTqqryUj7ke">
              Riksdagen tillkännager för regeringen som sin mening vad som
              anförs i motionen om att SJ ska verka för att de transportpolitiska
              målen och klimatmålen nås samt att tågtrafiken upprätthålls och
              utvecklas.
            </item>
            <item xml:id="i-HxuxEGJ5NzorcRiKtbhJ8N">
              Riksdagen tillkännager för regeringen som sin mening vad som
              anförs i motionen om ge SJ huvudansvar för nationell tågtrafik.
            </item>
            <item xml:id="i-UTTJCrxNnHqtgAaWJzEnTy">
              Riksdagen tillkännager för regeringen som sin mening vad som
              anförs i motionen om att låta Trafikverket utföra banunderhåll
              i egen regi.
            </item>
            <item xml:id="i-VsZCAKu9izc8rtoZv7yNHS">
              Riksdagen tillkännager för regeringen som sin mening vad som
              anförs i motionen om att låta Trafikverket ta ansvar för järnvägsstationer,
              verkstäder och terminaler.
            </item>
            <item xml:id="i-38MRmDBR7AAJyaKHeqF6fJ">
              Riksdagen tillkännager för regeringen som sin mening vad som
              anförs i motionen om att avbryta höjningen av banavgifter i väntan
              på att väg- och flygtrafik har tillräckliga klimatskatter.
            </item>
          </list>
          <p xml:id="i-X25CLRC8MNq9dvq4JotuDd">
            1 Yrkande 5 hänvisat till NU.
          </p>
        </div>
        <div xml:id="i-Kt7estcR9MpTsVUZs9123k" type="motContent">
          <head xml:id="i-xFLBse21A2FDLLLAhFWcR" type="h1">
            Motivering
          </head>
          <p xml:id="i-F1YStd88HAkJSaavJpUKwa">
            De förseningar och olägenheter som varit i tågtrafiken det senaste
            året är ingen slump. Åratals av eftersatt underhåll och ansvarslös
            avreglering av verksamheten har i kombination med låga nivåer
            för nyinvestering i järnväg bäddat för det tågkaos som just nu
            pågår. Det förekommer många förseningar i tågtrafiken även utan
            snön, och de förseningar som resenärerna utsätts för under det
            gångna året är ett tydligt exempel på ett skriande behov av åtgärder
            för att järnvägen ska kunna bli det klimatsmarta, bekväma och
            pålitliga alternativ den har möjligheten att vara.
          </p>
          <p xml:id="i-8bWJhJtWeHF8t9qaR6PEUv">
            Ett flertal aktörer skyller problemen i tågtrafiken på varandra.
            Vi vill tydliggöra ansvaret för järnvägen så att det blir ett
            integrerat och sammanhållet system. Samtidigt behövs satsningar
            på nyinvesteringar som ger ökad kapacitet och minskad sårbarhet
            i järnvägsnätet. Många investeringar har lagts på is på grund
            av regeringens prioritering av vägprojekt.
          </p>
          <p xml:id="i-BfysTY84TVkKnutYqznSHW">
            I den debatt som förts i kölvattnet av vinterns tågkaos framstår
            det ofta som att det är en enda aktörs fel när trafiken inte funkar.
            Antingen är det SJ, Trafikverket eller den som underhåller och
            reparerar tågen. Alla skyller på alla. Och alla aktörer har givetvis
            ett ansvar, inte minst SJ, som har en skyldighet att se till att
            tågen kommer i tid och att det är bekvämt och enkelt att åka tåg.
            De gånger förseningar ändå uppstår har de ett ansvar att ordna
            smidiga, alternativa förbindelser samt ordna ekonomisk ersättning
            för resenärerna.
          </p>
          <p xml:id="i-R4VE6aUSR2jrhcTr56hecW">
            Men det största ansvaret ligger hos oss politiker. Det är upp
            till oss att ta beslut om att höja investeringarna i järnvägen
            så att tågen kan komma fram utan att bli försenade. Nya banor
            och mer spår är en nödvändighet för att få fler tåg. Vi har ansvar
            för att SJ har långsiktiga villkor att agera utifrån, som gör
            det möjligt för dem att planera och köpa in nya moderna vagnar.
          </p>
          <head xml:id="i-MvfshmQfU6ujJU8gxq4oge" type="h2">
            Vidga kapaciteten och öka underhållet
          </head>
          <head xml:id="i-LFU1JiwLid9heBJeG2ifzS" type="h3">
            Vidga kapaciteten för järnvägstrafik
          </head>
          <p xml:id="i-A1tNM5H629WfkofcDx8Jvt">
            En av de största bristerna i den borgerliga regeringens politik
            är nedprioriteringen av järnvägen i förhållande till nya vägar.
            Under den förra planeringsperioden satsades 2,5 kronor på järnväg
            för varje krona på väg. Den borgerliga regeringen däremot har
            villkorat investeringsnivåerna så att minst 50 procent ska gå
            till nya vägar. I regeringens höstbudget blir det också tydligt
            hur regeringens nationella plan 20102021 slår mellan investeringar
            i väg och järnväg. Investeringarna i järnväg minskar stadigt från
            2010 till 2014, från prognosen 14,5 mdr kr 2010 till 11,8 mdr
            kr 2011 för att landa på 5 mdr kr år 2014 1 . Det innebär en sänkning
            av investeringarna i järnväg med två tredjedelar på fem år. Samtidigt
            planerar regeringen mer än en fördubbling av banavgifterna, utan
            att införa km-skatt för tunga lastbilar. Snedvridningen av transporterna
            till nackdel för järnvägen kommer att förstärkas ytterligare.
            Med regeringens politik kommer investeringarna i väg att vara
            mer än 2,5 gånger så stora som investeringarna i järnväg år 2014.
            Det gör att många av de mest angelägna åtgärderna med att bygga
            bort flaskhalsar och skapa smartare mötespunkter inte blir av
            liksom ett flertal större projekt för att öka kapaciteten och
            minska sårbarheten i järnvägsnätet.
          </p>
          <p xml:id="i-FpVWq5UF2Vd24FPYxNMFdN">
            I Schweiz satsar man tre gånger så mycket pengar på järnvägen
            per person jämfört med i Sverige. Över hälften av järnvägens finansiering
            i Schweiz kommer från lastbils-, väg- och miljöavgifter.
          </p>
          <p xml:id="i-DNPwQmKYPL1g2fsTo8PxT1">
            Järnvägskapaciteten behöver vidgas för att möjliggöra en fördubbling
            av andelen resande med kollektivtrafik och mer gods i framtiden,
            samt för att skapa ett mer robust järnvägsystem. Detta bör riksdagen
            ge regeringen tillkänna som sin mening. Det kräver investeringar
            i nya banor och att man bygger bort flaskhalsar m.m. Därför har
            vi i det rödgröna samarbetet föreslagit 100 miljarder kronor mer
            till satsningar på järnväg och kollektivtrafik fram till 2021,
            jämfört med regeringen.
          </p>
          <head xml:id="i-Uot5b8AabEUBHxxDBBw5ke" type="h3">
            Öka volymen förebyggande underhåll och reinvesteringar
          </head>
          <p xml:id="i-Qwq15Cr1kp82uq1qVxeJWN">
            För att förbättra drift och underhåll av järnvägen krävs mer
            resurser. Volymen på anslaget för banunderhåll och drift av järnvägen
            behöver höjas. Detta bör riksdagen ge regeringen tillkänna som
            sin mening. Underhållet av järnvägen har försummats i många år.
            En jämförelse kan göras med tunnelbanedriften i Hongkong som tack
            vare förebyggande åtgärder och ett väl integrerat system håller
            en extremt hög punktlighet på 99,7 procent 2 . I det rödgröna
            samarbetet föreslår vi åtta miljarder kronor mer till drift och
            underhåll av järnvägen, jämfört med regeringen.
          </p>
          <head xml:id="i-AUdzrrtvt3JuQ2JYd2GdmN" type="h3">
            Ompröva investeringsmedel till nya motorvägar
          </head>
          <p xml:id="i-Y2zLcqjAH2pcJ451sD5ow3">
            Miljöpartiet anser att regeringens prioritering av vägbudgeten
            i förhållande till järnvägen är felaktig, och att de investeringsmedel
            som avsatts för nya motorvägar bör omprövas. I Parisregionen har
            man bestämt sig för att minst 80 procent av investeringarna i
            infrastruktur ska gå till kollektivtrafiken nya vägar löser inte
            trängsel eller andra problem. Trafikverket bör få i uppdrag att
            återkomma med ett transportslagsövergripande förslag för hur investeringsvolymen
            som idag går till vägutbyggnad bäst ska användas för att uppnå
            transportpolitiska och miljöpolitiska mål. Detta bör riksdagen
            ge regeringen tillkänna som sin mening.
          </p>
          <head xml:id="i-D1bC2T9BjevgVWoy4VjHX2" type="h3">
            Satsa på höghastighetståg
          </head>
          <p xml:id="i-RZquEhvETSSwmQqrhkBJWi">
            Att bygga höghastighetsbanor handlar inte bara om att skapa snabbare
            tågförbindelser, ett system med höghastighetsbanor skapar också
            en kraftigt utökad kapacitet i järnvägsnätet, vilket gör att det
            blir mindre känsligt för störningar. I Spanien finns en målsättning
            om att minst 90 procent av befolkningen ska ha högst fem mil till
            närmaste höghastighetsbana senast 2020.
          </p>
          <p xml:id="i-21u14jixCtiDTgrWX4BRZJ">
            Vi anser att regeringen bör göra en avsiktsförklaring för en
            utbyggnad av höghastighetsbanor som kan avlasta den befintliga
            järnvägen. Detta bör riksdagen ge regeringen tillkänna som sin
            mening. Det ger utrymme för mer pendel- och godståg utan att vara
            så sårbart för störningar som det svenska järnvägsnätet är i dag.
          </p>
          <head xml:id="i-TbsKZBEsCTkhMfZnkwLrWZ" type="h2">
            Skapa ett integrerat och sammanhållet järnvägssystem
          </head>
          <head xml:id="i-CQYppKYMFhLJVMHi7QBjVT" type="h3">
            Ersätt statens krav på vinstutdelning från SJ med ett krav på
            att upprätthålla och utveckla tågtrafiken
          </head>
          <p xml:id="i-XFv65pc5bZ1sii1eaYcG85">
            SJ:s enda uppgift idag är att vara företagsekonomiskt lönsamt
            och leverera ekonomiskt överskott till statskassan. Detta går
            stick i stäv med de transportpolitiska målen och missgynnar resenärens
            behov. Vi anser därför att de politiska uppdragen till SJ behöver
            förtydligas, så att bolaget blir en drivande faktor för att nå
            ett effektivt och klimatsmart transportsystem. SJ har en nyckelroll
            att spela i denna omställning.
          </p>
          <p xml:id="i-XTMhW9ERaHhDQwhpansiUF">
            I dagsläget är det ofta billigare att flyga än att ta tåget.
            Den som vill ta ett miljömässigt hållbart beslut får helt felaktiga
            signaler. Flyget är helt befriat från koldioxidskatt, vilket innebär
            en kontinuerlig subvention av ett miljöförstörande alternativ.
            Regeringens ensidiga höjning av banavgifterna blir i det läget
            bara ytterligare ett sätt att ge både väg- och flygtrafik nya
            fördelar jämte det miljömässigt bästa alternativet.
          </p>
          <p xml:id="i-2K85nWFHrJbTpKGePm4u5X">
            Vi vill slopa kraven på vinstutdelning till staten från SJ. Detta
            bör riksdagen ge regeringen tillkänna som sin mening. Det är bättre
            att överskottet används till investeringar och underhåll för en
            bättre service och att vi successivt får en bättre balans mellan
            priset på tåg- och flygbiljetter. Det ska vara billigare att åka
            tåg än att flyga.
          </p>
          <p xml:id="i-A2fR8HiV99GvsK2zjtDAyi">
            SJ bör ha som främsta uppgift att öka tågresandet, istället för
            att ha som enda uppgift att leverera vinst till staten. SJ:s uppdrag
            ska därför vara att bidra till en fördubbling av andelen resande
            med kollektivtrafik. Detta bör riksdagen ge regeringen tillkänna
            som sin mening. SJ ska också verka för att de transportpolitiska
            målen och klimatmålen nås, samt att tågtrafiken upprätthålls och
            utvecklas. Detta bör riksdagen ge regeringen tillkänna som sin
            mening.
          </p>
          <p xml:id="i-HJvd6mZWEns67pWfMj4oXr">
            I Storbritannien har man framgångsrikt provat en intressant modell
            kallad Public Interest Companies (PIC) för styrning av sådan statlig
            verksamhet som i Sverige sker i form av statliga bolag. I Storbritannien
            har man valt denna form bland annat för drift av järnvägstrafiken.
            Idén bakom PIC är att skapa ökad legitimitet och transparens samt
            förbättrad måluppfyllelse i offentlig verksamhet samtidigt som
            de fördelar som finns i bolagsformen behålls. En av grunderna
            i PIC-modellen är att öka möjligheten till inflytande och därmed
            ansvarstagande hos intressenterna i bolaget. Det kan handla om
            brukarnas inflytande, personalens inflytande samt andra grupper
            som påverkas av företagets verksamhet. Genom att involvera bredare
            intressentgrupper kan verksamheten drivas mer långsiktigt och
            med större träffsäkerhet. Ett av de problem som PIC-modellen syftar
            till att lösa är problemet med att reglera komplex verksamhet
            där målen för verksamheten är svåra att beskriva i form av kontrakt.
          </p>
          <p xml:id="i-Sk5dGBXGZgFzQ34faYvmCA">
            I en rapport beställd av Riksrevisionen år 2005 3 beskrivs diskussionen
            kring PIC i Storbritannien och hur PIC-modellen skulle kunna vara
            en väg framåt för att förbättra styrningen av statliga bolag i
            Sverige. Vi anser att PIC-modellen är intressant i ett svenskt
            perspektiv, eventuellt inom järnvägssektorn.
          </p>
          <head xml:id="i-KjmTUR5nNp69pnHtdNN3xT" type="h3">
            Låt SJ få huvudansvar för nationell tågtrafik
          </head>
          <p xml:id="i-7e632z4dF7dMW5V9XJAKWS">
            Miljöpartiet anser inte att en avreglering av tågtrafiken är
            ett sätt att stärka järnvägen, utan snarare ett sätt att undergräva
            förutsättningarna för ett effektivt och sammanhållet järnvägssystem.
            Vi anser att staten bör ta ett helhetsansvar för tågtrafiken och
            att avregleringen bör avbrytas. SJ bör ha huvudansvar för nationell
            tågtrafik. Detta bör riksdagen ge regeringen tillkänna som sin
            mening.
          </p>
          <p xml:id="i-12Jx8HwZXqKC4mNTHDuDoH">
            Internationella exempel från såväl Storbritannien som Nya Zeeland
            visar att ensidigt fokus på privat vinst leder till försämringar
            i tågtrafiken och att en återreglering av trafiken är fullt möjlig
            och nödvändig. I Storbritannien har man åter reglerat vissa järnvägssträckor,
            till exempel mellan London och Edinburgh. Det är resenärens perspektiv
            som ska stå i fokus, inte operatörens.
          </p>
          <p xml:id="i-Pf64VcfvAx2mhNfwKnLKBK">
            I Nya Zeeland ökade olyckor och dödsfall i samband med bolagiseringen.
            Kulmen kom år 2000 då en regeringsutredning av tågbolaget Tranz
            Rails arbetsmiljö inleddes, efter att fem av deras anställda dött
            på tolv månader.
          </p>
          <p xml:id="i-PDdQ4z8h3ANxuXcTWZBEdZ">
            I Schweiz, som är ett föregångsland vad gäller punktliga och
            effektiva järnvägstransporter, konstaterar järnvägschefen att
            en komplex järnvägsverksamhet inte kan bedrivas utan offentliga
            medel och han kan inte förstå den önskan som finns i vissa andra
            länder om att överföra järnvägen till den privata sektorn. Det
            integrerade företagets styrka är att det har ansvar för optimeringen
            av hela systemet, i synnerhet vad gäller persontrafiken.
          </p>
          <head xml:id="i-V7aJgkav7s9GMEnt9Vgn8q" type="h3">
            Låt Trafikverket utföra banunderhåll i egen regi
          </head>
          <p xml:id="i-DuCzHep5XNuMKvNCYTXe6T">
            Underhåll av järnvägen är sedan ett antal år tillbaka konkurrensutsatt.
            Tanken från den borgerliga regeringen var att fler operatörer
            skulle öka effektiviteten. Med facit i hand kan det konstateras
            att så inte skett:
          </p>
          <list xml:id="i-BUY584r8zeKtSkLEqcYyVz" style="ul">
            <item xml:id="i-FWbxkyWMFPDjY3NVEbqzcF">
              Antal personer som jobbar direkt med underhåll har minskat med
              1 500 personer sedan 1998 medan antal personer som administrerar
              verksamheten har ökat med lika många. Färre personer på spåren
              och fler i bokföringen är resultatet.
            </item>
            <item xml:id="i-FoiD3s5bVbqxzgcnoAKSCL">
              Kostnaderna har ökat. Sedan 2004 har kostnaderna för drift, underhåll
              och reinvesteringar ökat med drygt 2 miljarder kronor. Jämförelsen
              med England är slående. Under det sista året med statligt ägande
              uppgick anslagen till de engelska järnvägarna till totalt £1 miljard.
              Vid slutet av det första året av privatisering hade dessa mer
              än fördubblats till £2,1 miljarder. En fjärdedel av detta ökade
              anslag absorberas av transaktionskostnader (juridiska kostnader),
              vinstmarginaler, högre försäkrings- och kapitalkostnader.
            </item>
            <item xml:id="i-GGdQnqjr527NQiohpha9qM">
              Ingen fungerande marknad. Den marknad som finns för järnvägsentreprenader
              rör sig så gott som uteslutande om nybyggnationer, någon nordisk
              marknad för drift och underhåll finns inte. Kundunderlaget är
              minst sagt begränsat. Den självreglerande marknaden kan aldrig
              fungera utan perfekta förutsättningar med tillräckligt många säljare
              och tillräckligt många köpare. Utan detta blir konkurrensen kontraproduktiv
              och järnvägen förlorar i konkurrenskraft mot andra mindre miljövänliga
              transportalternativ
            </item>
          </list>
          <p xml:id="i-AZcWk7T1DLyka2XxDEcVpM">
            Alltså har kostnaderna stigit samtidigt som personalstyrkan direkt
            ute på spåren har minskat och persontrafiken ökat med mer än 60
            procent de senaste tjugo åren (mätt i personkilometer). Det säger
            sig självt att en sådan utveckling inte är hållbar i längden.
            I Nya Zeeland återfördes skötsel och spår till offentlig regi
            efter att privata företag maximerade vinst till aktieägarna istället
            för att underhålla järnvägssystemet.
          </p>
          <p xml:id="i-67b3Tvb7JGdFdmY4FRk6TB">
            Samtliga dessa faktorer pekar på att det bästa för resenärerna
            är att Trafikverket får driva banunderhåll och drift i egen regi.
            Detta bör riksdagen ge regeringen tillkänna som sin mening. Det
            ger mer personal på spåren och mer nytta för pengarna. Vi anser
            att Infranord AB ska återgå till egen regi som en del av Trafikverkets
            verksamhet.
          </p>
          <head xml:id="i-JZL9VuW5FnUyMwru2UN9wN" type="h3">
            Ge Trafikverket ansvar för järnvägsstationer, verkstäder och
            terminaler
          </head>
          <p xml:id="i-AoUoXS9uuHyE7vbu2hj7et">
            Stationshusen och verkstäder är viktiga nav för tågtrafiken,
            inte bara för resenärer utan även för godstransporter. I dag har
            det statliga fastighetsbolaget Jernhusen 4 ansvar för dessa, liksom
            vissa terminaler för omlastning och uppställning. Vinterns akuta
            brist på anläggningar för att ta bort is från tågvagnar och lok
            (så kallade avisningsanläggningar) kan delvis förklaras av att
            Jernhusens krav på att leverera vinst till staten inte leder till
            största möjliga samhällsnytta. Avisningsanläggningar är en flaskhals
            för spårtrafiken idag. Detsamma gäller tillgången till verkstäder
            i större städer. Det handlar även om att optimera användningen
            av mark i anslutning till stationerna, med uppställningsplatser
            etc.
          </p>
          <p xml:id="i-NyoPdMtE1uracRNt18Voda">
            För att kunna ge en optimal service och tillgänglighet till tågresenärerna
            föreslår vi att driften av Jernhusens verksamheter ska föras över
            till Trafikverket. Detta bör riksdagen ge regeringen tillkänna
            som sin mening. Det innefattar stationer såväl som verkstäder
            och terminaler. Järnvägsstationer, verkstäder, terminaler, mark
            m.m. ska utgöra ett sammanhållet system med ett samhällsuppdrag
            i stället för det ensidiga avkastningskrav som finns i dag.
          </p>
          <head xml:id="i-LQAe7znSaxdAHmd3atg31G" type="h3">
            Inga höjda banavgifter i väntan på tillräckliga klimatskatter
          </head>
          <p xml:id="i-JjFmFJkjfHnX8bMEvNkmoA">
            Regeringen planerar att fördubbla banavgifterna under en period
            av fyra år. Samtidigt ligger den borgerliga regeringens planer
            på att införa kilometerskatt för tunga lastbilar och flygskatt
            helt nere. Det innebär att prisrelationen mellan järnväg respektive
            lastbil och flyg kommer att förskjutas ytterligare till järnvägens
            nackdel. Det är inte rimligt.
          </p>
          <p xml:id="i-KcoQhB4s7ApY3zJWF4d8AL">
            I Tyskland konstaterade man att en ensidig höjning av banavgifterna
            ledde till ökade transporter på väg. En kilometerskatt för tunga
            lastbilar infördes för att balansera prisrelationerna.
          </p>
          <p xml:id="i-PbNWDBMq2XiVTk2CbUthZB">
            De transportslag som har störst klimatpåverkan ska beskattas
            därefter. I väntan på att så blir fallet anser vi att banavgifterna
            ska frysas. Detta bör riksdagen ge regeringen tillkänna som sin
            mening.
          </p>
        </div>
        <div xml:id="i-5GFT1H7jMbmVkPhbRmexhw" type="signatureBlock">
          <list xml:id="i-NMZut54t1hs3yyUcYjXALr">
            <item xml:id="i-26xamSxakyg5N83VjtCvUi" who="i-XSuWURvcJRjSbVSYUBBuD2" type="signature">
              Stina Bergström (MP)
            </item>
            <item xml:id="i-LGr8YwYYCZ2sDx1f3GeTmC" who="i-DLt3BwBDVwBxqxVEki5m5B" type="signature">
              Annika Lillemets (MP)
            </item>
            <item xml:id="i-4SZFqGPzRXvswMBdaSm6G3" who="i-LSGLGKPPdgKqe7pxwHn9sf" type="signature">
              Lise Nordin (MP)
            </item>
            <item xml:id="i-5y9raW5wv5ky2QbncQ2tat" who="i-V1piU7dAy9T73Gqt6tm91j" type="signature">
              Kew Nordqvist (MP)
            </item>
            <item xml:id="i-Q1BeKTJJcRyjHeUg4Vjeje" who="i-9BUsH2Bn1bGihptNC5r7uq" type="signature">
              Peter Eriksson (MP)
            </item>
          </list>
        </div>
      </div>
    </body>
  </text>
</TEI>
