<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__90/mot_1961__ak__90-001.pdf"/>
      <fw xml:id="i-XWgQdnjSaRMqTkvCAv3WMm">
        Nr 90—98 Motioner i Andra kammaren, nr 90 år 1961 1
      </fw>
      <div type="motHeader" xml:id="i-FPd8NbNGXYuchofXpsVHoH">
        <div type="motTitle" xml:id="i-R9nBtzGC51jdJ4K1C4TSkc"/>
        <div type="motSubmissionInfo" xml:id="i-AovCAGzkZk3MV6V1J3MdSR"/>
      </div>
      <div type="motBody" xml:id="i-H5xCHUQAgJiZ2waXY3pzNF">
        <div xml:id="i-2ekxh9kyW81JG7LyCknp7w">
          <p xml:id="i-RA1pk8CJMxci9pfQNQP2x9">
            Nr 90
          </p>
          <p xml:id="i-FNRm4oKb3TimVC18Fo57Un">
            Av herr Hedlund m. fl., angående förordning om rätt till utjämning
            av statlig inkomstskatt å merinkomst i vissa fall, m. m.
          </p>
          <p xml:id="i-Eb4DfNyvo58SpivMaQNv7A">
            (Lika lydande med motion nr 71 i Första kammaren)
          </p>
          <p xml:id="i-7c3PwRa4ExyesWR9TUGEdB">
            Fjolårets riksdagsbeslut om rätt till förlustutjämning vid taxering
            för in- komst undanröjer delvis de störande verkningarna av beskattningsårets
            slutenhet och är av värde framför allt för nystartade företag
            eller företagare inom industri, jordbruk, handel och andra servicenäringar,
            där förluster ofta måste uppvisas under de första verksamhetsåren.
            Förlustutjämningen kan i stort sett sägas tillgodose utjämningsbehovet
            för skattskyldiga med propor- tionell beskattning, dvs. aktiebolag
            och därmed likställda, även om det sam- tidigt måste framhållas,
            att utformningen av riksdagsbeslutet i fjol inte till alla delar
            kan sägas vara tillfredsställande. För fysiska personer, som i
            fråga om statsskatten är progressivt beskatta- de, är det emellertid
            angeläget, att möjligheter öppnas för en fullständig resultatutjämning
            mellan olika inkomstår, så att de godtyckliga verkningarna av
            de progressiva skatteskalorna kan undanröjas. Stora variationer
            i in- komsterna mellan olika år förekommer hos vissa grupper av
            skattskyldiga, särskilt i förvärvskällorna jordbruksfastighet,
            annan fastighet och rörelse. Även löntagare kan vissa år ha betydande
            avvikelser från normalinkomsten till följd av t. ex. sjukdom eller
            arbetslöshet. En inkomsttagare med mellan olika år varierande
            inkomster har för viss period naturligtvis inte större skattekraft
            än en inkomsttagare, som under samma tidrymd uppnår samma inkomstsumma
            vid stabil inkomstnivå. En öppen resultat- eller skatteutjäm-
            ning är i princip inte tillåten enligt nuvarande beskattningsbestämmelser.
            Endast i speciella fall kan en mera direkt öppen utjämning av
            inkomster mellan olika år åstadkommas genom skogskontot, vissa
            investeringsfonder och de särskilda bestämmelserna om s. k. ackumulerad
            inkomst. Varken här- igenom eller genom de möjligheter till förtäckt
            resultatutjämning, som före- ligger i fråga om t. ex. avskrivning
            å inventarier och maskiner, varulager- värdering etc., kan emellertid
            en verklig resultatutjämning åstadkommas. Den för vårt beskattningssystem
            gällande huvudprincipen om beskattnings- årets slutenhet medför
            därför en på längre sikt för hård beskattning av skattskyldiga,
            som har ojämna inkomster. Därmed uppstår ett oriktigt be-
          </p>
          <p xml:id="i-ThuipLAUGixTzSDxSnFCPu">
            Bihang till riksdagens protokoll 1961. 4 saml. Nr 90—98
          </p>
          <pb facs="riksdagen-motions-pdf/data/1961/mot_1961__ak__90/mot_1961__ak__90-002.pdf"/>
          <fw xml:id="i-ESYTt8U8kFZT5VE6BZ3ULV">
            2 Motioner i Andra kammaren, nr 90 år 1961
          </fw>
          <p xml:id="i-QwWfSjqWxyCPJCuJMuW7xN">
            skattningsresultat, som inte är i överensstämmelse med principen
            om att skatt skall uttagas efter bärkraft. I strävandena till
            en rättvisare beskattning har kravet på införande av rätt till
            öppen resultatutjämning mellan olika beskattningsår fått en alltmer
            framträdande plats. Från centerpartiets sida har detta krav vid
            upprepade tillfällen framförts. Målsättningen måste enligt vår
            mening vara, att den skattskyldige skall få rätt att fördela den
            skattemässiga vinsten av sin verk- samhet under ett antal beskattningsår
            så att en såvitt möjligt jämn redo- visning på de olika beskattningsåren
            kommer till stånd. 1957 års skatteutredning, vars förslag låg
            till grund för riksdagsbeslutet om rätt till förlustutjämning,
            övervägde även möjligheterna att införa rätt till öppen resultatutjämning
            vid inkomsttaxeringen. Utredningen underströk i sitt betänkande
            (SOU 1958:35) vikten av att genom vidgade möjligheter till utjämning
            förutsättningar skapas för en ökad skatterättvisa och föreslog
            i detta syfte även rätt till utjämning av statlig inkomstskatt
            å merinkomst i vissa fall (progressionsutjämning). Denna del av
            utredningsförslaget upp- togs emellertid inte i propositionen
            till fjolårets riksdag, trots att flertalet remissinstanser, däribland
            samtliga näringsorganisationer, tillstyrkt en sådan progressionsutjämning.
            Enligt 1957 års skatteutredningsförslag skulle fysisk person,
            oskift dödsbo och familjestiftelse ha rätt till progressionsutjämning,
            om den beskattnings- bara inkomsten med minst 12 000 kronor översteg
            nästföregående års mot- svarande inkomst. En jämförelse skulle
            sålunda göras endast mellan två på varandra följande år. Utjämningen
            skulle ske på sådant sätt, att den stat- liga inkomstskatten för
            merinkomståret nedsattes till sådant belopp, att den sammanlagda
            statliga inkomstskatten för detta beskattningsår och för jäm-
            förelseåret skulle bli lika stor som summan av den skatt som den
            skatt- skyldige haft att erlägga för nämnda båda år, därest den
            sammanlagda be- skattningsbara inkomsten varit lika fördelad på
            de båda åren. Angelägenheten av att möjligheter till progressionsutjämning
            snarast ska- pas motiverar enligt vår mening att på grundval av
            nämnda utrednings för- slag beslut nu fattas om rätt till utjämning
            av statlig inkomstskatt å mer- inkomst. På några punkter är det
            emellertid enligt vår mening nödvändigt, att ändringar företages
            i skatteutredningens förslag. Minimibeloppet för merinkomsten.
            Det synes oss nödvändigt att stadga att för rätt till progressionsutjämning
            skall gälla, att merinkomsten uppgår till visst minimum. Skatteutredningens
            förslag om ett minimibelopp av 12 000 kronor måste emellertid
            sägas vara för högt i många fall och särskilt för småföretagargrupperna.
            Vi föreslår, att gränsen i fråga om merinkomsten nu fastställes
            till 10 000 kronor. Målsättningen måste emellertid vara en sänk-
            ning av gränsen till lägre belopp. Deklarationsskyldigheten. Rätten
            till skatteutjämning har i skatteutred-
          </p>
          <pb facs="riksdagen-motions-pdf/data/1961/mot_1961__ak__90/mot_1961__ak__90-003.pdf"/>
          <fw xml:id="i-Hy9tjZByCRArCEFJEbpdLB">
            Motioner i Andra kammaren, nr 90 år 1961 3
          </fw>
          <p xml:id="i-HJHfjG3BhidPv7XsF8uCPR">
            ningens förslag anknutits till deklarationsskyldighet för jämförelseåret,
            vil- ket medför att utjämning inte får ske, om deklarationsskyldighet
            inte varit för handen året före inkomstökningen. Följden härav
            skulle kunna bli, att utjämning förhindras i en del fall, då en
            sådan framstår som särskilt angce- lägen. Enligt vår mening bör
            som villkor för rätt till progressionsutjämning gälla, att deklarationsskyldighet
            förelegat under jämförelseåret eller något av de två närmast föregående
            beskattningsåren. Progressionsutjämning vid fallande inkomst.
            Enligt skatteutredningens förslag skulle skatteutjämning inte
            medges i sådana fall, då den skattskyldi- ges inkomst av en eller
            annan orsak nedgått under det normala och där- efter stannat på
            den lägre nivån. Utredningen framhöll dock, att det i princip
            inte var oberättigat med skatteutjämning även vid fallande inkomster.
            Av remissinstanserna förordade bl.a. Sveriges lantbruksförbund
            och Riksför- bundet Landsbygdens folk, att progressionsutjämning
            skulle möjliggöras även vid fallande inkomster. Vi delar denna
            uppfattning. Enligt vår mening bör skattskyldig beredas möjlighet
            att vid fallande in- komst få skatteutjämning på så sätt, att
            den sammanlagda statliga inkomst- skatten för det beskattningsår,
            då han begär utjämning, och de två närmast föregående beskattningsåren
            skall utgöra det belopp varmed skatten skulle ha utgått för de
            nämnda beskattningsåren, om inkomsten fördelats lika på de tre
            åren. Som villkor för rätt till sådan progressionsutjämning bör
            vidare gälla, att inkomstminskningen uppgått till minst 6 000
            kronor. En progressionsutjämning enligt vad vi ovan förordat kan
            emellertid en- dast betraktas som en delreform. Möjligheter till
            en fullständig resultat- utjämning måste snarast öppnas. I propositionen
            i fjol uttalades, att frågan om en mera allmän resultatutjämning
            ånyo skulle upptagas till prövning, sedan viss erfarenhet vunnits
            av förlustutjämningen. Enligt vår mening bör emellertid redan
            nu frågan om en fullständig resultatutjämning övervägas inom den
            pågående skatteutredningen eller på annat sätt. En mera allmän
            resultatutjämning kan uppnås genom kontometoden, vil- ken redan
            kommit till användning i lagstiftningen om skogskonto. Insätt-
            ningar å skogskonto är avdragsgilla, medan uttag från kontot skall
            upptagas till beskattning. 1957 års skatteutredning övervägde
            möjligheterna av att in- föra rätt till en mera allmän resultatutjämning
            genom kontometoden för fy- siska personer, främst rörelseidkare,
            jordbrukare och fastighetsägare, men framlade inte förslag till
            lagstiftning härom. Representanterna för jordbru- ket inom utredningen,
            herrar Andersson och Oscarsson, uttalade emellertid i ett särskilt
            yttrande, att jordbrukets behov av resultatutjämning skulle i
            vä- sentlig utsträckning lösas, om utredningens förslag till progressionsutjäm-
            ning kompletterades med bestämmelser som möjliggjorde kontoavsättningar
            i huvudsaklig överensstämmelse med skogskontolagstiftningen. För
            hyres- fastighetsägarnas vidkommande framhöll herr Berg i ett
            särskilt yttrande
          </p>
          <p xml:id="i-9QCgzowRuoxKfMRteQFH68">
            Bihang till riksdagens protokoll 1961. 4 saml. Nr 90—98
          </p>
          <pb facs="riksdagen-motions-pdf/data/1961/mot_1961__ak__90/mot_1961__ak__90-004.pdf"/>
          <fw xml:id="i-SEV872pMbg3JbiD5VWm4qh">
            4 Motioner i Andra kammaren, nr 90 år 1961
          </fw>
          <p xml:id="i-2rFPYWagZy5uewrpNq3tq1">
            angelägenheten av en kontometod, varigenom behov av fonderingar
            för fram- tida reparationer skulle kunna tillgodoses. Ett flertal
            remissinstanser före- slog att kontometoden skulle ÖVvervägas.
            Genom kontometoden skulle fysiska personer inom olika förvärvskällor
            kunna få en motsvarighet till de investeringsfonder, som aktiebolag
            och ekonomiska föreningar med viss skattefrihet får inrätta för
            vissa ändamål. Då skogskontolagstiftningen redan tillämpats under
            åtskilliga år med gynn- samma resultat, bör det enligt vår mening
            vara möjligt att i en snar fram- tid fatta beslut om införande
            av kontometoden för en mera allmän resultat- utjämning. Kontometoden
            kan emellertid i skatteutjämningssyfte bli av värde endast för
            den som från början har sådana vinstförhållanden, att han kan
            göra de för framtida utjämning erforderliga avsättningarna. Nystartade
            företag med förluster eller i varje fall svaga vinstår i ett inledande
            skede kan alltså inte få erforderlig skatteutjämning genom den.
            Enbart kontometoden är sålunda inte en godtagbar lösning av resultatutjämningens
            problem. En fullständig progressionsutjämning måste vid sidan
            härav eftersträvas. Med stöd av vad ovan anförts får vi hemställa,
            I. att riksdagen måtte antaga det av 1957 års skatteutred- ning
            framlagda förslaget till förordning om rätt till utjäm- ning av
            statlig inkomstskatt å merinkomst i vissa fall samt till anvisningar
            till densamma, dock med följande ändringar: dels att som villkor
            för rätt till utjämning av statlig in- komstskatt å merinkomst
            enligt nämnda förordning må gälla, att den till statlig inkomstskatt
            beskattningsbara in- komsten för skattskyldig uppgår till belopp,
            som med minst 10 000 kronor överstiger den skattskyldiges motsvarande
            inkomst under det nästföregående beskattningsåret (jäm- förelseåret),
            dels att som villkor för rätt till sådan progressionsutjäm- ning
            vidare må gälla, att deklarationsskyldighet förelegat under jämförelseåret
            eller något av de två närmast före- gående beskattningsåren, dels
            att rätt till progressionsutjämning jämväl skall före- ligga vid
            fallande inkomst, då skattskyldigs till statlig in- komstskatt
            beskattningsbara inkomst från något av de två närmast föregående
            beskattningsåren minskats med minst 6 000 kronor, och att utjämning
            då må verkställas på så sätt, att den sammanlagda statliga inkomstskatten
            för det beskatt- ningsår, för vilket den skattskyldige begär utjämning,
            och de två närmast föregående beskattningsåren skall utgöra det
            belopp, varmed nämnda skatt skulle ha utgått, om inkomsten
          </p>
          <pb facs="riksdagen-motions-pdf/data/1961/mot_1961__ak__90/mot_1961__ak__90-005.pdf"/>
          <fw xml:id="i-Qzi1cJabPgWKj2WLYxQjCV">
            Motioner i Andra kammaren, nr 90 år 1961 5
          </fw>
          <p xml:id="i-4JY343A3V9e3FPRc8wxtag">
            fördelats lika på de tre beskattningsåren, i enlighet med vad
            ovan anförts, samt att vederbörande utskott måtte utarbeta förslag
            till härför erforderlig författningstext; II. att riksdagen i
            skrivelse till Kungl. Maj:t måtte anhålla om skyndsam utredning
            av möjligheterna till en fullständig resultatutjämning samt om
            att härvid i första hand frågan om resultatutjämning genom kontometoden
            prövas och att förslag i detta syfte skyndsamt förelägges riksdagen.
          </p>
          <p xml:id="i-P5tHYFwq9LWvuoHHwq74mq" type="date">
            Stockholm den 20 januari 1961
          </p>
          <p xml:id="i-2fYzWbTZ86qybezJLDvyLg">
            Gunnar Hedlund Lars Eliasson Nils G. Hansson i Sundborn i Skegrie
            S..G. W. Wahlund Sven Vigelsbo Per Svensson
          </p>
          <p xml:id="i-FkSrnWb9K6CGCfBJHDW7rP">
            i Stenkyrka
          </p>
          <p xml:id="i-GjDH3AbFtjetJNCG39WMUH">
            Gustaf Svensson Harald Larsson i Vä i Hedenäset
          </p>
        </div>
      </div>
    </body>
  </text>
</TEI>
