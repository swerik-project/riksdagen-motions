<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0323/mot_200304_MJ_0323-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ323 pnr: m1505
          </p>
          <p>
            Motion till riksdagen 2003/04:MJ323
          </p>
          <p>
            av Marietta de Pourbaix-Lundin (m)
          </p>
          <p>
            Hemlösa djur
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om hemlösa djur. 2. Riksdagen tillkännager för
            regeringen som sin mening vad i motionen anförs om behovet av
            en kattansvarsutredning.
          </p>
          <p>
            Motivering
          </p>
          <p>
            Varje år blir ett stort antal sällskapsdjur hemlösa. Orsakerna
            till detta kan vara flera. I vissa fall handlar det om att djuren
            förirrar bort sig och inte hittar hem. I andra fall handlar det
            om att djuren dumpas av ägare som av någon anledning inte längre
            vill kännas vid dem. I många fall är det svårt att identifiera
            ägare till hemlösa djur, eftersom det t ex inte finns något krav
            på identitetsmärkning. Upphittade djur skall hanteras som hittegods
            enligt hittegodslagen, vilket innebär att upphittade djur är att
            betrakta som statlig egendom som skall vårdas och förvaras genom
            polismyndigheternas försorg. Om inte ägare går att finna skall
            polismyndigheterna fatta beslut om försäljning alternativt avlivning.
            I dag finns det många problem förknippade med upphittade djur.
            Ett av problemen är just att avsaknad av identitetsmärkning försvårar
            arbetet att åter- börda djuret till sin ägare. Detta problem är
            särskilt stort då det gäller katter, som av naturen är djur som
            ibland rör sig över stora ytor.
          </p>
          <pb facs="riksdagen-motions-pdf/data/200304/mot_200304_MJ_0323/mot_200304_MJ_0323-0002.pdf"/>
          <p>
            2003/04:MJ323
          </p>
          <p>
            Sammanhållet register
          </p>
          <p>
            Ett annat problem är det faktum att det i dag inte finns något
            nationellt register över upphittade djur. Ett upphittat djur registerförs
            endast hos den aktuella polismyndigheten. Ett nationellt samordnat
            register skulle kunna lösa problemet med att ett upphittat djur
            mycket väl kan vara eftersökt av ägare inom annan polismyndighets
            område. Om ett sådant nationellt register gjordes publikt så skulle
            det i sig underlätta möjligheterna för dem som förlorat sina djur
            att eftersöka dem. Ett sådant register skulle också öka intresset
            för att ta hand om ett upphittat djur. Från polisiärt håll har
            det vid flera tillfällen gjorts gällande att uppgiften att ta
            hand om djur inte bör anses som en polisiär uppgift. Bland annat
            har man ört fram att arbetet med upphittade djur tar resurser
            i anspråk som polisen skulle kunna använda för annat arbete, t
            ex att utreda och bekämpa brott. Möjligheten att lägga uppgiften
            att ta hand om upphittade djur på annan myndighet borde utredas.
            Ett annat alternativ som bör utredas är om polismyndighetens arbete
            med dessa frågor kan underlättas så att det blir mindre resurskrävande
            och så att kostnaderna för arbetet inte kan träffa en enskild
            lokal polismyndighet hårt.
          </p>
          <p>
            Kan djurskyddsorganisationerna ta ansvaret?
          </p>
          <p>
            I dag bedriver djurskyddsorganisationerna ett omfattande arbete
            då det gäller att ta hand om upphittade djur och då det gäller
            att söka ägare alternativt hitta nytt hem åt upphittade djur.
            Djurskyddsorganisationernas arbete bedrivs till största delen
            helt ideellt och från samhällssynpunkt är deras arbete mycket
            värt. Möjligheterna att samordna det statliga ansvaret att ta
            hand om upphittade djur och djurskyddsorganisationernas ideella
            arbete bättre bör också ses över i en utredning. Man skulle t
            ex kunna tänka sig att staten betalar för ett visst antal djurplatser
            i förväg för att på så vis täcka det generella behovet av att
            kunna ta hand om upphittade djur. Man skulle också kunna tänka
            sig att djurskyddsorganisationerna skulle kunna ges i uppdrag,
            från polismyndighet, att ta hand om djur som upphittats av allmänheten
            och att polismyndigheten senare skulle kunna vidta de åtgärder
            som krävs för att registrera det upphittade djuret osv. På så
            vis skulle t ex polisresurser under kvällstid och helger kunna
            användas till annat än att ta hand om upphittade djur. Samtidigt
            skulle djuret ändå garanteras god omvårdnad.
          </p>
          <pb facs="riksdagen-motions-pdf/data/200304/mot_200304_MJ_0323/mot_200304_MJ_0323-0003.pdf"/>
          <p>
            Märkning av katter?
          </p>
          <p>
            Samhällets insatser då det gäller hemlösa djur måste också sträcka
            sig till att förebygga förekomsten. Det stora problemet på området
            idag är relaterat till katter. Detta beror på att det saknas krav
            på att katter ska vara ID-märkta och på att katter i dag hålls
            i vårt samhälle på sådant sätt att de förökar sig i stor och många
            gånger okontrollerad omfattning. Samhället bör av dessa anledningar
            vidta åtgärder som kan leda till att problemen på området minskar
            och begränsas. En lämplig åtgärd kan vara att införa obligatorisk
            ID- märkning. En annan kan vara att ställa högre krav på djurägarna.
            Ytterligare en kan vara att avsätta medel för lokala kampanjer
            för kastrering av katter. Nyligen har Hundansvarsutredningen lagt
            sina förslag på regeringens bord. I betänkandet föreslås vissa
            skärpta krav på hundägarna. Jag anser att frågorna om hemlösa
            djur och kattägarnas ansvar bör genomlysas ordentligt så att de
            problem som finns inom områdena ges förutsättningar att hanteras
            bättre av samhället.
          </p>
          <p>
            Stockholm den 5 oktober 2003
          </p>
          <p>
            Marietta de Pourbaix-Lundin (m)
          </p>
          <p>
            2003/04:MJ323
          </p>
        </div>
      </div>
    </body>
  </text>
</TEI>
