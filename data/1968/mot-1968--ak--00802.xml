<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--ak--00802">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__802/mot_1968__ak__802-001.pdf"/>
      <fw xml:id="i-CSZxWzCqzC4NDnRhqA5TkJ">
        Motioner i Andra kammaren, nr 802 år 1968 13
      </fw>
      <div xml:id="i-8T6AfavcMyLaJMwJvXiW1G" type="motHeader">
        <div xml:id="i-BbG3wevn4D9vs1gL3sZPei" type="motTitle"/>
        <div xml:id="i-CRqbHAiNvMXofsUvjT39qn" type="motSubmissionInfo"/>
      </div>
      <div xml:id="i-AbKFpJvtS8r43svNe4DgBp" type="motBody">
        <div xml:id="i-Aqcag5gHhPQbBFZytbupkB">
          <p xml:id="i-QQnr6yU5iTXWb3vYsbDsKm">
            Nr 802
          </p>
          <p xml:id="i-9RFWL9CKyw3qUP1nCqLLb8">
            Av herrar Hedlund och Wedén, i anledning av Kungl. Maj:ts propo-
            sition nr 13, med förslag till förordning om särskilt inves- teringsavdrag
            vid taxering till statlig inkomstskatt.
          </p>
          <p xml:id="i-JwBqzJAakUbwkNtxHZR8gi">
            (Lika lydande med motion nr 628 i Första kammaren)
          </p>
          <p xml:id="i-TEKxMsybHs44wTaSPYniiR">
            Konjunkturavmattningen har givit kraftiga utslag såväl i den
            nu löpande bud- getens utfall som i beräkningarna för budgetåret
            1968/69. Statsinkomsterna ökar i långsammare takt än väntat och
            samtidigt fordras starkt ökade insatser inom arbetsmarknads- och
            lokaliseringspolitikens ram för att undanröja sysselsättnings-
            krisens mest akuta verkningar. Förstärkningen på arbetsmarknadssektorn
            är i nu- varande situation oundgängligen nödvändig och därtill
            starkt socialt motiverad. Den kraftiga och oväntat långvariga
            konjunkturdämpningen har väsentligt ändrat grunden för de budgetberäkningar,
            som gjordes för ett år sedan. Då förväntades den statliga upplåningen
            stanna vid 1,1 miljard kronor. I dag beräknas det statliga lånebehovet
            till drygt 2,8 miljarder kronor. Av skillnaden på 1,7 miljard
            kronor faller inte mindre än ca 1,3 miljard kronor på minskade
            statsinkomster. Det säger åtskilligt om svårigheterna att med
            någorlunda säkerhet uppskatta konjunktur- utvecklingens förlopp.
            Det finns för närvarande mycket få tecken på en konjunkturuppgång
            i Sverige under de närmaste månaderna. Med stor sannolikhet kommer
            det första halvåret 1968 att karakteriseras av fortsatt otillfredsställande
            balans på arbetsmarknaden trots säsongmässig förbättring mot slutet
            av perioden. För tiden efter halvårsskiftet ökar helt naturligt
            osäkerheten i bedömningarna, men också där förefaller rege- ringens
            bedömning att vara i överkant optimistisk. För 1969 kan i dag
            inte dras några säkra slutsatser. Med tanke på svårigheterna att
            bedöma konjunkturens ut- veckling i tiden redan under nästa budgetårs
            första hälft bör finanspolitiken plane- ras med ett starkt inslag
            av flexibilitet. En ökad beredskap på detta område bör också inrymma
            finanspolitiska medel, som vid eventuell användning snabbt kan
            avvecklas vid klara tendenser till konjunkturuppgång. Följderna
            av regeringens försumligheter på stabiliseringspolitikens område,
            med minskad internationell konkurrenskraft och försvagad bytesbalans
            som allvarliga påminnelser om vårt lands starka beroende av utrikeshandeln,
            har ännu inte helt övervunnits. Den återigen väntade försämringen
            i bytesbalansen under 1969 är bl. a. ett uttryck för detta. Därför
            bör man välja konjunkturpolitiska medel som möjliggör en smidig
            anpassning även i här berörda hänseende.
          </p>
          <pb facs="riksdagen-motions-pdf/data/1968/mot_1968__ak__802/mot_1968__ak__802-002.pdf"/>
          <fw xml:id="i-SY7JxV94uTs2QHrxZnVC3J">
            14 Motioner i Andra kammaren, nr 802 år 1968
          </fw>
          <p xml:id="i-HjdUwkVcre7sri3H4cSZPG">
            De störningar i de internationella kapitalrörelserna, som orsakats
            av den eng- elska devalveringen och USA:s föresats att hejda dollarutflödet,
            försvårar ytter- ligare en bedömning av framtidsutsikterna. Men
            det bör vara ett rimligt antagande, att dessa händelser i varje
            fall inte påskyndat en konjunkturuppgång. Till detta kommer så
            följdverkningarna av fjolårets västtyska deflationistiska politik.
            Den aktuella situationen i Sverige kännetecknas av oförändrat
            låg investerings- benägenhet inom företagen. Ökad lagerhållning
            kan dock väntas i begränsad om- fattning. Strukturrationalisering
            och konjunkturdämpning i förening visar sig i det successivt minskande
            antalet lediga platser. Under innevarande kvartal måste vi fortsättningsvis
            räkna med 120 000 å 130 000 sammanlagt som registrerade ar- betslösa,
            sysselsatta genom arbetsmarknadsutbildning och beredskapsarbeten.
            Där- till kommer naturligtvis en betydande dold arbetslöshet,
            vars storlek inte får under- skattas. Det är tyvärr åtskilligt
            som talar mot att arbetsmarknaden under våren förmår absorbera
            all denna arbetskraft i självvald sysselsättning och dessutom
            ta emot den väntade tillströmningen av ung arbetskraft, t. ex.
            skolungdomar och ut- ryckande värnpliktiga. Ett tecken på hur
            arbetslösheten blivit alltmera omfattande och i viss mån ändrat
            karaktär är de svårigheter som drabbat också tjänstemän. Trots
            ett väsent- ligt ökat bostadsbyggande är arbetslösheten bland
            byggnadsarbetarna för när- varande mycket omfattande. En del av
            dessa sysselsättningsproblem kan säkerligen förklaras av den vanliga
            nedgången under vintersäsongen. Samtidigt tycks emel- lertid produktiviteten
            inom byggnadsbranschen utvecklas mycket snabbt, inte minst på
            grund av den ökade användningen av pre-fabricerade byggelement
            och andra metoder som rationaliserar exploateringstekniken inom
            byggnadsområdet. Efter- som byggnadsverksamheten totalt sett —
            inräknat också det s.k. oprioriterade byggandet — inrymmer mindre
            användning av byggelement relativt sett, framstår produktivitetsökningen
            som större än den i verkligheten är samtidigt som en viss oförutsedd
            arbetslöshet inträffar. Det kan ifrågasättas om inte en generösare
            dis- pensgivning måste medgivas för s. k. oprioriterat byggande
            under nuvarande kon- junkturläge. Enligt vår bedömning måste mera
            energiska och målmedvetna insatser sättas in för att skapa nya
            arbetstillfällen. Det gäller helt enkelt att satsa mera på de
            före- byggande och något mindre kortsiktiga lösningarna. Vi har
            därför i särskilda mo- tioner på tilläggsstat för innevarande
            budgetår föreslagit 200 miljoner kronor till åtgärder med direkt
            sysselsättningsskapande effekt. Ungefär hälften av denna summa
            avser beställningar för utvecklingsländernas räkning i svenska
            industrier med outnyttjad kapacitet. Självfallet gäller det här
            att inrikta sig på produkter som u-länderna har ett direkt och
            omedelbart behov av. Viss lagerproduktion kan bli nödvändig för
            att klara planeringen och ändå förlägga tillverkningen till första
            halvåret. Outnyttjad kapacitet inom produktområden av stort intresse
            för utveck- lingsländerna finns för närvarande inom t. ex. stål-
            och järn- samt verkstadsin- dustrin, kemiskteknisk- och pappersindustri.
            Beställningarna avses komma till stånd i samarbete med SIDA. Ca
            50 milj. kr. föreslår vi bli avsatta för vägarbeten
          </p>
          <pb facs="riksdagen-motions-pdf/data/1968/mot_1968__ak__802/mot_1968__ak__802-003.pdf"/>
          <fw xml:id="i-PZoJ7CK44tDwYdj2RmQN1q">
            Motioner i Andra kammaren, nr 802 år 1968 15
          </fw>
          <p xml:id="i-8c9gmUZFe1STGdyMLRPPBv">
            inom landet under första halvåret 1968. Uppkommer ytterligare
            behov av medel för beredskapsarbeten bör detta tillgodoses. Dessutom
            begär vi ett reservations- anslag för försvarets räkning. Såsom
            sysselsättningsläget är för närvarande och som konjunkturbilden
            avteck- nar sig anser vi det synnerligen angeläget att stimulera
            och få upp sysselsättningen under första halvåret 1968. Den politik
            som regeringen presenterat i statsverks- propositionen tar enligt
            vår uppfattning alltför lätt på detta problem och innefattar alltför
            stora risker att sysselsättningsläget även på längre sikt blir
            oacceptabelt lågt. För att nå en snabbare verkande stimulans på
            sysselsättningsläget föreslår vi därför att det av finansministern
            föreslagna särskilda investeringsavdraget om 10 90 vid den statliga
            beskattningen för maskiner och inventarier begränsas att gälla
            första halvåret 1968 och således upphör i och med halvårsskiftet.
            I koordination härmed föreslår vi att omsättningsskatten på företagens
            motsvarande investeringsvaror avskaffas från samma tidpunkt, d.
            v. s. 1 juli 1968 i stället för den av finansminis- tern föreslagna
            tidpunkten 1 januari 1969. Härigenom nås samma syfte som finans-
            ministern avsett med investeringsavdraget, nämligen att motverka
            uppskjutande av investeringar i avvaktan på mervärdeskattens införande
            den 1 januari 1969. Men genom den av oss förordade konstruktionen
            uppnås en förskjutning av be- ställningar och investeringar till
            första halvåret 1968, vilket är önskvärt från kon- junktursynpunkt.
            Den statsfinansiella nettoeffekten av våra förslag beträffande
            investeringsavdra- get och omsättningsskatten på investeringsvarorna
            kan uppskattas till ca 300 milj. kr. Då har ingen hänsyn tagits
            till att de av oss föreslagna åtgärderna kommer att utöva en höjande
            verkan på produktion och sysselsättning, varigenom skatteunder-
            laget ökas och behovet av arbetsmarknadspolitiska åtgärder minskas.
            Detta måste i hög grad påverka budgeten i positiv riktning. Vad
            i övrigt gäller de av oss föreslagna åtgärderna för höjning av
            sysselsättnings- läget faller de med ca 200 milj. kr. på innevarande
            budgetår. Vederbörliga anslag föreslår vi uppförda på tilläggsstat
            för budgetåret 1967/68. Vi har härutöver föreslagit ökningar av
            vissa anslag året 1968/69 i särskilda motioner. Dessa avser främst
            ökade insatser för biståndet till u-länderna, förstärk- ning av
            familjepolitiken bl. a. genom höjning av de allmänna barnbidragen,
            upp- räkning av vissa anslag för försvaret, ökade finansiella
            resurser till kriminalvården och polisväsendet, trafiksäkerheten,
            arbetsmarknaden, kulturarbetet samt idrot- ten. Totalt uppgår
            ifrågavarande anslagshöjningar till ca 360 milj. kr. I särskilda
            motioner föreslår vi finansiell täckning härför genom höjningar
            av sprit och tobaks- skatterna samt genom besparingar. Penningpolitiken
            måste anpassas till konjunkturutvecklingen. Härvid måste även
            valutaläget beaktas. Vad detta beträffar kan det nu konstateras,
            att den valutaut- strömning under förra årets sista dagar, som
            uppkallade de penningvårdande myn- digheterna till motåtgärder,
            nu har förbytts i en återströmning på närmare 400 milj. kr. En
            sänkning av räntan, vilket får fördelar ur allmän kostnadssynvinkel
            och är ägnat att öka investeringsbenägenheten inom företagen,
            måste därför kom- ma i fråga så snart förutsättningar föreligger.
          </p>
          <pb facs="riksdagen-motions-pdf/data/1968/mot_1968__ak__802/mot_1968__ak__802-004.pdf"/>
          <fw xml:id="i-FXCQii8pqcyCpZxyCEiipc">
            16 Motioner i Andra kammaren, nr 802 år 1968
          </fw>
          <p xml:id="i-G8md1UkxaQpaL5cDqvkv9J">
            Som tidigare understrukits bör finanspolitiken utformas med sikte
            på att säkra ett flexibelt handlande med hänsyn till konjunkturutvecklingen.
            Risken för en all- varlig konjunkturförsvagning kan man inte bortse
            ifrån. Därför bör som en finans- politisk beredskapsåtgärd ett
            temporärt avskaffande av energiskatten för företagen och en temporär
            sänkning av omsättningsskatten på konsumtionsvaror förberedas.
            I denna motion framlägges yrkanden avseende de ovan angivna ändringarna
            i fråga om det särskilda investeringsavdraget och omsättningsskatten
            på investerings- varor. Beträffande investeringsavdraget föreslår
            vi således att giltighetstiden bestäm- mes till 1 januari—30 juni
            1968. Vi föreslår vidare att bottenbeloppet om 5 000 kr., som
            enligt propositionen skall vara den minsta anskaffningskostnad
            som skall ge rätt till särskilt investeringsavdrag i det enskilda
            fallet, bestämmes till 3 000 kr. Den begränsning som finansministern
            föreslår kommer nämligen att medföra att många mindre företagare
            utstänges från avdragsmöjligheten. Beloppet kan sänkas till 3
            000 kr. utan att vålla svårigheter för kontrollen. Med den mera
            generösa ut- formning som vi här förordat kan nyinvesteringar
            stimuleras och friställning av arbetskraft undvikas. Vad slutligen
            gäller omsättningsskatten på investeringsvaror föreslår vi att
            denna skatt helt avskaffas fr. o. m. 1 juli 1968 avseende maskiner
            och inventarier. Vi av- ser således samma tillämpningsområde som
            det i Kungl. Maj:ts proposition nr 13 angivna. Med hänvisning
            till det anförda föreslår vi således, A. att riksdagen a) vid
            behandlingen av Kungl. Maj:ts proposition nr 13 måtte besluta
            dels att giltighetstiden bestämmes till den 1 januari—30 juni
            1968 och dels att den i 4 $ angivna lägsta anskaffningskost- naden
            för rätt till särskilt investeringsavdrag bestämmes till 3 000
            kr. och b) måtte besluta att allmän varuskatt inte skall gälla
            för an- skaffning av maskiner och inventarier fr. o. m. den 1
            juli 1968, c) måtte beakta vad i övrigt anförts i motionen, samt
            B. att vederbörande utskott måtte utarbeta förslag till erfor-
            derliga författningstexter.
          </p>
          <p xml:id="i-37KiVsDixMvLBNyffNGLX6">
            Stockholm den 26 januari 1968
          </p>
          <p xml:id="i-7wzNhRLcBULQNBkexbTUG1">
            Gunnar Hedlund (cp) Sven Wedén (fp)
          </p>
          <p xml:id="i-3djBtfYvKExwwMKTkEQ9o8">
            Tryckeribolaget Ivar H&amp;eggström AB + Stockholm 1968 680164
          </p>
        </div>
      </div>
    </body>
  </text>
</TEI>
