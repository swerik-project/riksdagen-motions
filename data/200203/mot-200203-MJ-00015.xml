<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0015/mot_200203_MJ_0015-0001.pdf"/>
      <div type="motHeader" xml:id="i-HgXFb5ugjJtvV2SqcDeBDR">
        <div type="motTitle" xml:id="i-CXy2Eeqy3KwgaBZK59yKYr"/>
        <div type="motSubmissionInfo" xml:id="i-YF7DM35AUoiKvHheCjo2yz"/>
      </div>
      <div type="motBody" xml:id="i-CtkzCMwSYAshFLhGHueJ8q">
        <div xml:id="i-YTef7YykP3r9X1nXQ2yKRN">
          <p xml:id="i-EbJ8Lr3DNeVB63vUoBtKCy">
            2002/03 mnr: MJ15 pnr: m204
          </p>
          <p xml:id="i-9wS4T3MbwJmmWaMQKVtpuK">
            Motion till riksdagen 2002/03:MJ15
          </p>
          <p xml:id="i-DsdRCFUNvndKGX8Cfiggfh">
            av Catharina Elmsäter-Svärd m.fl. (m) med anledning av prop.
            2002/03:41
          </p>
          <p xml:id="i-6Wh2x49VswGQohNQVC9JfA">
            Ändringar i fiskelagen, m.m.
          </p>
          <p xml:id="i-R3uwhPUaBtVAAwPeVp29bt">
            Förslag till riksdagsbeslut
          </p>
          <p xml:id="i-7GNLUihbkaot1mim5Jm7bR">
            1. Riksdagen avslår proposition 2002/03:41 vad gäller föreskrifter
            för fiskevård och för fiskets bedrivande. 2. Riksdagen tillkännager
            för regeringen som sin mening vad i motionen anförs om uppgiftslämning.
            3. Riksdagen tillkännager för regeringen som sin mening vad i
            motionen anförs om yrkesfiskarlicens.
          </p>
          <p xml:id="i-Lp3172hdLX9oSfsaTAjcPf">
            Inledning
          </p>
          <p xml:id="i-4QHZUzyZZ6UDGFnnD66hgz">
            I propositionen föreslås att det i fiskerilagen inte bara skall
            finnas föreskrifter om fiskevård utan även om hur fisket skall
            bedrivas. Därtill föreslås att uppgiftsskyldigheten utökas så
            att i princip allt fiske som sker för försäljning skall rapporteras
            oavsett om man innehar yrkesfiskarlicens eller inte. Myndigheterna
            skall ges ökad möjlighet att kontrollera båtar och lokaler där
            fisk hanteras, vid behov skall polis vara behjälplig. Slutligen
            föreslås att straffmaximun höjs för brott mot fiskerilagen.
          </p>
          <p xml:id="i-LsyXqZtFgcPoSA9bhJm7Bi">
            Vår inställning
          </p>
          <p xml:id="i-KDGqsDK5P14grP98zJPbrz">
            Blir propositionens förslag verklighet tas ett steg mot ytterligare
            detaljkontroller och ökat myndighetsinflytande över fiskenäringen.
            Vi anser att detta vore olyckligt och inte till gagn vare sig
            för näringen, konsumenterna eller fiskebeståndet.
          </p>
          <pb facs="riksdagen-motions-pdf/data/200203/mot_200203_MJ_0015/mot_200203_MJ_0015-0002.pdf"/>
          <p xml:id="i-SS25w9NH3BvuUDYRWSfwfm">
            2002/03:MJ15
          </p>
          <p xml:id="i-QtChkgKFPs1qAiWFtboRsd">
            Föreskrifter för fiskets bedrivande
          </p>
          <p xml:id="i-46aWu9XWZV8GcFYCdR5Ffe">
            I nuvarande lagstiftning finns möjlighet att ge föreskrifter
            för fiskevård utmed kusten och i de stora sjöarna. Förslaget innebär
            att föreskrifter om fiskevård skall utökas till att kunna gälla
            alla vatten om regeringen så anser. Därtill skall föreskrifter
            kunna ges för fiskets bedrivande. Regeringens motiv för förslaget
            är bland annat att fisken skall vara färsk när den landas och
            att skapa bättre förutsättningar för industrin. När det gäller
            fiskare som regelmässigt söker sälja undermålig vara torde marknaden
            själv reglera detta. Det bör inte ligga i någons intresse att
            till exempel köpa rutten fisk. Försäljningen från en sådan källa
            upphör med stor sannolikhet utan myndighetsföreskrifter. Att genom
            myndighetsföreskrifter ge industrin jämnare varutillförsel är
            ett flagrant ingrepp i marknadsmekanismerna. Finns det behov av
            att öka tillförseln av varor under någon del av året är ett effektivt
            medel att höja priserna på produkterna under denna tid. Detta
            förfarande har med framgång tillämpats av mejeriindustrin under
            ett flertal decennier. Rent principiellt skiljer sig inte fiskberedningsindustrin
            från mejeriindustrin, även om det är svårare att kontrollera fångster
            av vilda bestånd än farmade produkter. Denna skillnad gör det
            än mer olämpligt att genom myndighetsföreskrifter söka reglera
            fångsterna. Inte heller torde föreskrifter annat än kortsiktigt
            gynna fiskebestånden. Det har visat sig att det säkraste sättet
            att klara hotade naturresurser är att någon eller några kan tillgodogöra
            sig det ekonomiska utbytet av dem. Däremot har förbud och regleringar
            i bästa fall endast kortsiktiga positiva effekter. I värsta fall
            inga alls. Riksdagen bör därför avslå propositionen i dessa delar.
          </p>
          <p xml:id="i-7AaRfeVRPzV3gUTTUaQnrh">
            Uppgiftsskyldighet
          </p>
          <p xml:id="i-TnKd8MzRVcBn826GT3j1gT">
            Det föreslås också att uppgiftsskyldigheten skall utökas till
            att omfatta också inte licensierade yrkesfiskare i den mån fisk
            fångas med avsikt att säljas. Avsikten sägs vara att skaffa sig
            en bättre bild av hur mycket fisk som fångas eller — med regeringens
            benämning — resursuttaget. I dag omfattas yrkesfiskare av denna
            långt gående uppgiftsskyldighet. Skyldigheten gäller utöver den
            ekonomiska redovisningsplikt som varje näringsidkare har. Som
            ett kontrollinstrument för uttaget av fisk kan den emellertid
            fylla sitt syfte. Det är i princip att jämställa med kontrollerad
            jakt av vilt från land. Med detta för ögonen är det också rimligt
            att en utvidgning av uppgiftsskyldigheten sker. Då är det orimligt
            att skyldigheten regleras efter licensinnehav i stället för efter
            försålda kvantiteter.
          </p>
          <pb facs="riksdagen-motions-pdf/data/200203/mot_200203_MJ_0015/mot_200203_MJ_0015-0003.pdf"/>
          <p xml:id="i-3q7NtR6J7mvyQnXLxFpdvN">
            Vi kan därför i princip bifalla förslaget med förbehåll att gränsen
            för skyldighet sätts vid rimliga volymer vilket i princip inte
            bör understiga de som dagens licensierade fiskare landar.
          </p>
          <p xml:id="i-7ae1zpQP6iuEMJjCEgxmsp">
            Yrkesfiskarlicens
          </p>
          <p xml:id="i-BXbckiK99vqB46pB1rE5SM">
            Det är ett steg i rätt riktning att yrkesfiskarlicens skall kunna
            utfärdas för visst fiske. En sådan åtgärd bör kunna underlätta
            småskaligt fiske. Denna licensgivning får emellertid inte leda
            till att konkurrensen mellan fiskare begränsas. För att ytterligare
            underlätta för den kustnära fiskenäringen bör vid licensgivning
            också kunna övervägas att räkna in omsättningen från vidareförädling
            av fisket. Vi tänker då till exempel på sådan verksamhet som fiskrökning
            och försäljning både vid egen servering och direkt till konsument.
          </p>
          <p xml:id="i-AXKB6ydMb6hpKaKE4KEEiy">
            Stockholm den 19 februari 2003
          </p>
          <p xml:id="i-H7xJahXKvNuwCYibSb8asJ">
            Catharina Elmsäter-Svärd (m)
          </p>
          <p xml:id="i-YX6K4Q5RdUoSKobrcmXPN">
            Lars Lindblad (m) Bengt-Anders Johansson (m) Cecilia Widegren
            (m) Jan-Evert Rådhström (m) Anders G Högmark (m) Ola Sundell (m)
          </p>
          <p xml:id="i-fVFUDwHdS3FYW6vfUi6g2">
            Jeppe Johnsson (m)
          </p>
          <p xml:id="i-FDFKHDxRUxWzhxipeLNXTG">
            2002/03:MJ15
          </p>
        </div>
      </div>
    </body>
  </text>
</TEI>
