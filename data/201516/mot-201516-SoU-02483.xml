<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SoU-02483">
  <teiHeader>
    <fileDesc>
      <titleStmt>
        <title>En förebyggande strategi för bättre folkhälsa</title>
        <author corresp="i-PyuBrn6sPrF8RQEvmB9xdP">av Cecilia Widegren m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2483 av Cecilia Widegren m.fl. (M)</title>
          <idno type="rdwebb">H3022483</idno>
          <rs type="number">2483</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H3022483/text</ref>
          <ref type="dokument_url_html">http://data.riksdagen.se/dokument/H3022483</ref>
          <ref type="dokumentstatus_url_xml">http://data.riksdagen.se/dokumentstatus/H3022483</ref>
          <ref type="docx">http://data.riksdagen.se/fil/ACDBB437-B508-462C-93F2-3928739BDCB0</ref>
          <ref type="pdf">http://data.riksdagen.se/fil/CE1D5855-3D6F-4AD5-A79B-BA09BDED446F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PyuBrn6sPrF8RQEvmB9xdP</idno>
            <name>Cecilia Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q6m2m8XkYZmRWGoWpX28Yp</idno>
            <name>Margareta B Kjellin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-pxoYe2yJTd56QvbXJ8RGr</idno>
            <name>Amir Adan</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7ueMHXSkJ4p8MZCwd6tvma</idno>
            <name>Sofia Fölster</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5iLkMds96DbsdoQ1H5obCT</idno>
            <name>Sofia Arkelsten</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-LQN2UB7ZUM3n6gNS929Hes</idno>
            <name>Thomas Finnborg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Mu8D3Cyy6PoWGop3KQtfh2</idno>
            <name>Anette Åkesson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-EEr3vNU5HHkpGQ7opNJmZY" type="signed"/>
        <correspContext corresp="i-EEr3vNU5HHkpGQ7opNJmZY">
          <note type="signatory" corresp="i-PyuBrn6sPrF8RQEvmB9xdP"/>
          <note type="signatory" corresp="i-Q6m2m8XkYZmRWGoWpX28Yp"/>
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-pxoYe2yJTd56QvbXJ8RGr"/>
          <note type="signatory" corresp="i-7ueMHXSkJ4p8MZCwd6tvma"/>
          <note type="signatory" corresp="i-5iLkMds96DbsdoQ1H5obCT"/>
          <note type="signatory" corresp="i-LQN2UB7ZUM3n6gNS929Hes"/>
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-Mu8D3Cyy6PoWGop3KQtfh2"/>
        </correspContext>
        <correspAction xml:id="i-JxbVsaBBk9oiMYJumTTRbz" type="submitted">
          <date when="2015-10-06"/>
          <time when="13:14:48"/>
        </correspAction>
        <correspAction xml:id="i-B2qjgzErJcJvT64fUzxWxP" type="reviewed">
          <date when="2015-10-06"/>
          <time when="17:04:31"/>
        </correspAction>
        <correspAction xml:id="i-CvRp1vo29SBiAByV3yQuic" type="referred">
          <date when="2015-10-13"/>
        </correspAction>
        <correspAction xml:id="i-3SVYskjuUG2RPyuFRw6nmL" type="assigned">
          <date when="2017-05-10"/>
          <time when="17:57:03"/>
        </correspAction>
        <correspContext corresp="i-3SVYskjuUG2RPyuFRw6nmL">
          <ref type="assignedTo">Socialutskottet</ref>
        </correspContext>
        <correspAction xml:id="i-KJv45vhxmefHCQVUi3kSFg" type="behandlas_i"/>
        <correspContext corresp="i-KJv45vhxmefHCQVUi3kSFg">
          <ref type="uppgift">2015/16:UbU14</ref>
          <ref type="ref_dok_id">H301UbU14</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU14</ref>
          <ref type="ref_dok_titel">Skolväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BqwaUQegMLiug6uETdbbtR" type="behandlas_i"/>
        <correspContext corresp="i-BqwaUQegMLiug6uETdbbtR">
          <ref type="uppgift">2016/17:SoU7</ref>
          <ref type="ref_dok_id">H401SoU7</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU7</ref>
          <ref type="ref_dok_titel">Folkhälsofrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7DQNFSJdjsrKHQGnD4ko6R" type="behandlas_i"/>
        <correspContext corresp="i-7DQNFSJdjsrKHQGnD4ko6R">
          <ref type="uppgift">2016/17:SoU10</ref>
          <ref type="ref_dok_id">H401SoU10</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU10</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RQzANoTmEqsjvfc8iREymq" type="motHeader">
        <div xml:id="i-6UXHKq96EtLmLfSeRDUpzm" type="motTitle">
          Motion till riksdagen 2015/16:2483 av Cecilia Widegren m.fl.
          (M) En förebyggande strategi för bättre folkhälsa
        </div>
      </div>
      <div xml:id="i-4f485NywbYH6Q8Mzwkf94c" type="motBody">
        <div xml:id="i-SnxYWZPhWoRAJ4dg75uki2" type="motProposal" subtype="förslag">
          <head xml:id="i-6guThhfWePPxgXCZ1bP84k">
            Förslag till riksdagsbeslut
          </head>
          <list xml:id="i-NXjN5V5BTMShfZs821zbnw" style="ol">
            <item xml:id="i-BW5g2YY2GKZ9RPEAjtcFYA">
              Riksdagen ställer sig bakom det som anförs i motionen om att
              fortsätta att utveckla det förebyggande arbetet för att minska
              riskerna för ohälsa och tillkännager detta för regeringen.
            </item>
            <item xml:id="i-kennHHu8EwKkPZVMDFS1h">
              Riksdagen ställer sig bakom det som anförs i motionen om att
              pröva möjligheten att under mandatperioden införa upp till en
              timmes rörelse om dagen i skolan eller på fritis och tillkännager
              detta för regeringen.
            </item>
            <item xml:id="i-BGJS717Pnywmoeacbpxsd">
              Riksdagen ställer sig bakom det som anförs i motionen om att
              genomföra livsstilsförändringar på recept och strategier fullt
              ut under mandatperioden och tillkännager detta för regeringen.
            </item>
            <item xml:id="i-7bX2dJRyeKMLx1EoECf5BD">
              Riksdagen ställer sig bakom det som anförs i motionen om att
              under mandatperioden ta fram en förnyad långsiktig och förebyggande
              strategi för bättre folkhälsa och tillkännager detta för regeringen.
            </item>
            <item xml:id="i-Y9YggP3ucJkpZ5jJNSyZka">
              Riksdagen ställer sig bakom det som anförs i motionen om att
              utveckla den gränslösa vården i Norden och stärka det samlade
              nordiska hälsosamarbetet och tillkännager detta för regeringen.
            </item>
            <item xml:id="i-8f9gDMRRaHvQq75FWP3Q7p">
              Riksdagen ställer sig bakom det som anförs i motionen om vikten
              av att rehabilitera och träna människors friska funktioner i hälsoförebyggande
              syfte och tillkännager detta för regeringen.
            </item>
            <item xml:id="i-GdxatVv8F1KtwWSpHaLiB8">
              Riksdagen ställer sig bakom det som anförs i motionen om det
              fria vårdvalet i den europeiska unionen och tillkännager detta
              för regeringen.
            </item>
          </list>
        </div>
        <div xml:id="i-DLqvf3dgBobc8bevoZJoaM" type="motContent">
          <head xml:id="i-FyqStSVYMAtmVypx1D8XPz" type="h1">
            Moderata värderingar och utgångspunkter
          </head>
          <p xml:id="i-9eY96NiEHd5FNuqfgnJT7q">
            Varje enskild människa är den viktigaste utgångspunkten för Moderaternas
            politik och vårt samhällsengagemang. Våra värderingar formas av
            vår syn på människan. Vi ser hela människan. Vi vet att varje
            människa har stora förmågor och möjlighet att utveckla dessa och
            växa när man möter nya utmaningar, samtidigt som människan ibland
            ställs inför svåra situationer och prövningar där man behöver
            hjälp och stöd, ibland mer än samhället förmår att klara av.
          </p>
          <p xml:id="i-TYLKhUwd3pAJY8SqG99hcE">
            Människor bör ges möjlighet att själva ta ansvar för sin hälsa
            och få möjligheter att finna lösningar på de utmaningar kring
            sin hälsa som de själva upplever. Den enskildes egen förmåga och
            kraft bör sättas främst. Arbetet med gemensam folkhälsopolitik
            bör alltid starta hos den enskilde. Att ta eget ansvar och påverka
            sin egen hälsa ska samhället underlätta och stödja så att det
            känns viktigt och angeläget för alla att delta.
          </p>
          <p xml:id="i-F1WotgrBrxQsewnz9GQhEM">
            Sverige är ett av världens bästa länder att växa upp i för barn
            och unga och leva i för vuxna. Det ska fortsatt vara så. Sverige
            ska vara ett land där alla blir sedda, hörda och känner sig behövda
            oavsett ålder, bakgrund och erfarenheter. Sverige ska sträva efter
            att skapa förutsättningar för en god hälsa för hela befolkningen
            oavsett var i landet man bor.
          </p>
          <p xml:id="i-QuLDuYWPQmUznDnyVqxF5g">
            Ett förebyggande hälsoarbete från samhällets sida ska aktivt
            sträva efter att begränsa alkoholskadorna, minska bruket av tobak
            och fortsätta att arbeta för ett narkotika- och dopningsfritt
            samhälle. Därtill vara balanserat med insikten om att människor
            har rätt att själva bestämma över sina egna liv och därutöver
            bygga på sambandet mellan hälsans villkor och den enskildes förutsättningar.
          </p>
          <p xml:id="i-3JPJG3Au2SFkoQswXErp14">
            Det betyder inte att man har rätt att förstöra andra människors
            liv, exempelvis sina egna barns uppväxt, med ett omfattade missbruk
            av narkotika, dopningspreparat eller alkohol som leder till att
            man inte kan ge sina barn den omvårdnad, trygghet och stöd som
            alla barn och unga har rätt till.
          </p>
          <p xml:id="i-VFX4CSMY8kuAYs7oBJ1327">
            Psykisk ohälsa har blivit allt vanligare, inte minst bland många
            unga. Det är en utveckling vi aldrig får acceptera. Ingen ska
            behöva vara rädd när man går till skolan eller till sin arbetsplats
            för att man känner sig mobbad eller mår dåligt därför att man
            känner sig utanför. Vi har alla ett gemensamt ansvar som medmänniskor
            att behandla varandra med respekt.
          </p>
          <p xml:id="i-LQbB3XPsp22EnQTEoEP9Bm">
            På många sätt har vi en utmärkt folkhälsa i Sverige. Vi tillhör
            nationerna i världen med längst medellivslängd. Många äldre, såväl
            kvinnor som män, lever mycket aktiva liv långt upp i åldrarna.
            Samtidigt som många lever i stor ensamhet, inaktivitet och isolering.
            Det är viktigt att se denna tudelning för att kunna påverka och
            förändra. God hälsa är alltid en sund investering.
          </p>
          <p xml:id="i-L1hekCgpEJVdiQRZDqYckH">
            Vår utgångspunkt är att förslag till reformer måste prövas mot
            vad de offentliga finanserna ger utrymme för och samhällsekonomin
            medger.
          </p>
          <head xml:id="i-2fZKKWttxjMRGdr4epxiWK" type="h1">
            Alliansregeringens folkhälsoarbete
          </head>
          <p xml:id="i-WALLTjEMgihitNodQ2eFX2">
            Alliansregeringen vidtog ett antal övergripande reformer inom
            folkhälsopolitiken. Man lade fast grunderna i det fortsatta folkhälsoarbetet
            genom dels propositionen (2007/08:110) Enförnyad folkhälsopolitik,
            dels propositionen (2012/13:116) En samlad myndighetsstruktur
            inom folkhälsoområdet. Därtill utvecklade man den fortsatta folkhälsopolitiken
            i skrivelsen (2011/12:166) En folkhälsopolitik med människan i
            centrum.
          </p>
          <p xml:id="i-Ce6vqcrzUAr726n8VEntog">
            Folkhälsa avser de samlade insatser som syftar till att ge verktyg
            för människor att ta hand om sin egen hälsa och till att skapa
            bästa möjliga förutsättningar för hälsoutvecklingen på den övergripande
            befolkningsnivån. Folkhälsopolitiken spänner över flera olika
            utgiftsområden och flera olika beslutsnivåer, det vill säga såväl
            lokalt, regionalt, nationellt som internationellt.
          </p>
          <p xml:id="i-88KuKjmQf56WgrFfEJoXLU">
            Alliansregeringen utvecklade och tydliggjorde de övergripande
            målområdena i folkhälsoarbetet. Folkhälsopolitikens nuvarande
            elva målområden är delaktighet och inflytande i samhället, ekonomiska
            och sociala förutsättningar, barns och ungas uppväxtvillkor, hälsa
            i arbetslivet, miljöer och produkter, hälsofrämjande hälso- och
            sjukvård, skydd mot smittspridning, sexualitet och reproduktiv
            hälsa, fysisk aktivitet, matvanor och livsmedel samt alkohol,
            narkotika, dopning, tobak och spel.
          </p>
          <p xml:id="i-RLNWAYRuRyxdfYFzxRpDnd">
            Alliansregeringens utgångspunkter i arbetet för en förbättrad
            folkhälsa vilade dels på en värderingsgrund, dels på fem viktiga
            byggstenar för att kunna förverkliga hälsoarbetets målsättningar.
            Därtill var och är inställningen att god folkhälsa är en investering
            för såväl den enskilde som för hela Sverige.
          </p>
          <p xml:id="i-XPQd3X6K72sCXgZEUvsWqf">
            De grundläggande värderingarna handlar om att folkhälsopolitiken
            bör inspirera och stimulera, snarare än komma med förmaningar
            och påbud uppifrån. Syftet ska vara att människor själva i grunden
            inspireras att ta ansvar för sin egen hälsa och att samhället
            ska respektera varje människas integritet och kraft.
          </p>
          <p xml:id="i-XxQhJHeS3CchFuASKaE6F2">
            De fem byggstenarna handlar om starten i barns och ungas uppväxtvillkor.
            Stödet i form av att underlätta för hälsosamma val. Skyddet avseende
            ett effektivt och säkert skydd mot hälsohot. Samverkan där fokus
            ligger på det gemensamma ansvaret att skapa god hälsa samt slutligen
            en stärkt kunskapsstyrning. Vidare betonades att kommuner och
            landsting har en nyckelroll i folkhälsoarbetet och att unga och
            äldre är två särskilt angelägna målgrupper.
          </p>
          <p xml:id="i-MyA7t5vpxM1R5kp5DrCqii">
            Alliansregeringen genomförde en satsning på förstärkt elevhälsa
            och näringsriktiga måltider i skolan, samt Livsmedelsverkets nationella
            kompetenscenter för måltider i offentlig sektor är några tydliga
            exempel på förebyggande åtgärder som genomförts i syfte att skapa
            ännu bättre förutsättningar för mer av fysisk aktivitet och bra
            matvanor som ökar chanserna till en god hälsa.
          </p>
          <p xml:id="i-UDCEHaYXyZmAjUNcgPpkmA">
            Alliansregeringen föreslog till riksdagen i mars 2013 att en
            ny myndighet skulle införas inom folkhälsoområdet – Folkhälsomyndigheten.
            Den 1 januari 2014 infördes myndigheten i syfte att framförallt
            förbättra förutsättningarna gällande ett effektivare kunskapsbaserat
            arbete inom folkhälsa. Folkhälsomyndigheten övertar de ansvarsområden
            som tidigare utfördes av dels Statens folkhälsoinstitut, dels
            Smittskyddsinstitutet. Dessa bägge myndigheter avvecklas.
          </p>
          <p xml:id="i-HMMhiADuuqG5UkvRyVzUNK">
            Därtill övertar den nya Folkhälsomyndigheten vissa uppgifter
            gällande miljöhälsa, hälsoskydd och folkhälsorapportering som
            tidigare utfördes av Socialstyrelsen. Sammantaget ger denna reformering
            en mer samlad myndighetsstruktur och från och med år 2014 ansvarar
            Folkhälsomyndigheten till stor del för uppföljningen inom folkhälsoområdet.
          </p>
          <head xml:id="i-YMK41kxSyjab5sv2qAcpBL" type="h1">
            Förbättrad folkhälsa en stor strategisk samhällsutmaning
          </head>
          <p xml:id="i-PHMRX77R9DEQRq16vtWLiV">
            Stora delar av den svenska befolkningens hälsa är god. Medellivslängden
            har ökat under 2000-talet och, trots den långvariga ekonomiska
            krisen, var den år 2012 83,5 år för kvinnor och 79,9 år för män.
            Sverige har därtill den allra jämnaste fördelningen av befolkningens
            livslängd av 36 jämförbara länder. Därefter följer Island, Italien,
            Schweiz och Nederländerna (Källa: Finansdepartementets beräkningar,
            måttet är ginikoefficient, baserade på Human Mortality Database,
            University of California Berkeley och Max Planck Institute).
          </p>
          <p xml:id="i-QsLeQL9u93GyuzHsrnP2vZ">
            Den viktigaste förklaringen till den positiva utvecklingen är
            att dödligheten minskat gällande hjärt- och kärlsjukdomar. Dödligheten
            har minskat snabbare bland män och skillnader i dödlighet mellan
            könen har minskat. Sveriges befolkning har aldrig tidigare haft
            en så jämn livslängdsfördelning. Detta positiva mönster ser ut
            att fortsätta.
          </p>
          <p xml:id="i-Dkd55aYqNtmey4QQ845dUN">
            Hälsan är emellertid individuell och varierar trots detta stort
            från individ till individ i samma ålderskategorier och givetvis
            mellan olika åldersspann. Ju äldre vi blir desto fler krämpor
            och symptom till ohälsa, generellt sett. För att stärka möjligheterna
            till ett hälsosamt liv behövs tydliga hälsoinsatser i de tidiga
            välfärdsverksamheterna såsom mödravård, barnhälsovård, förskola,
            grundskola samt distriktssköterskans förebyggande arbete.
          </p>
          <p xml:id="i-DvToznWcEqxDNA78H7MhFq">
            Den egna hälsan är ett personligt ansvar; samtidigt är det viktigt
            att se att det finns människor som av olika skäl, under kortare
            eller längre perioder, inte klarar av att bära det ansvaret helt
            själv. Det är då politiken kan stödja, fånga upp och underlätta
            ett hälsosamt liv.
          </p>
          <p xml:id="i-S8GkiZaCALMhdX1sXiX2Te">
            Det är angeläget att klara av att särskilja hälsa och sjukvård
            för att kunna skapa rätt reformer att möta rätt samhällsproblem.
            Vi anser att det är viktigt att ha som ambition att finna lösningar
            för att stödja, inspirera och ge fler människor konkreta verktyg
            att leva hälsosammare liv för att må bättre, motverka och om möjligt
            skjuta upp sjukdom.
          </p>
          <p xml:id="i-so5a3x63pJBh2LZ5W39zN">
            Det är ett mycket stort och utmanande samhällsproblem att så
            många tvingas in i ett socialt och ekonomiskt nytt utanförskap.
            Forskning visar ett nära samband mellan att vara i utanförskap
            och ökade risker för ohälsa. Det är därför avgörande att stärka
            jobbpolitiken även sett ur perspektiven hälsa och ohälsa. Det
            första jobbet är centralt. Varje satsning på nya jobb och företag
            blir viktiga satsningar på ett hälsosammare Sverige.
          </p>
          <p xml:id="i-Eji4zxzA8aASfzMAqVp7Mw">
            Vården har också en betydande utmaning framför sig gällande att
            bli ännu bättre på hälsofrämjande och förebyggande arbete. Vi
            tror att för att möta denna utmaning behöver de politiska nivåerna
            bli bättre på att skapa förutsättningar för att all personal inom
            vård och omsorg ska kunna utveckla bättre kvalitet och mer av
            förebyggande åtgärder.
          </p>
          <p xml:id="i-DnxDo8xgNs1sjtUpLfbdso">
            Det handlar exempelvis om att bättre än idag säkerställa att
            våra gemensamma resurser används på effektivast möjliga sätt.
            Därtill att åstadkomma kortare väntetider och ökad tillgänglighet.
            Genom en tydligare styrning som möjliggör för personalen i vården
            att lägga mer av fokus på personcentrerad vård och mindre tid
            till administration kan det skapas möjligheter såväl till förbättrad
            vård som en rimligare arbetsmiljö.
          </p>
          <p xml:id="i-BaR9dgdVfRBJ4NHdX6oh9H">
            Den psykiska ohälsan hos alltför många unga är en avgörande utmaning.
            Samtidigt är det viktigt att se att de flesta barn i Sverige trivs
            ganska bra med sina liv. Åtta av tio unga ser ljust på sin framtid
            och de flesta är nöjda med sin hälsa. Den psykiska ohälsan har
            emellertid försämrats de senaste åren. Enligt uppgifter från barn-
            och ungdomspsykiatrin (BUP) inom Stockholms läns landsting har
            ungefär vart sjätte barn och ungdom under 18 år nedsatt psykisk
            hälsa som innebär sänkt livskvalitet.
          </p>
          <p xml:id="i-SkYndFpQk9sAayHoW8xvcF">
            De vanligaste symptomen och diagnoserna handlar om ångeststörningar,
            nedstämdhet och depression. De vanligaste psykosociala påfrestningar
            som barn och unga upplever är relationsproblem mellan föräldrarna,
            andra relationsproblem i familjen och svårigheter med vänner.
          </p>
          <p xml:id="i-3pFqx5fAFqCHU4Sqqmgda9">
            World Health Organization (WHO) samordnar sedan år 1985 en undersökning
            som kallas ”Skolbarns hälsovanor”. I undersökningen utfrågas barn
            och unga som är 11 år, 13 år respektive 15 år om sina levnadsvanor,
            sin hälsa och sin upplevda miljö i hemmet och skolan.
          </p>
          <p xml:id="i-Y5yAd4GnHgxSinacyqvpEX">
            I barnens och ungdomarnas svar i undersökningen går att fånga
            upp ett oroväckande mönster. Den andel barn och unga som svarar
            att de är mycket friska minskar med åldern. Med åldern ökar därtill
            skillnaderna mellan könen, flickornas utveckling är mer negativ.
            Därutöver ökar de självupplevda psykiska besvären.
          </p>
          <p xml:id="i-QyoHgaLmg5PPpbkfuxRCS9">
            Socialstyrelsen har tidigare på uppdrag av alliansregeringen
            dels arbetat med att ta fram nationella riktlinjer, dels i samverkan
            med andra relevanta myndigheter skapat en struktur för att på
            längre sikt säkerställa en samordnad statlig kunskapsstyrning
            inom området psykisk ohälsa.
          </p>
          <p xml:id="i-NryvUhxz8pDyirgRyLtYXg">
            Det finns ett växande intresse för motion, hälsa och mat. Internetsidor,
            tidningar, teve, radio och böcker är fyllda med råd och nyheter
            om mat, kost och motion. Varierande råd och uppmaningar om olika
            dieter, recept och träningsmetoder strömmar mot oss varje dag.
            Det är lätt att känna viss vanmakt, förvirring och trötthet över
            all information som sköljer över oss. Det som ena dagen slås fast
            med säkerhet om saker man inte bör äta förkastas eller i alla
            fall kritiseras nästa dag.
          </p>
          <p xml:id="i-6qmGmT8cwnxxejBiSoMs2Y">
            Därtill är debatten tidvis mycket högljudd och påträngande. Det
            kan ibland vara svårt att särskilja seriösa väl underbyggda fakta
            från råd som saknar belägg i forskning och beprövad erfarenhet.
            Det finns en risk att denna splittrade bild av sanningar skapar
            en uppgivenhet och trötthet som gör att många inte orkar bry sig
            och struntar i att ta till sig av de råd som faktiskt kan leda
            till ett hälsosammare liv.
          </p>
          <p xml:id="i-DQ7DgkVbsVMHS4M3zusGC3">
            Minst ett fall av fem när det handlar om den samlade så kallade
            sjukdomsbördan i Sverige beror på ohälsosamma levnadsvanor som
            exempelvis leder till ökad risk för bland annat hjärt- och kärlsjukdom,
            cancer, psykisk ohälsa, högt blodtryck och övervikt.
          </p>
          <p xml:id="i-7nScPgbWsgCyRAJY9Vxu9e">
            Övervikt och fetma är nära förenat med ökade risker för ohälsa;
            det handlar om bland annat högt blodtryck, hjärt- och kärlsjukdomar
            samt diabetes. Det finns därtill ett tydligt samband mellan övervikt
            och ett antal cancerdiagnoser. Psykiska besvär såsom ångest och
            depression är också tämligen vanliga hos människor med fetma eller
            faktiska eller upplevda problem med övervikt.
          </p>
          <p xml:id="i-EJMU3PH8m2jo8kodbhBiNs">
            Fetma är vanligare bland personer med kortare utbildningsbakgrund
            än bland människor som har längre utbildning. Samtidigt är skillnaderna
            större, gällande fetma, mellan människor som bor i tätorter respektive
            landsbygd. I dag beräknas nära hälften av alla män och ungefär
            fyra av tio kvinnor i Sverige var överviktiga.
          </p>
          <p xml:id="i-TggXKBSsgFpHrKNUpfENN1">
            Efter en tydlig uppgång under 1980- och 1990-talen av antalet
            med fetma eller som är överviktiga förefaller nivån ha stabiliserats,
            men andelen med fetma har fördubblats från fem procent till tio
            procent. Andelen överviktiga har ökat från tre av tio till långt
            över fyra av tio.
          </p>
          <p xml:id="i-9f8Dqum4cBu2sMJURoXEG7">
            Västvärldens enskilt största folkhälsoproblem, som går att förebygga,
            är dock fortfarande tobaksrökning. Tobaksrökning beskrivs av World
            Health Organization (WHO) som en världsomfattande epidemi som
            varje år dödar omkring 5,4 miljoner människor (Källa: WHO, 2008).
          </p>
          <p xml:id="i-3Ukzxa7xdTjFZJHBcC3ZG2">
            Tidskriften The Lancet, augusti 2015, presenterar en ny studie
            som visar att den förväntade livslängden ökat i världen. I Sverige
            är den förväntade livslängden knappt 82 år. Samtidigt ökar antalet
            levnadsår med ohälsa. I Sverige förväntas den genomsnittlige medborgaren
            leva 70 år vid god hälsa och resterande tolv år i ohälsa präglat
            av sjukdom och funktionsnedsättning. Sverige befinner sig inte
            i tio i topp bland länder med bäst folkhälsa. Japan kommer etta,
            därefter följer Singapore. Island är det enda nordiska land bland
            de fem bästa.
          </p>
          <p xml:id="i-UWwaWKoevtJEEPh3wXeNPn">
            En rapport om Det framtida nordiska hälsoarbetet (Bo Könberg)
            beskriver tydligt den utmaning som växer gällande antibiotikaresistens.
            Den utbredda uppfattningen är att det krävs krafttag i hela världen
            om vi ska kunna komma till rätta med den här oroväckande situationen.
          </p>
          <p xml:id="i-H7fHSbhiez3XsBS99NJVgL">
            Det handlar exempelvis dels om att bakterier utvecklat resistens
            gentemot varierande typer av antibiotika, dels om att situationen
            gällande resistens är allvarlig och alarmerande vad gäller läkemedel
            mot tuberkulos och malaria. Könbergs rapport föreslår bland annat
            ett utvidgat nordiskt hälsosamarbete.
          </p>
          <p xml:id="i-GpdfecY9eTrtTfTP4fNNWa">
            Detta är endast några av alla de delutmaningar som tillsammans
            bildar den stora strategiska folkhälsoutmaningen. Vår uppfattning
            är att hälsoutvecklingen i stort i Sverige skett i gynnsam riktning
            de senaste åren, samtidigt som det i linje med våra resonemang
            kvarstår stora utmaningar som om de löses väl kan leda till bättre
            hälsa för såväl den enskilde som samhället i stort.
          </p>
          <head xml:id="i-QHgThmbqoeABQzEZ4ihro5" type="h1">
            Ta fram en förnyad och förebyggande strategi för bättre folkhälsa
          </head>
          <p xml:id="i-9DajQdpvfsTUKndzU8LaDM">
            Hälsan i befolkningen totalt sett påverkas dels av enskilda människors
            medvetna respektive omedvetna val, dels av mer strukturella övergripande
            faktorer. Vi tror på att människor ska ges stort eget utrymme
            att ta ansvar för sin egen hälsa. Det hindrar inte att samhället
            kan stödja och forma strävan att fler och fler människor gör aktiva
            medvetna val som stärker deras långsiktiga hälsa.
          </p>
          <p xml:id="i-XVX8JtunDgM4Umqxi3MTRY">
            Ohälsa kostar den enskilde och samhället enorma resurser varje
            dag, varje vecka och varje månad. År efter år kan bättre hälsa
            skapa utrymme för ökat välbefinnande hos den enskilde som avspeglas
            i ökad livskvalitet och högre produktivitet i arbetslivet genom
            att människor mår bättre, har lägre nivåer av stress samt fysiskt
            såväl som psykiskt har större motståndskraft när saker händer
            i vardags- och arbetslivet.
          </p>
          <p xml:id="i-CNw1SDqBnjR1BjNUy3Pxxz">
            Det är oroande att alltför många barn och unga har en ökande
            psykisk ohälsa. Därtill att vuxna i arbetslivet upplever mer och
            mer stress att få livspusslet att fungera. Detta måste vägas in
            i det samlade hälsoarbetet. Det hälsofrämjande strukturella arbetet
            och sjukdomsförebyggande arbetet bör föras brett och bland annat
            syfta till ökad samverkan mellan olika aktörer.
          </p>
          <p xml:id="i-2AGt2PNf6Zhp6EpChj7mkg">
            Särskilt barn och ungas behov av och tillgång till fysisk rörelse
            och psykiskt välbefinnande ska värnas i en alltmer fortsatt krävande
            verklighet.
          </p>
          <p xml:id="i-7DQyCVNhB5nr29Ke4NvafB">
            Vi föreslår:
          </p>
          <list xml:id="i-XtSForQ85haYTyjWh5XTJo" style="ul">
            <item xml:id="i-RCvgTccN9771c7b9UmgjQD">
              Ta fram en förnyad långsiktig förebyggande strategi för bättre
              folkhälsa med människan i centrum.
            </item>
            <item xml:id="i-Bwkvinr4i3BHahUHFsPKnS">
              Fortsätta utveckla det förebyggande arbetet i syfte att minska
              riskerna för ohälsa.
            </item>
            <item xml:id="i-BTNpbGSMiwhcBcFxF2U4jM">
              Utveckla den gränslösa vården i Norden och stärk det samlade
              nordiska hälsosamarbetet.
            </item>
            <item xml:id="i-2SRQ91g8HhTyXK9MjDSRko">
              Pröva möjligheterna under denna mandatperiod att genomföra livsstilsförändringar
              på recept och strategier fullt ut.
            </item>
            <item xml:id="i-2WRHLFT6Jhau8ukNz36ody">
              Rehabilitera och träna människors friska funktioner i hälsoförebyggande
              syfte.
            </item>
            <item xml:id="i-3YnEW5dqSJPLV4NUrFa3Yb">
              Förtydliga och utveckla informationen om det fria vårdvalet inom
              den europeiska unionen.
            </item>
          </list>
        </div>
        <div xml:id="i-WGcJEazfXVTRiR9cmK13Nq" type="motSignatures">
          <list xml:id="i-5yuyhyjnGPfuCXoeCZj6Hq">
            <item xml:id="i-3R695Mdb7xAhRom8N7yY3m" who="i-PyuBrn6sPrF8RQEvmB9xdP">
              Cecilia Widegren (M)
            </item>
            <item xml:id="i-VyBTLjkDfaKZAptc4GNqEh" who="i-Q6m2m8XkYZmRWGoWpX28Yp">
              Margareta B Kjellin (M)
            </item>
            <item xml:id="i-T8b9XdN7mhUrGVm4bomkjm" who="i-Ev6Dx3pWj2WT32VGQpabaz">
              Finn Bengtsson (M)
            </item>
            <item xml:id="i-KtDNKxPT63yL2J9F8J37JM" who="i-pxoYe2yJTd56QvbXJ8RGr">
              Amir Adan (M)
            </item>
            <item xml:id="i-XtNusp52vgo4W894cmoNLX" who="i-7ueMHXSkJ4p8MZCwd6tvma">
              Sofia Fölster (M)
            </item>
            <item xml:id="i-T2bAmFnL9M5Am4iZBV2AAR" who="i-5iLkMds96DbsdoQ1H5obCT">
              Sofia Arkelsten (M)
            </item>
            <item xml:id="i-GHCAo3jPMYjeiSLVUvbcQp" who="i-LQN2UB7ZUM3n6gNS929Hes">
              Thomas Finnborg (M)
            </item>
            <item xml:id="i-MRYuNWHWmS6HiLhkhrgfiU" who="i-Ws7TTEJpudwigKX5RjyhR4">
              Camilla Waltersson Grönvall (M)
            </item>
            <item xml:id="i-CJb8Xa9t4u7tB7JCMCncmh" who="i-Mu8D3Cyy6PoWGop3KQtfh2">
              Anette Åkesson (M)
            </item>
          </list>
        </div>
      </div>
    </body>
  </text>
</TEI>
