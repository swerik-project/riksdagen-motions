<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1900/mot_1900__fk__24/mot_1900__fk__24-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motioner i Första Kammaren, N:o 24.
          </p>
          <p>
            N:o 24.
          </p>
          <p>
            Af herr Sandqvist, angående skrifvelse till Konungen med be-
            gäran om undersökning för anläggande af en jernväg från Sveg i
            Herjeådalen till lämplig punkt å banan Boden— Gellivare.
          </p>
          <p>
            Vårt lands norra och nordligaste delar — hälften af riket — äro
            allt hittills lemnade så godt som utan möjlighet till ett kraftigt
            försvar, och detta oaktadt dessa nordliga landsdelar under de
            senare åren för oss blifvit så att säga ett Transvaal, kanske
            af lika stort värde som detta land, kanske icke mindre utsatt
            för utomstående intresserades blickar och — åtrå. En oeftergiflig
            förutsättning för afhjelpandet af denna försvarslöshet är naturligtvis
            åvägabringandet af en tryggad, lätt förbindelse medelst en nor-
            malspårig jernväg i inre, skyddadt, vestligt läge från jernvägsknuten
            vid Mora i Dalarne ända upp till närheten af de tilltänkta befästningarna
            vid Boden. Utan en sådan lättbefaren och skyddad kommunikation
            blifver för- svaret af denna rikets sårbaraste och i hänsigt till
            penningvärdet måhända dyrbaraste landsdel rätt vansklig. Ty ingen
            kan väl förställa sig, att man i detta afseende får lita på den
            genom Norrland uppdragna stambanan, som hvarje angripande öfvermägtig
            fiende utan allt för stor svårighet kan inkräkta och afbryta,
            der den på flera ställen ligger i närheten af kusten (Kilafors,
            Mellansel vid Örnsköldsvik, Vännäs vid Umeå m. fl.). Och Sveriges
            flotta lärer väl äfven framgent blifva otillräcklig att skydda
            den långsträckta norr- ländska kusten. Tanken på denna inre militärväg,
            hvars nödvändighet fackmännen utan tvifvel skola på ett än kraftigare
            sätt betona och ådagalägga, gör sig allt mera gällande i vida
            kretsar, och jag har derför ansett mig böra bringa den på tal
            jemväl i riksförsamlingen, väl vetande, att förberedelserna och
            för- arbetena för ett så verkligen vigtigt och stort företag blifva
            så vidt om- fattande, att det är behöfligt att börja dem i god
            tid.
          </p>
          <pb facs="riksdagen-motions-pdf/data/1900/mot_1900__fk__24/mot_1900__fk__24-002.pdf"/>
          <p>
            Motioner i Första Kammaren, N:o 2. 9
          </p>
          <p>
            Men får det nu anses såsom ett axiom, att denna inre väg är ett
            högst väsentligt vilkor för att vårt fosterlands nordligaste delar
            — och dermed fosterlandet i sin helhet — skola kunna försvaras,
            så är ett sådant kommu- nikationsmedel dessutom af den allra största
            betydelse för tillgodogörandet af de allt mer i dagen trädande
            rikedomar, som Norrland har att bjuda på. Ty besinnar man rätt
            den ofantliga utveckling, hvaraf det stora inre, vestliga landet
            upp genom de norrländska provinserna är mägtigt — genom odlingsbar
            jord, bosättningar och folkökning derstädes, genom tillgången
            på kolved efter affallet vid de”stora timmerafverkningarna, genom
            i bergen hopade väldiga mängder af metaller och mineralier af
            flera slag, samt sist och icke minst genom de synnerligen talrika
            större och mindre vattenfallen i de många floderna, hvarpå och
            hvarigenom kan grundas och utväxa en industri, om hvars framtida
            storlek och betydelse sannolikt ingen nu lefvande kan göra sig
            en rigtig föreställning —, så torde det någorlunda klart framgå,
            hvilken förlust i ekonomiskt förvärf och politisk styrka det är
            att fortfarande låta en så stor del af riket med sina oförnekliga
            tillgångar förblifva i ett obru- kadt, för att ej säga undertryckt,
            tillstånd till jemförelsevis ringa eller ingen nytta. Härtill
            har riket sannerligen icke råd. Icke heller från denna synpunkt
            sedt är således den redan befintliga norra stambanan tillräcklig.
            Afståndet mellan densamma och vestra gränsen uppgår nemligen flerstädes
            till 300 kilometer och derutöfver. Hvad den blifvande militärjernvägens
            närmare läge beträffar, tillhör det icke min uppgift att derom
            yttra mig. Allenast det må nämnas, att den första, sydliga delen
            deraf, till Svegs kyrkoplats i Herjeådalen, numera synes genom
            enskild företagsamhet betryggad. Men från Sveg och vidare norrut
            lärer litet eller intet vara åtgjordt eller att förvänta. Att
            framdragandet genom Norrland af ytterligare en jernväg i norr
            och söder skall kräfva mycket stora kostnader, är väl å ena sidan
            odisputabelt, men af hvad som ofvan yttrats bör det å andra sidan
            förefalla ganska på- tagligt, att dessa kostnader skola blifva
            mer än ersatta. Dock är det icke min afsigt att nu omedelbart
            söka framkalla flera större jernvägsbyggnader för statens räkning
            än dem, som redan pågå. Häremot lära bristen på ar- betare i större
            delen af landet och andra omständigheter för närvarande resa svåra
            hinder. Men efter mitt förmenande är det af mycket stor vigt,
            att en enhetlig plan för hela den långa sträckan från Sveg norrut,
            som väl kan beräknas utgöra mera än 700 kilometer, uppgöres ju
            förr desto hellre, så att det må blifva bestämdt, genom hvilka
            hufvudorter banan skall framdragas för att bäst motsvara sitt
            ändamål. Derigenom vinnes den stora fördelen, att de stycken af
            linien, som möjligen kunna varda föremål för särskilda sträfvanden,
            från början inpassas i systemet; och genom hufvudliniens ut- Bih.
            till Riksd. Prot. 1900. 1 Saml. 2 Afd. 1 Band. 12 Häft. 2
          </p>
          <pb facs="riksdagen-motions-pdf/data/1900/mot_1900__fk__24/mot_1900__fk__24-003.pdf"/>
          <p>
            10 Motioner i Första Kammaren, N:o 24.
          </p>
          <p>
            stakande skola de bibanor, hvilka lika litet uteblifva i Norrland
            som” annor- städes. i Sverige, kunna gifvas lämplig rigtning och
            tillslutning till hufvud- banorna, och hela det inre norrländska
            jernvägsnätet sålunda från början anordnas till en ändamålsenlighet,
            som endast kan ernås genom en gemensam, på förhand uppgjord utgångsplan.
            Staten bör alltså af lätt insedda skäl icke undandraga sig att
            taga om hand och bekosta verkställandet af undersökning och uppgörandet
            af plan för en inre hufvudbana genom Norrland. Detta arbete torde
            i betraktande af de obygder, hvari det skall ut- föras, icke böra
            förslagsvis uppskattas lägre än till 100 kronor per kilo- meter.
            På grund af hvad jag nu i största korthet haft äran anföra, får
            jag vördsamt bemställa, att Riksdagen ville besluta att i skrifvelse
            anhålla, det Kongl. Maj:t täcktes låta verkställa undersökning
            och upprätta plan och kost- nadsförslag för en jernväg från Sveg
            i Herjeådalen genom det inre vestliga Norrland till någon lämplig
            punkt å ba- nan Boden—Gellivare i syfte att utgöra en skyddad
            militärväg för rikets nordligaste delar och en mägtig häf- stång
            för Norrlands utveckling; äfvensom att för ändamålet anvisa ett
            belopp af sjuttiotusen (70,000) kronor. :
          </p>
          <p>
            Stockholm den 27 januari 1900. S. Joh. Sandqvist. I denna motion
            instämma:
          </p>
          <p>
            K. U. Sparre. — Olof Björklund. Joh. P. Dahlberg.
          </p>
        </div>
      </div>
    </body>
  </text>
</TEI>
