<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--01265">
  <teiHeader>
    <fileDesc>
      <titleStmt>
        <title>om internationella åtgärder mot svavelutsläpp</title>
        <author>av Erik Hovhammar</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om internationella åtgärder mot svavelutsläpp</title>
          <idno type="rdwebb">G1021265</idno>
          <rs type="number">1265</rs>
          <ref type="dokument_url_text">http://data.riksdagen.se/dokument/G1021265/text</ref>
          <ref type="dokument_url_html">http://data.riksdagen.se/dokument/G1021265</ref>
          <ref type="dokumentstatus_url_xml">http://data.riksdagen.se/dokumentstatus/G1021265</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4u6RX5fG6QAwB5JHe16ZTV</idno>
            <name>ERIK HOVHAMMAR</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JcPDpTDcEDdD6vWXL5TX1Q" type="signed"/>
        <correspContext corresp="i-JcPDpTDcEDdD6vWXL5TX1Q">
          <note type="signatory" corresp="i-4u6RX5fG6QAwB5JHe16ZTV"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__1265/mot_197778__1265-001.pdf"/>
      <fw xml:id="i-AYJwofeW5N655VBbNNNC3R">
        Motion 1977/78:1265
      </fw>
      <div xml:id="i-WPFhzj1xymaEkjkMsq6rkj" type="motHeader">
        <div xml:id="i-PcDpA9ASwyDnX8fJKtd4RM" type="motTitle"/>
        <div xml:id="i-2TXtr6Qp2CJLUenBXssEvF" type="motSubmissionInfo"/>
      </div>
      <div xml:id="i-Bu6Aok5GBzGYWLoy6VEvH9" type="motBody">
        <div xml:id="i-TjqjVRVv4MKASds2NUhrfT">
          <p xml:id="i-Cdx1JWBugxx5LcN4uxMkFe">
            av Erik Hovhammar om internationella åtgärder mot svavelutsläpp
          </p>
          <p xml:id="i-Fs7X7M7wtjMhEEsBLY49zq">
            Försurningen av våra vatten och vår mark ökar nu snabbt, speciellt
            i de kalkfattiga västra och södra delarna av vårt land. Denna
            försurning utgör inte bara ett alvarligt hot mot hela vår miljö
            och vår hälsa utan orsakar också folkhushållet stora ekonomiska
            förluster genom ökad korrosion. Det finns i de västra delarna
            av Sverige vatten som är så försurade att t. 0. m. grodornas fortplantning
            upphört. Rommen har inte kunnat klara sig i vatten med alltför
            lågt pH-värde. Fortsätter försurningen på samma snabba sätt kan
            det tänkas att dessa vatten blir farliga också för högre stående
            djur, som använder sjöarna som dricksvatten. I flera sjöar har
            försurningen gått så långt att nedbrytningen av organiskt material
            försvåras genom minskningen av antalet mikroorganismer. Nedbrytningen
            sker i dessa vatten endast långsamt genom tillväxten av vissa
            mossarter på sjöarnas bottnar. I Kronobergs län, som hör till
            de mest utsatta områdena, eftersom det saknas naturliga buffringsmedel
            i marken, räknar man med att ungefär hälften av sjöarna kommer
            att vara döda inom några få år. I vårt land har vi vidtagit åtgärder
            mot försurningen. BI. a. pågår försök med något som kan kallas
            uppehållande försvar, dvs. genom kalkning av vissa mera betydelsefulla
            vatten. Kalkningen av exempelvis Ätrans och Högvadsåns laxproducerande
            vatten lär sålunda vara det största projektet i Europa och kanske
            i hela världen. Än viktigare är emellertid att vi i vissa delar
            av landet endast tillåter användning av svavelfattig eldningsolja.
            Detta minskar riskerna för folkhälsan, för korrosionsskador och
            för förstöring av mark och vatten. För de västra och södra delarna
            av vårt land med låg naturlig buffring är detta emellertid inte
            nog, eftersom försurningen i dessa områden till övervägande del
            kommer från utlandet. Utsläpp i Storbritannien och framför allt
            i Västtyskland förs med vindarna in över vårt land och för med
            regn och snö ner till mark och vatten. I Västtyskland har för
            inte så länge sedan byggts ett mycket stort raffinaderi, som släpper
            ut stora mängder svavel. För att motverka nedfall på tyskt område
            har man här byggt två 200 meter höga skorstenar, som gör att nedfallet
            huvudsakligen kommer utanför Västtysk- lands gränser. Svavelnedfallet
            från denna anläggning ej långt från Bremen drabbar i hög grad
            vårt land. Det är därför nödvändigt att de förhandlingar på det
            internationella planet som redan skett snabbt intensifieras för
            att söka åstadkomma gemensamma europeiska åtgärder mot utsläppen
            av svavel och tungmetaller. Den snabba försurningen av vissa delar
            av vårt land gör en sådan överenskommelse brådskande.
          </p>
          <pb facs="riksdagen-motions-pdf/data/197778/mot_197778__1265/mot_197778__1265-002.pdf"/>
          <fw xml:id="i-WvLVBhLRnE1F4qG7u4XYT7">
            Mot. 1977/78:1265 8
          </fw>
          <p xml:id="i-Q9mBN55sAN8nHMrrApe5Q9">
            Just det förhållandet att Sverige redan vidtagit åtgärder för
            att kraftigt minska svavelutsläppen bör ge oss en möjlighet till
            ett starkare internationellt agerande. Initiativ till nya internationella
            förhandlingar och åtgärder bör därför kunna tas från svenskt håll.
            Med stöd av ovanstående hemställs att riksdagen anhåller att regeringen
            snarast söker få till stånd gemensamma europeiska överläggningar
            i syfte att begränsa svavelutsläppen.
          </p>
          <p xml:id="i-5SyYa9fS98BNaBp1tp2qwr" type="date">
            Stockholm den 25 januari 1978 ERIK HOVHAMMAR (m)
          </p>
        </div>
      </div>
    </body>
  </text>
</TEI>
