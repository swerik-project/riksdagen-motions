<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-CU-00002">
  <teiHeader>
    <fileDesc>
      <titleStmt>
        <title>med anledning av skr. 2010/11:163 Insatser för vandrande fisk i sjöar och vattendrag</title>
        <author corresp="i-LSGLGKPPdgKqe7pxwHn9sf">av Lise Nordin (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2010/11:163 Insatser för vandrande fisk i sjöar och vattendrag</title>
          <idno type="rdwebb">GZ02C2</idno>
          <rs type="number">C2</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GZ02C2/text</ref>
          <ref type="dokument_url_html">http://data.riksdagen.se/dokument/GZ02C2</ref>
          <ref type="dokumentstatus_url_xml">http://data.riksdagen.se/dokumentstatus/GZ02C2</ref>
          <ref type="doc">http://data.riksdagen.se/fil/E4DA0E89-8F8A-4C90-B163-3EF557E4573E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-PSWYkSiUkLfp1LUuTZ1DFw"/>
        <correspContext corresp="i-PSWYkSiUkLfp1LUuTZ1DFw">
          <ref>Regeringsskrivelse 2010/11:163</ref>
        </correspContext>
        <correspAction xml:id="i-6N4fhkTLWiVygSumkX54CN" type="signed"/>
        <correspContext corresp="i-6N4fhkTLWiVygSumkX54CN">
          <note type="signatory" corresp="i-LSGLGKPPdgKqe7pxwHn9sf"/>
        </correspContext>
        <correspAction type="submission" xml:id="i-KCrYDfAQ7BKkkdmoPhTDYj">
          <date when="2011-10-03"/>
        </correspAction>
        <correspAction type="referral" xml:id="i-6iwvjgho5Lqkndcudq82Si">
          <date when="2011-10-03"/>
        </correspAction>
        <correspAction type="dismissal" xml:id="i-CnU7qkveRs7FYRgpPDMq58">
          <date when="2011-10-03"/>
        </correspAction>
        <correspAction type="dismissal" xml:id="i-ENf4dFWpEpLs4EQnkiX3LJ">
          <date when="2011-10-03"/>
        </correspAction>
        <correspAction type="transfer" xml:id="i-VY3Y56x21w68RGF27hCxrc">
          <date when="2011-09-30"/>
        </correspAction>
        <correspAction type="assigned" xml:id="i-BFxZQw4x9RqwSrabdUy4JM"/>
        <correspContext corresp="i-BFxZQw4x9RqwSrabdUy4JM">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-STrtX1WwGPDsomXue8Hn63">
            Förslag till riksdagsbeslut
          </head>
          <list style="ol">
            <item xml:id="i-9EFV33YEjPXZHYjN4DJvDX">
              Riksdagen tillkännager för regeringen som sin mening vad som
              anförs i motionen om att målet bör vara att alla vattendomar för
              vattenkraft i Sverige ska ha setts över och att moderna miljökrav
              ska ha införts senast 2021.
            </item>
            <item xml:id="i-MmVSGHwV338fHchtZkPVfw">
              Riksdagen tillkännager för regeringen som sin mening vad som
              anförs i motionen om att regeringen skyndsamt bör återkomma till
              riksdagen med förslag till ett ändamålsenligt regelverk för vattenverksamhet
              för att modernisera föråldrade tillstånd för sådan verksamhet.
            </item>
            <item xml:id="i-6D1zhgg2RW37Mhc5M6gNxm">
              Riksdagen tillkännager för regeringen som sin mening vad som
              anförs i motionen om förslag till ett allmänt krav på fungerande
              omlöp för upp- och nedströms vandring av fisk vid kraftverk och
              dammar.
            </item>
          </list>
        </div>
        <div type="motContent">
          <head type="h1" xml:id="i-GmPFCcTukbqnsYqKQGxydY">
            Bakgrund
          </head>
          <p xml:id="i-BymhXZjuAm8ocdBvcdf9dA">
            I maj 2006 tillkännagav riksdagen att regeringen skulle utreda
            förutsättningarna att ändra regelverket så att de företag som
            ansvarar för vattenreglering kan åläggas att anlägga laxtrappor
            eller andra fiskvandringsvägar i alla reglerade vattendrag.
          </p>
          <p xml:id="i-CQ6TydRBArGRBENai9nmLT">
            Regeringen har låtit utreda saken. Utredaren har lämnat förslag.
            Det framgår nu av en skrivelse till riksdagen (2010/11:163 Insatser
            för vandrande fisk i sjöar och vattendrag) att regeringen har
            förkastat förslagen.
          </p>
          <head type="h1" xml:id="i-4AKy4KhBVgCV1oCKRN5DUv">
            Läget i dag
          </head>
          <p xml:id="i-Lsi6RAfwTgmoKY4jJX5WiH">
            I skrivelsen ger regeringen en tillrättalagd bild av arbetet
            med vandrande fisk i våra sjöar och vattendrag. Regeringen skriver:
            Ett omfattande åtgärdsarbete för att förbättra situationen för
            vandrande fisk pågår dock redan. Det sker genom olika insatser
            som beskrivs översiktligt. Däremot sägs mycket lite om resultatet
            av detta arbete.
          </p>
          <p xml:id="i-PK1KAML3Q5Jbeg4CTB4qks">
            Miljö- och jordbruksutskottets uppföljningsgrupp ger i rapporten
            Biologisk mångfald i rinnande vatten och vattenkraft En uppföljning
            (Rapporter från riksdagen 2011/12:RFR1) en fylligare bild. Där
            konstateras att åtgärder gett långt ifrån tillräckliga resultat.
            Vi är långt ifrån att nå våra nationella miljömål.
          </p>
          <p xml:id="i-6hyUwtVzgfjqusTFUgumiu">
            Detta tycks inte bekymra regeringen. De nationella miljömålen
            spelar över huvud taget en mycket undanskymd roll i regeringens
            skrivelse. Desto mer uppmärksamhet ägnas åt EU:s direktiv. Den
            satsning på ökade medel för länsstyrelsernas tillsyn som nämns
            i regeringens skrivelse är bra, om än otillräcklig. Regeringens
            linje verkar dock i övrigt bygga på en from förhoppning om att
            en omorganisation inom förvaltningen, frivilliga insatser från
            kraftbolagens sida, arbetet med vattendirektivet samt dialog kommer
            att lösa problemen. All erfarenhet tyder på att detta inte kommer
            att räcka.
          </p>
          <p xml:id="i-KwysvguNgTuGjFjm77R9FY">
            Utskottets rapport återger att myndigheterna själva uppger att
            rollfördelningen är förhållandevis klar, medan utomstående upplever
            att ansvarsfördelningen mellan myndigheterna är otydlig. Myndigheterna
            anser att de har kompetens men otillräckliga resurser för att
            arbeta aktivt med vattenfrågor. Utomstående upplever problem med
            myndigheternas kompetens. Vattenmyndigheterna upplevs som en ny
            aktör, trots att de varit i gång i flera år. Det kan möjligtvis
            vara en varningssignal mot överdrivna förhoppningar om vad den
            nya havs- och vattenmyndigheten kan åstadkomma på kort sikt.
          </p>
          <p xml:id="i-EB9KQrn6Bj5xQ8DVJiGBDc">
            Utskottets rapport uppger att Sverige är långt ifrån att uppnå
            våra nationellt uppsatta miljömål för Levande sjöar och vattendrag
            . Rapporten slår fast att det är kraftbolagen som bör betala åtgärder
            för att återskapa och bevara biologisk mångfald. Man drar dock
            slutsatsen att kraftbolagen saknar tillräckliga incitament för
            att arbeta med biologisk mångfald.
          </p>
          <p xml:id="i-EPDmbpDNWKwWeKdhvSHNt5">
            Av utskottets rapport framgår att Kammarkollegiet har konstaterat
            att kraftbolagen sällan vill vidta några åtgärder för miljön.
            En del bedömare anser att kraftbolagen har en negativ inställning
            till att bygga fiskvägar. I rapporten står också att utöver ett
            begränsat antal åtgärder som bekostats av staten har inte kraftbolagen
            gjort så mycket mer än det som krävs i vattendomarna.
          </p>
          <p xml:id="i-YDayQHbe1Z5j9oi3DNLiHg">
            Riksdagsrapporten konstaterar att vattenförvaltningens styrmedel
            hittills inte har inneburit något konkret åtgärdsarbete. Regeringen
            konstaterar själv att berörda intressenter tycks vara överens
            om att det kommer att bli svårt att i tid nå de mål som finns
            i bl.a. ramdirektivet för vatten. Enligt uppgifter i rapporten
            är kraftbolagens företrädare med i och påverkar diskussionerna
            om vattendirektivet och dess genomförande så att det ska bli så
            skonsamt som möjligt för branschen.
          </p>
          <p xml:id="i-JfG2aXyi36qiKs4YCJEqBj">
            Rapporten pekar också på problem med att exempelvis underhållet
            av vandringsvägar ofta är eftersatt. Ett problem i sammanhanget
            är att tillsynen inte har prioriterats av myndigheterna. Ett annat
            problem är att föråldrade tillstånd ofta saknar krav på fungerande
            omlöp för fisk.
          </p>
          <head type="h1" xml:id="i-6UE6KmZzDfyw6Lrqgfcd74">
            Regelverk för tillstånd
          </head>
          <p xml:id="i-K3mJSXZKHFiaitHQAjL7mR">
            Utskottets rapport pekar på det generella problemet med föråldrade
            tillstånd som inte är anpassade till en mer modern förståelse
            och värdering av betydelsen av t.ex. biologisk mångfald och ekosystemtjänster.
            Naturvårdsverket påpekar enligt rapporten att lagstiftningens
            utgångspunkt är att verksamhetsutövaren ska använda bästa möjliga
            teknik. Men samtidigt är verksamhetsutövaren bara bunden av vad
            som reglerats i tillstånd.
          </p>
          <p xml:id="i-322qPGrc3KJuvQcMoZySY6">
            Behovet av omprövning av gamla vattendomar har ökat under åren.
            Det behövs för att vi ska klara våra nationella miljömål. Det
            behövs för att vi ska klara åtaganden enligt aktionsplanen för
            Östersjön (BSAP). Det behövs för att vi ska klara kraven i EU:s
            vattendirektiv.
          </p>
          <p xml:id="i-5LRnrgq56p2SypGiFK5sVp">
            Men trots att problemet med föråldrade vattendomar länge varit
            känt är det få som uppdateras. Utskottets rapport konstaterar
            att det totala antalet vattendomar inte ens är känt och att antalet
            som behöver omprövas torde uppgå till flera tusen. Men omprövningsarbetet
            har gått mycket långsamt. Endast ett fåtal av de ca 200 domar
            som Fiskeriverket och Kammarkollegiet pekade ut som prioriterade
            för omprövning redan i mitten av 1990-talet har omprövats. Däremot
            har betydligt flera prioriterade fall identifierats. Till exempel
            har endast ett av de 12 prioriterade objekten i Jämtland omprövats.
          </p>
          <p xml:id="i-8BKnvzuRaTaqjPmDxNGUFT">
            Ett skäl till detta är att lagstiftningen är föråldrad eller
            också tolkas fel av domstolarna. Domstolarna anses tolka lagen
            på ett sätt som gör det svårare att klara genomförandet av åtgärder
            som följer av krav i EU-regelverket. Kostnadsfördelningen mellan
            staten och verksamhetsutövaren innebär att oproportionerligt mycket
            faller på staten. Samtidigt finns det ett motstånd mot att skjuta
            till de resurser som behövs till våra myndigheter.
          </p>
          <head type="h1" xml:id="i-UzqxFcjJ9fdFCNjdaqy8AU">
            Gamla domar
          </head>
          <p xml:id="i-SzzqLU7wZd3MsXTwd6mz5W">
            Miljö- och jordbruksutskottet har tidigare framfört att det behövs
            ett intensifierat arbete med bl.a. omprövning av vattendomar.
            Alltför många vattenkraftverk har tillstånd enligt gammal lagstiftning
            då det ställdes få eller inga krav på hänsyn till biologisk mångfald
            eller miljön i övrigt. Miljö- och jordbruksutskottets uppföljningsgrupp
            bedömer nu i riksdagsrapporten att det behövs ett intensifierat
            arbete med tillsyn och omprövning av vattendomar för att bevara
            och återskapa biologisk mångfald i rinnande vatten.
          </p>
          <p xml:id="i-XYfD7PGYXzUtNiJg2rPL7e">
            Miljöpartiet delar regeringens uppfattning att vattenverksamheter
            ska bedrivas enligt tillstånd som prövats enligt miljöbalkens
            hänsynsregler och lever upp till EU-rättens krav. Men för att
            detta ska bli verklighet krävs ändringar i regelverket och ökade
            resurser till berörda myndigheter.
          </p>
          <p xml:id="i-2KhYrzURPD5nJ2H6NnPQe9">
            Ett sätt att uppnå detta är kraftigt förstärkta resurser till
            myndigheterna. Miljöpartiet har i sin budgetmotion föreslagit
            ökade anslag till miljömålsarbetet. Ett annat sätt att uppnå detta
            är att ändra regelverket så att vattenkraftsägare får anledning
            att själva initiera förnyelse av föråldrade domar.
          </p>
          <p xml:id="i-EV9gABSQygGzWhwoz3Gso8">
            Utskottets rapport konstaterar också att det finns stora praktiska
            hinder att få de gamla domarna omprövade. Myndigheterna saknar
            resurser att driva igenom förnyelse av gamla tillstånd. Och regelverket
            ger inte verksamhetsutövarna incitament att själva initiera omprövningar.
          </p>
          <p xml:id="i-4Nsak6wfRsnAn2HKw3bGuL">
            Det var just åtgärder för att komma tillrätta med detta som riksdagen
            ett antal gånger har efterlyst och som regeringen nu inte gör.
            Regeringen vill inte ta förslagen från Miljöprocessutredningen,
            men gör heller inget för att ta fram andra förslag.
          </p>
          <p xml:id="i-HYurjREHHdxXm7RAt2kT53">
            Utskottets rapport påpekar att regelverket om vattenverksamheten
            inte har integrerats eller av domstolen behandlas som om det inte
            har integrerats helt i miljöbalken. Det har lett till att praxis
            utgår ifrån det äldre, exploateringsinriktade regelverket i stället
            för den helhetssyn som finns i miljöbalken.
          </p>
          <head type="h1" xml:id="i-STJMb6PLw67xpgjJomxEew">
            Modernisering av föråldrade tillstånd
          </head>
          <p xml:id="i-MUiqzeJHF88yHZfYiQRKTo">
            Miljöpartiet anser att vi bör ha som mål att alla föråldrade
            vattendomar för vattenkraft i Sverige ska ha setts över och att
            moderna miljökrav enligt miljöbalken ska ha införts senast 2021.
          </p>
          <p xml:id="i-Rxzwa7t4yQM5Uv1c7Nh5J5">
            Regelverket behöver effektiviseras för att man ska kunna nå målet.
            Miljöprocessutredningen föreslog en tidsbegränsning av tillstånd
            och en skyldighet för tillståndslösa vattenkraftverk att söka
            tillstånd. Utredningen föreslog också krav på verksamhetsutövaren
            angående underlag för omprövning och kunskapsuppbyggnad. Utredningen
            föreslog också generella föreskrifter som bryter tillståndens
            rättskraft. Miljöprocessutredningen föreslog att regelverket för
            vattenverksamhet harmoniseras med annan verksamhet som regleras
            i miljöbalken.
          </p>
          <p xml:id="i-UwHvp4SEw4QjwuVNsNhcLR">
            Det är rimligt att miljöbalkens krav gäller alla verksamheter,
            även vatten­verksamheter. Det är också rimligt att tillståndsprövning
            enligt miljöbalken normalt omfattar hela verksamheten. Regeringen
            bör skyndsamt återkomma till riksdagen med förslag till ett ändamålsenligt
            regelverk för modernisering av föråldrade tillstånd för vattenverksamhet.
          </p>
          <p xml:id="i-LLccz5nQkrETtyzMNcEApt">
            Regeringen bör särskilt pröva möjligheten att införa ett generellt
            krav på fungerande omlöp för upp- och nedströms vandring av fisk
            vid kraftverk och dammar.
          </p>
          <head type="h1" xml:id="i-3an5n3PqCT7BDcYfpsRGtQ">
            Elcertifikat
          </head>
          <p xml:id="i-XhDS5d73zjw3FChWHFVtZu">
            Miljöorganisationer har kritiserat det förhållandet att vattenkraftsägare
            kan få stöd genom elcertifikatssystemet, utan att dessa har krav
            på sig att klara miljöbalkens krav, eller kan visa att de har
            klarat de krav som ställts på hänsyn till biologisk mångfald i
            rinnande vatten.
          </p>
          <p xml:id="i-HPi3HsjyiZWuLjy4yM1cSJ">
            Miljöpartiet anser att det finns goda skäl att utesluta vattenkraft
            från elcertifikatssystemet. Detta har vi utvecklat närmare i ett
            annat sammanhang. För den händelse att vattenkraft kvarstår i
            elcertifikatssystemet bör endast sådan vattenkraft som drivs med
            tillstånd som inkluderar moderna miljökrav vara berättigad till
            certifikatsstödet.
          </p>
        </div>
        <div type="motSignatures">
          <list>
            <item xml:id="i-AaVn1P5Tdwr7oamtvtyu5b" who="i-LSGLGKPPdgKqe7pxwHn9sf">
              Lise Nordin (MP)
            </item>
          </list>
        </div>
      </div>
    </body>
  </text>
</TEI>
