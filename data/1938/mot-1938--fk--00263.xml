<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__fk__263/mot_1938__fk__263-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 263. 1
          </p>
          <p>
            Nr 2063.
          </p>
          <p>
            Av herr Lindström, i anledning av Kungl. Maj:ts pro- position
            angående anslag till påbörjande av vissa till Stockholms garnison
            hörande truppförbands och anstalters utflyttande till Järvafältet.
          </p>
          <p>
            I proposition nr 180 har Kungl. Maj:t föreslagit riksdagen att
            anvisa visst belopp till bland annat förberedande åtgärder för
            Stockholms garnisons ut- flyttande till Järvafältet. Tidigare
            har emellertid beslutats, att Svea flyg- flottilj skall förläggas
            till samma övningsfält, men då nu jämväl marktrupp- förband avses
            skola dit förläggas, måste Järvafältet komma att på ett helt annat
            sätt än hittills tagas i anspråk för icke blott marktruppernas
            tillämp: ningsövningar utan även för deras dagliga exercis och
            instruktionsmässiga ut- bildning. Under sådana omständigheter
            blir det, på det att denna marktrupp- förbandens utbildning icke
            måtte bliva i allt för hög grad lidande, nödvändigt att finna
            ett annat område än Järvafältet, där flygflottiljen må kunna basera
            den väsentliga delen av sin flygutbildning, såsom eskaderflygning,
            uppstig- nings- och landningsövningar, avancerad flygning m. m.
            Förvärvandet av dylikt område skulle innebära, att en stor del
            av Järvafältet, som eljest skulle helt tagas i anspråk för flygförbandets
            räkning, kunde under åtminstone större delen av dagen disponeras
            för marktruppernas räkning och sålunda för det ändamål, vartill
            hela övningsfältet ursprungligen avsetts. Härtill kommer emellertid
            den betydelsefulla omständigheten, att Barkarby flygfält icke
            kan sägas motsvara de anspråk, som ur ren flygutbildnings- och
            krigsberedskaps- synpunkt måste ställas på ett modernt fält. En
            lösning av detta problem i den riktning, som förut antytts, vore
            alltså för båda försvarsgrenarna önsk- värd för att icke säga
            nödvändig. Därest alla förutsättningar saknades för att kunna
            lösa denna fråga på nu angivet sätt, vore självfallet intet att
            göra i saken, men en närmare undersök- ning av förhållandena giver
            emellertid vid handen, att en fullt tillfredsstäl- lande lösning
            är möjlig. Detta framgår redan av en till kungl. arméförvalt-
            ningens fortifikationsdepartement ställd skrivelse den 10 juni
            1937 från che- fen för dåvarande östra arméfördelningen, i vilken
            skrivelse föreslås inköp av visst område å Svartsjölandet samt
            detta köps finansiering genom försälj- ning av egendomarna Kvarnängen
            och Johanneshov i Brännkyrka församling av Stockholms stad. (Se
            Bil. 1.) Detta förslag upptogs av kungl. arméförvaltningens fortifikationsstyrelse
            i dess underdåniga skrivelse den 6 juli 1937: »I skrivelse till
            fortifikations- departementet den 10 nästlidne juni har chefen
            för östra arméfördelningen på anförda skäl gjort framställning,
            att fortifikationsdepartementet måtte vid- taga åtgärder för utverkande
            av tillstånd, dels att de från ett mantal Enskede Bihang till
            riksdagens protokoll 1938. 3 saml. Nr 263. 751 38 1
          </p>
          <pb facs="riksdagen-motions-pdf/data/1938/mot_1938__fk__263/mot_1938__fk__263-002.pdf"/>
          <p>
            2 Motioner i Första kammaren, Nr 263.
          </p>
          <p>
            nr 1 avsöndrade lägenheterna Johanneshov och Kvarnängen invid
            Stockholm,
          </p>
          <p>
            vilka lägenheter icke äro behövliga för försvaret, finge försäljas,
            och att, då dessa lägenheter på sin tid av kronan förvärvats för
            Stockholms försvar, infly-
          </p>
          <p>
            tande försäljningsmedel finge användas för Stockholms luftförsvar
            (luftbe- vakning, luftvärn, civilt luftskydd och flygfält), dels
            ock att för anläggning av ytterligare ett flygfält i Stockholms
            närhet för stärkande av Stockholms luft- försvar ett vid Skå-Edeby
            å Svartsjölandet beläget, med hänsyn till naturliga förutsättningar
            och läge för ändamålet lämpligt område finge av kronan för- värvas
            och att för bestridande av kostnaderna för förvärvet och för områdets
            iordningställande såsom flygfält finge tagas i anspråk blivande
            försäljnings- raedel för Johanneshov och Kvarnängen. I anledning
            härav får fortifikationsstyrelsen med överlämnande av samtliga
            handlingar i ett tidigare å fortifikationsdepartementet handlagt
            ärende angå- ende iordningställande av ett flygfält vid Skå-Edeby
            m. m. i underdånighet anföra följande: Då, såsom framgår av förenämnda
            handlingar, uppdrag av Kungl. Maj:t lämnats djurgårdskommissionen
            att ombesörja exploatering av Johanneshov och Kvarnängen, torde
            det ankomma på nämnda kommission att vid lämplig tidpunkt till
            Kungl. Maj:t inkomma med framställning, att proposition måtte
            avlåtas till riksdagen om medgivande till lägenheternas försäljning.
            Enligt vad fortifikationsstyrelsen under hand inhämtat, har exploateringsfrågan
            nu fortskridit så långt, att underdånig framställning från kommissionen
            om med: givande att försälja lägenheterna snart torde vara att
            förvänta. Vidkommande därpå frågan om användning av de genom försäljning
            av lägenheterna inflytande medel, anser fortifikationsstyrelsen,
            såsom även forti- fikationsdepartementet tidigare uttalat såsom
            sin åsikt, att då lägenheterna på sin tid av kronan förvärvats
            för anläggning av skansar för Stockholms för- svar, blivande försäljningsmedel
            för lägenheterna lämpligen böra användas för den del av Stockholms
            försvar, som för närvarande torde vara den viktigaste eller dess
            luftförsvar. Chefen för östra arméfördelningen har angående det
            ifrågasatta flygfältet vid Skå-Edeby anfört, att det för Stockholms
            luftförsvar vore betydelsefullt att i Stockholms när- het utöver
            de två för närvarande till förfogande stående flygfälten — Bromma-
            fältet och Barkarbyfältet — ytterligare ett flygfält för erhållande
            av utökade baseringsmöjligheter funnes att tillgå, att det enda
            område, som med hänsyn till naturliga förutsättningar och läge
            härför kunde komma ifråga, vore beläget vid Skå-Edeby å Svartsjölandet,
            att, enligt vad arméfördelningschefen inhämtat, detta område för
            närvarande kunde av kronan förvärvas på synnerligen fördelaktiga
            villkor, att det vore av vikt, att det tillfälle, som nu förelåge
            för kronan att förvärva området, icke försuttes, samt att han
            i ärendet meddelat sig med chefen för flygvapnet, innan han gjort
            förevarande framställning.
          </p>
          <pb facs="riksdagen-motions-pdf/data/1938/mot_1938__fk__263/mot_1938__fk__263-003.pdf"/>
          <p>
            Motioner i Första kammaren, Nr 263. 3
          </p>
          <p>
            I det tidigare å fortifikationsdepartementet handlagda ärendet
            angående flygfält vid Skå-Edeby har utredning förebragts angående
            de ungefärliga kost- naderna för anordnande å nämnda ort av en
            kombinerad land- och sjöflygplats. Dessa kostnader uppgå, såsom
            framgår av de här överlämnade handlingarna i ärendet, till tillhopa
            2,817,700 kronor, därav 564,900 kronor för erforderliga markförvärv,
            589,800 kronor för vägarbeten och igenfyllning av diken, 1,348,000
            kronor för iordningställande av landflygfält och 315,000 kronor
            för anord- nande av sjöflygplats. Exploateringen av Johanneshov
            och Kvarnängen be- räknas enligt en den 17 mars 1937 av djurgårdskommissionens
            dåvarande verkställande ledamot och chef, byråchefen T. A. Törjesson,
            gjord uppskatt- ning komma att inbringa ett netto av cirka 6 miljoner
            kronor. Enligt fortifikationsstyrelsens åsikt föreligger här ett
            gynnsamt tillfälle att för rimlig kostnad erhålla ytterligare
            en flygplats i Stockholms närhet med utmärkt läge och därjämte
            användbar såsom både land- och sjöflygplats. I likhet med arméfördelningschefen
            anser fortifikationsstyrelsen att den ifråga- satta flygplatsen,
            om den kommer till stånd, blir av synnerligen stor betydelse för
            stärkande av Stockholms luftförsvar. Det synes därför fortifikationssty-
            relsen lämpligt, att kostnaderna för anordnandet av flygplatsen,
            däri inbe- räknat kostnaderna för erforderliga markförvärv, bestridas
            av inflytande för- säljningsmedel för Johanneshov och Kvarnängen,
            vilka medel på grund av ovan nämnda uppskattning av desamma givetvis
            få antagas komma att därtill lämna mycket riklig tillgång. I förbigående
            vill fortifikationsstyrelsen fram- hålla, att det torde få anses
            uppenbart, att den tilltänkta flygplatsen även blir till stor
            nytta för flygvapnets övningar, något som ytterligare motiverar
            till- komsten av flygplatsen. Emellertid synes det angeläget,
            att avgörandet av denna fråga, särskilt såvitt angår för ändamålet
            erforderliga markförvärv, för att nu föreliggande gynnsamma tillfälle
            att på fördelaktiga villkor förvärva den för flygfältet avsedda
            marken ej må försittas, icke göres beroende av att genom exploatering
            av Johanneshov och Kvarnängen tillräckliga medel för ändamålet
            hinna inflyta — något som antagligen skulle föranleda, att avgöran-
            det bleve uppskjutet på en oviss framtid — utan att förevarande
            fråga hand- lägges fullt fristående och att de medel, som erfordras
            för ändamålet, få för- skjutas, för att sedermera ersättas av
            inflytande försäljningsmedel för Johan- neshov och Kvarnängen.
            Tidigare erfarenheter hava nämligen alltför tydligt visat, huru
            oerhört priset på viss för inköp ifrågasatt mark kan stiga, om
            beslut om inköp därav ej omedelbart fattas, utan att frågan därom
            får vila under någon tid. Fortifikationsstyrelsen anser därför
            att, för att kronan i förevarande fall må skyddas för dylik prisstegring,
            preliminära avtal under för- utsättning av Kungl. Maj:ts godkännande
            snarast möjligt böra uppgöras om förvärv av för ändamålet erforderliga
            markområden och att frågan om anord- nande av flygplatsen och
            beviljande av medel därför därefter underställes nästkommande
            års riksdag. Med anledning av vad sålunda anförts, får fortifikationsstyrelsen
            i under- dånighet hemställa, det täcktes Kungl. Maj:t bemyndiga
            styrelsen att inleda
          </p>
          <pb facs="riksdagen-motions-pdf/data/1938/mot_1938__fk__263/mot_1938__fk__263-004.pdf"/>
          <p>
            4 Motioner i Första kammaren, Nr 263.
          </p>
          <p>
            förhandlingar och, under förutsättning av Kungl. Maj:ts godkännande,
            träffa preliminära avtal med vederbörande jordägare om förvärv
            för kronans räkning av de för anordnande av en land- och sjöflygplats
            vid Skå-Edeby erforderliga mark- och vattenområden.» Såsom av
            såväl den underdåniga skrivelsen som chefens för östra arméför-
            delningen framställning framgår, hava de militära myndigheterna
            väl icke varit fullt ense angående frågan om fredsförläggningen
            av Svea flygflottilj, men däremot samtliga ansett behov föreligga
            för inköp utav sagda område å Svartsjölandet i och för dess utnyttjande
            såsom reservflygfält, på det att flyg- vapnets effektivitet ifråga
            om främst huvudstadens försvar avsevärt må kunna förstärkas. Till
            önskvärdheten att såväl erhålla ett ur flygutbildningssynpunkt
            lämp- ligare övningsfält än Barkarbyfältet som att för marktruppförbanden
            efter deras utflyttande till Järvafältet möjliggöra ett rationellare
            utnyttjande av sistnämnda fält för dess ursprungliga ändamål samt
            behovet av ett reservflyg- fält i händelse av krig eller krigsfara
            kommer emellertid ytterligare en om- ständighet, som i detta sammanhang
            förtjänar det allra största beaktande. Verkställda utredningar
            och tekniska undersökningar hava nämligen ådaga- lagt, att flygfältet
            i Bromma visserligen kan fylla icke alltför stora krav be- iräffande
            trafik av ur flygsynpunkt mera lokal karaktär, men då det gäller
            direkta flygförbindelser med mera avlägsna orter, bliva kraven
            ifråga om bland annat start- och landningsbanor m. m. sådana,
            att Brommafältet inga- lunda i rimlig mån kan eller kommer att
            kunna fylla erforderliga anspråk. För fjärrtrafikens del räknar
            man sålunda för närvarande i England och Amerika med en effektiv
            startsträcka av ända upp till 2,500 meter, och jämväl i övrigt
            äro kraven sådana, att varken Brommafältet eller flygfältet på
            Barkarby ens tillnärmelsevis motsvara desamma. Till ytterligare
            utveckling av det här sagda, må följande från bland annat Milwaukee
            hämtade måttbestämmelser för flygfält anföras:
          </p>
          <p>
            Förklaring.
          </p>
          <p>
            A:1 Otlygen för långfärdstrafik (transoceantrafik). A:2 » internationell
            trafik (på norra Europa). A:3 » &gt;» inhemsk trafik (skandinavisk).
            A:4 » privat trafik. B:1 Militärflygfält (vid flygförbandsförläggningar).
          </p>
          <p>
            Mi inimifordtingar
          </p>
          <p>
            Flygfältsgrupp. A:1 A:2 A:3 A:4 B:1 Effektiv startsträcka 2,500
            m 1,000 m 3800 m 550 m 1,000 m Fri stigningssträcka utanför rullbana...
            1,500 m 1,200 m 900 m 700 m 1,200 m Rullbanans bredd... 150 m
            100 m 50 m 35 m 1,300 m Hinders största höjd i förhållande till
            avstånd från rull- sträckan .............. 1:15 1:15 1:15 1:15
            1:15
          </p>
          <pb facs="riksdagen-motions-pdf/data/1938/mot_1938__fk__263/mot_1938__fk__263-005.pdf"/>
          <p>
            Motioner i Första kammaren, Nr 263. 5
          </p>
          <p>
            Hinders största höjd 1 förhållande till avstånd från fältets
            periferi......eee-o-e. 1:35 1:35 1:35 1:35 1:35 Största avviknings-
            vinkel mot vind-
          </p>
          <p>
            riktning «.cee-e-. 30” 30” 20” 15” — Avstånd till elektrisk luftledning
            — från fältet see 2,000 m 1,600 m = 1,300 m = 1,200 m 1,600 m
            Största lutning å Hygfölb smsa: 1:50 1:50 1:40 1:40 1:40 Minsta
            radie å ver- tikal kurva............ 3,000 m 3,000 m —2,000 m
            =—2,000 m 2,000 m Pilhöjd å vertikal kUurVa.sssssmmsnr nerna 0.6
            m 0.6 m 0.6 m 0.6 m 0.6 m Tangentlängd å ver- tikalkurva «oc.
            50 m 50 m 50 m 50 m 30 m Rullbanornas bärig- het oosnessnrsrernen
            nn 2.8 kg/cm? 2.8 kg/cm? 2.8 kg/ecm? 2.s kg/cm? 2.8 kg/cm?
          </p>
          <p>
            De här anförda kraven kunna i varje fall icke utan orimliga sprängnings-
            och schaktningskostnader uppfyllas av vare sig Bromma- eller Barkarbyfältet,
            men däremot äger det angivna området å Svartsjölandet, såsom framgår
            av bifogade karta (Bilaga 2)!), möjlighet att motsvara dessa fordringar
            efter schaktnings- och utfyllningsarbeten till ett jämförelsevis
            ringa belopp, näm- ligen cirka 1.5 miljoner kronor. Till närmare
            belysning av det sist anförda hänvisas till några, av översten
            Ingemar Petersson utförda utredningar, vilka i olika sammanhang
            återgivits i dagspressen. Några av dessa framgå av bilaga 3. Såsom
            förut i bland annat kungl. arméförvaltningens underdåniga skrivelse
            och chefens för östra arméfördelningen skrivelse till förvaltningens
            fortifika- tionsdepartement framgår kan ett inköp av här ifrågavarande
            område å Skå- Edeby finansieras genom den förutsatta försäljningen
            av tvenne egendomar inom Stockholms område. Under hänvisning härtill
            ävensom till det i övrigt förut sagda hemställes alltså,
          </p>
          <p>
            att riksdagen måtte för sin del medgiva inköp av ett för angivna
            syften avsett område vid Skå-Edeby och Kumla å Svartsjölandet
            invid Stockholm, för ett belopp av högst 570,000 kronor samt att
            de medel, som inflyta vid försäljning av egendomarna Kvarn- ängen
            och Johanneshov inom Brännkyrka församling av Stock- holms stad,
            må härför i erforderlig utsträckning disponeras.
          </p>
          <p>
            Stockholm den 16 mars 1938. Rickard Lindström.
          </p>
          <p>
            1!) Ej avtryckt vid motionen; överlämnas till vederbörande utskott.
          </p>
          <pb facs="riksdagen-motions-pdf/data/1938/mot_1938__fk__263/mot_1938__fk__263-006.pdf"/>
          <p>
            6 Motioner i Första kammaren, Nr 263.
          </p>
          <p>
            Bilaga 1.
          </p>
          <p>
            Till kungl. arméförvaltningens fortifikationsdepartement.
          </p>
          <p>
            Genom kungl. brev den 26 oktober 1858 förordnades, att ett område
            vid Johanneshov och Linde av egendomen Enskede skulle förvärvas
            åt kronan för anläggande av tvenne skansar för Stockholms försvar.
            Den fastighet, kronan sålunda förvärvade, utgjordes av de från
            ett mantal Enskede nr 1 avsöndrade lägenheterna Johanneshov och
            Kvarnängen. En del utbyten ägde sedermera rum mot vissa Stockholms
            stad tillhörande an- gränsande områden (Stockholms stadsfullmäktiges
            beslut den 27 mars 1907, riksdagens skrivelse den 5 maj 1908).
            Lagfart för kronan å områdena med- delades av Stockholms rådstuvurätt
            den 7 december 1914. De planerade skansarna fullbordades aldrig.
            Områdena äro sedan mars 1917 utarrenderade till Stockholms stad.
            Genom beslut av kungl. arméförvaltningens fortifikationsdepartement
            den 17 januari och den 1 september 1923 samt den 19 mars 1924
            lämnades Stockholms stad tillstånd att till Stockholms idrottsförbund
            för tiden 14 mars 1927—13 mars 1970 upplåta en del av området
            för att användas som idrottsplats, allmän park m. m. I arrendeavtalet
            med idrottsförbundet skulle stadgas, att — därest beslut om försäljning
            av området eller dess användning för något statens behov skulle
            fattas — idrottsförbundet vore skyldigt att avträda området sex
            månader efter uppsägning. Genom skrivelse från kungl. arméförvaltningens
            fortifikationsdepartement den 7 februari 1925 erhöll chefen för
            IV arméfördelningen i uppdrag att in- komma med förslag till de
            villkor, under vilka Stockholms stad skulle erbjudas förvärva
            äganderätten till vissa delar av de till Stockholms idrottsförbund
            så- lunda upplåtna, kronan tillhöriga markområdena. I och för
            den på grund härav erforderliga utredningen syntes det armé- fördelningschefen
            lämpligt att till att börja med undersöka, vilka intressen Stockholms
            stad i övrigt kunde äga i fråga om förvärvande av mark från egendomen
            Johanneshov. Det visade sig härvid, att staden, i enlighet med
            ett av Stockholms trafikkommitté år 1921 avgivet betänkande, i
            ej ringa grad var i behov av markområden härstädes. Ett realiserande
            av det föreliggande trafikprojektet ansågs dock ej vara att vänta
            inom den närmaste framtiden. Det syntes emellertid arméfördeiningschefen
            otvetydigt hava framgått, att staden vid sidan av de förpliktelser,
            den borde »anse sig äga i fråga om den mark, som var upplåten
            till idrottsplats», också förr eller senare måste med kronan träffa
            uppgörelse angående förvärv av ytterligare områden för ord- nande
            av förortstrafiken. Under dessa förhållanden ansåg arméfördelningschefen
            tidpunkten inne för upptagande av förhandlingar med Stockholms
            stad angående all den mark härstädes, som vore erforderlig för
            stadens vidkommande. Utan att avvakta resultat av den på grund
            av departementets ovannämnda skrivelse igång- satta utredningen
            föreslog chefen för IV arméfördelningen genom skrivelse till kungl.
            arméförvaltningens fortifikationsdepartement den 17 mars 1925,
            att det här avsedda kronan tillhöriga området!) skulle exploateras,
            samt att djurgårdskommissionen skulle få i uppdrag att ombesörja
            exploateringen. Arméfördelningschefen angav, att enligt tidigare
            gjorda beräkningar de genom försäljning inflytande medlen skulle
            komma att överskrida 4,000,000
          </p>
          <p>
            1! Med undantag av ett mindre område, å vilket en skansanläggning
            påbörjats utan att fullbordas, och vilket område för det dåvarande
            ansågs böra »bevaras med tanke på ett blivande luftförsvar». —
            Numera är icke erforderligt att sålunda bevara någon del av ifrågavarande
            områden.
          </p>
          <pb facs="riksdagen-motions-pdf/data/1938/mot_1938__fk__263/mot_1938__fk__263-007.pdf"/>
          <p>
            Motioner i Första kammaren, Nr 263. 7
          </p>
          <p>
            kronor och föreslog, att dessa medel skulle få tagas i anspråk
            för Stoeck- holms luftförsvar!) I underdånig skrivelse den 28
            april 1926 framhöll kungl. arméförvaltningens fortifikationsdepartement,
            att åtgärder för att möjliggöra försäljningen snarast borde vidtagas.
            Beträffande upplåtelsen till Stockholms idrottsförbund ansåg departe-
            mentet, att — enär förbundet nedlagt stora kostnader för idrottsanläggningen
            — densamma skulle »åtminstone för närvarande rimligen icke kunna
            undan- tagas från upplåtelse till förbundet», men att liknande
            förhållande icke före- låg beträffande den till förbundet i övrigt
            upplåtna marken. Departementet anslöt sig till arméfördelningschefens
            förslag angående för- säljningsmedlens användning för Stockholms
            luftförsvar och hemställde, att, » därest nådig proposition om
            medgivande till försäljning i sinom tid kommer att avlåtas till
            riksdagen, framställning om användning av därigenom in- flytande
            medel, på sätt nämnts, jämväl måtte göras hos riksdagen». Departementet
            slutar — med hänsyn till att det här endast var fråga om förberedande
            åtgärder till försäljning — sin framställning med att hem- ställa,
            att djurgårdskommissionen skulle erhålla uppdrag att ombesörja
            stads- planeläggningen av lägenheterna Johanneshov och Kvarnängen,
            att inleda underhandlingar och avsluta förberedande avtal med
            Stockholms stad om överlåtelse av den mark av fastigheterna, som
            staden för något dess ändamål kan önska förvärva, mot vederlag
            av antingen annan mark i Stockholm eller dess närhet, varav kronan
            för försvarsändamål kan behöva komma i besitt- ning, eller kontant
            ersättning samt att i sammanhang härmed övertaga för- valtningen
            av fastigheterna ifråga. Genom kungl. brev den 28 maj 1926 lämnades
            djurgårdskommissionen, med bifall till fortifikationsdepartementets
            nyssnämnda hemställan, det ifråga- satta uppdraget.
          </p>
          <p>
            Enligt vad som inhämtats, har Stockholms fastighetsnämnds förhandlings-
            delegerade i skrivelse till djurgårdskommissionen den 10 april
            1937 anhållit om upptagande av förhandlingar snarast möjligt rörande
            förvärv åt staden av de delar av egendomen Johanneshov, vilka
            enligt ett genom stadens för- sorg uppgjort och till djurgårdskommissionen
            under hand tidigare överlämnat stadsplaneförslag, erfordras för
            framdragande av allmänna trafikleder m. m. Stockholms stad synes
            alltså nu hava tagit ställning till trafikkommitténs ovannämnda
            betänkande i de avseenden, här är frågan om, och torde stå inför
            behovet att realisera detsamma. Detta skulle innebära, att de
            erforderliga förutsättningarna för djurgårds- kommissionen för
            förhandlingar och framläggande av ett definitivt stads- planeförslag
            numera föreligga. Med hänsyn härtill synes den tidpunkt ej vara
            avlägsen, då frågan om områdets exploatering kan bliva aktuell.
          </p>
          <p>
            För Stockholms luftförsvar hava enligt 1936 års försvarsbeslut
            betydande belopp blivit beviljade. Dessa belopp kunna dock icke
            helt fylla de krav, som måste uppställas för tillgodoseendet av
            huvudstadens luftförsvar. Det är sålunda fortfarande av synnerlig
            betydelse, att ovan avsedda försäljnings- medel kunna få tagas
            i anspråk för Stockholms luftförsvar.
          </p>
          <p>
            Med anledning av det anförda och med hänsyn till det ansvar för
            planlägg- ningen av Stockholms luftförsvar, som åvilar chefen
            för östra arméfördel- ningen, har jag äran hemställa, att kungl.
            arméförvaltningens fortifikations- departement måtte vidtaga åtgärder
            för utverkande av nådig proposition till riksdagen, så snart förhållandena
            göra lämpligt, angående 1) Markbyten skulle också få ske med Stockhohns
            stad ifråga om sådan mark, som kunde erfordras för luftförsvaret.
          </p>
          <pb facs="riksdagen-motions-pdf/data/1938/mot_1938__fk__263/mot_1938__fk__263-008.pdf"/>
          <p>
            8 Motioner i Första kammaren, Nr 263.
          </p>
          <p>
            dels försäljning av ifrågavarande områden, dels försäljningsmedlens
            användning för Stockholms luftförsvar (luftbe- vakning, luftvärn,
            civilt luftskydd, flygfält).
          </p>
          <p>
            För basering av flygförband, avsedda att deltaga i Stockholms
            luftförsvar, stå för närvarande endast två flygfält till förfogande
            — Brommafältet och Barkarbyfältet. Med hänsyn till faran för flygfältsbekämpning
            genom fientliga bombflyg- förband är det betydelsefullt, att utökade
            baseringsmöjligheter, så snart ske kan, erhållas. Det enda område,
            som med hänsyn till naturliga förutsättningar och läge härför
            torde kunna komma ifråga, är beläget vid Skå-Edeby å Svartsjölandet.
            Enligt vad som inhämtats kan detta område för närvarande på synnerligen
            fördelaktiga villkor förvärvas av kronan. De arbeten, som skulle
            komma att erfordras för iordningställande av flygfältet, torde
            kunna utföras för rimlig kostnad. Det är av vikt, att det tillfälle
            till detta områdes förvärvande av kronan, som nu föreligger, icke
            försittes. Jag har därför, efter att i ärendet hava meddelat mig
            med chefen för flyg- vapnet, äran hemställa, att kungl. arméförvaltningens
            fortifikationsdeparte- ment måtte vidtaga åtgärder för utverkande
            av nådig proposition till riks- dagen, så snart förhållandena
            göra lämpligt, angående dels inköp av ifrågavarande område, dels
            medgivande att för bestridande av kostnader för inköpet ävensom
            för områdets iordningställande såsom flygfält få taga i anspråk
            ovan i denna skrivelse omnämnda försäljningsmedel. Nyköping den
            10 juni 1937. Erik Testrup Arméfördelningschef.
          </p>
          <p>
            E. Grill.
          </p>
          <p>
            Bilaga 3.1)
          </p>
          <p>
            De publicerade rapporterna från krigsskådeplatserna i Spanien
            och Kina giva otvetydigt vid handen, att en anfallande fiende
            genom sina flygstrids- krafter först av allt söker skadegöra vid
            och i närheten av den angripna platsen belägna flygfält. Avsikten
            med dessa luftraider är klar: man vill för- störa möjligheterna
            för motståndarens flygmaskiner att överhuvud operera 1 luften.
            Man vill med andra ord söka stänga in dem å flygplatserna genom
            att medelst krevadhål å flygfältet omöjligöra start i större omfattning
            och samtidigt göra de stillastående flygmaskinerna, som själva
            sakna möjlighet att försvara sig, till ett lätt förstörbart mål
            vid fortsatta luftanfall. För- störingen av flygfälten medför
            också, att motståndarens flyg förlorar möjlig- heten att landa
            för ombordtagande av drivmedel och ammunition m. m. och blir alltså
            även på detta sätt oskadliggjord. Förstöringen av flygfält har
            i nu pågående strider omfattat ej blott de militära, utan också
            de civila fälten — allt i avsikt att beröva motståndaren möjligheten
            att använda de senare så- som reservflygfält. Även om flygfältens
            återställande i användbart skick genom krevadhålens igenfyllande
            och fyllningsmassans tillpackande är möjligt att utföra på relativt
            kort tid, om man har redskap och manskap till- gängliga, så kan
            i varje fall detta ej ske på så kort tid, att icke en fiende dess-
            förinnan hinner fullfölja sin taktik och på några minuter och
            timmar oskad- liggöra motsidans luftstridskrafter samt bliva ensam
            herre i luften. Vilka resurser har nu den anfallne att förhindra
            en sådan kalamitet? Förutsatt, att erforderliga luftstridskrafter
            finnas tillgängliga, måste den anfallne för- foga över ej blott
            tillräckligt stora och goda ordinarie flygfält, utan jämväl
          </p>
          <p>
            1) Bilaga 2, se not å sid. 5.
          </p>
          <pb facs="riksdagen-motions-pdf/data/1938/mot_1938__fk__263/mot_1938__fk__263-009.pdf"/>
          <p>
            Motioner i Första kammaren, Nr 2653. 9
          </p>
          <p>
            över reservfilygfält att tagas i anspråk, därest fienden skulle
            lyckats förstöra de ordinarie flygbaserna. Vad nu anförts med
            utgångspunkt från verkliga krigsskådeplatser, torde giva oss här
            i Sverige åtskilligt att tänka på. Särskilt torde för huvudstadens
            del kunna göras den frågan, huruvida det är väl beställt med stadens
            försvar genom det rörliga luftförsvaret, d. v. s. om de till stadens
            skydd mot ett even- tuellt luftanfall avdelade flygstridskrafterna
            givits det utrymme för start och landning, som måste krävas för
            att de ej skola riskera att bliva »inlåsta» å eller »utestängda»
            från sina flygbaser och sålunda tillspillogivna. I tvenne föregående
            artiklar i denna tidning (den 14 september och 23 sep- tember
            1937) har undertecknad sökt påvisa den ofrånkomliga nödvändigheten
            för Stockholm att erhålla militära reservflygfält. Nästa fråga
            blir då: huru skola dessa reservflygfält i ekonomiskt hänseende
            kunna realiseras? Frågans besvarande ger anledning till ytterligare
            en fråga: vilka hava in- tresse av ett anskaffande och iordningställande
            av reservflygfält? Svaret blir staten och Stockholms invånare,
            representerade i första hand av stadens för- valtningsorgan. Det
            är då ganska naturligt att en repartisering om nyssnämnda kostnader
            äger rum mellan de båda intressenterna. Vad avser anskaffandet
            för ändamålet av statsmedel, bör här meddelas, att redan år 1926
            har på ini- tiativ av arméförvaltningens fortifikationsdepartement
            Kungl. Maj:t gjort vissa dispositioner beträffande de försäljningsmedel,
            som komma att inflyta till statskassan genom försäljning av vissa
            kronan tillhöriga områden inom Stockholm, nämligen egendomarna
            Johanneshov och Kvarnängen strax söder om Skanstull. För den som
            intresserar sig för denna administrativa frågas detaljer hänvisas
            till skrivelse av den 10 juni 1937 från chefen för IV armé- fördelningen,
            generalmajor Testrup, till fortifikationsstyrelsen, samt sist-
            nämnda myndighets därav föranledda skrivelse i ämnet till Kungl.
            Maj:t. Här må nu endast framhållas, att ovannämnda försäljningsmedel
            avsågos redan 1926 att användas för Stockholms luftförsvar. Enligt
            tidigare gjord värdering av de till exploatering avsedda egendomarna,
            Johanneshov och Kvarnängen, har försäljningen beräknats inbringa
            netto cirka 6 miljoner kronor. Något med angivna användningsplan
            mera överensstämmande ända- mål än inköp av reservflygfält torde
            icke kunna tänkas. Visserligen äro de till exploatering avsedda
            egendomarna ännu icke försålda, men i likhet med vad tidigare
            ägt rum i liknande fall torde förskottering av tillgängliga medel
            (djurgårdskommissionens försäljningsmedel) kunna äga rum. I fråga
            om den andel i kostnaden för reservflygfältens anskaffning och
            iordningställande, som skulle falla på Stockholms stad, bör hänsyn
            tagas till ej mindre än tre olika faktorer. Först har man huvudfaktorn,
            den militära. Det är för stadens försvar mot luftanfall av största
            vikt att de rörliga flygstridskrafter, som avdelats till detta
            ändamål, icke blivit satta ur stridsfunktion av brist på start-
            och land- ningsplats. Anskaffningen av reservflygfält är med andra
            ord en integrerande del av luftförsvaret, som ju för staden i
            dess helhet är av vital betydelse. Men det finnes ett andra skäl
            för stadens repartiserande i omhandlade kostnader. En kraftig
            påminnelse härom erhölls 1 förra veckan, då väder- leksförhållandena
            voro av beskaffenhet att helt avstänga Brommafältet: det från
            Finland kommande trafikflygplanet måste återvända till Finland,
            och flygmaskinerna söderifrån nödgades landa 1 Norrköping. På
            grund av Brommaflygfältets otillfredsställande beskaffenhet och
            de oerhörda kostnader, som skulle tarvas för dess förbättrande
            till ett fullgott flygfält, torde det för Stockholms stads civila
            flygtrafik vara ett livsvillkor att omedelbart er- hålla ett reservflygfält.
            Genom samgående med staten och med hänsyn till det för staden
            viktiga allmänna luftförsvaret torde ett enastående tillfälle
            nu Bihang till riksdagens protokoll 1938. 3 saml. Nr 263. 751388
            2
          </p>
          <pb facs="riksdagen-motions-pdf/data/1938/mot_1938__fk__263/mot_1938__fk__263-010.pdf"/>
          <p>
            10 Motioner i Första kammaren, Nr 263.
          </p>
          <p>
            bjudas att få frågan om ett reservflygfält för den civila flygtrafiken
            löst, och detta för en ringa bråkdel av den kostnad som Brommafältets
            ordnande skulle betinga. Flygvapnets flygfält vid Barkarby och
            civilflygets Brommafält ligga på endast 7,000 meters avstånd från
            varandra. Under ogynnsamma förhållanden — dålig sikt och vind
            från SSO, då trafikflygplanen före landning måste flyga över Barkarby
            — föreliger fara för kollision mellan trafikplan och militärplan.
            Denna fara kan medföra nödvändigheten att inställa militära flygövningar,
            när ett trafikplan väntas. I tidigare artiklar — införda i Nya
            Dagligt Allehanda den 14, 22 och 29 september — har jag fäst uppmärksamheten
            vid vissa andra olägenheter med Barkarbyfältet. Med hänsyn till
            dessa och ovan berörda olägenheter synas de militära myndigheterna
            böra taga sig en förnyad funderare, om det verk- ligen lönar sig
            att nedlägga erforderliga miljonkostnader för att iordning- ställa
            detta flygfält, så att det motsvarar tidsenliga krav. Den kör
            av militära röster blir för varje dag allt starkare, som framhåller
            olämpligheten av gemen- samt övningsområde för flyg- och markstridsförband.
            Samtidig flygning och artilleriskjutning över samma område äro
            en omöjlighet. För utbildningen av marktrupperna skulle det innebära
            dagliga och väsentliga olägenheter att truppens uppmärksamhet
            drages till de talrika flygplanens evolutioner och därmed fråndrages
            den egna övningen. Vad skall då göras? Riksdag och regering ha
            ju beslutat att förlägga Svea flygflottilj till Barkarby. Arbetena
            för denna förläggning äro redan påbör- jade. Den kan därför betraktas
            såsom sakrosankt. Det kan därför tyckas att frågan vore olöslig.
            Så är dock dess bättre icke fallet. Frågan kan lösas på ett sätt,
            som borde kunna tillfredsställa alla parter. Lösningen innebär
            i största korthet, att man skiljer mellan förläggnings- och övningsplats
            för flygflottiljen, bibehåller Barkarby som förläggningsplats
            och gör Skå-Edeby till övningsplats. Den första vinsten med denna
            anordning är den ekonomiska. Staten skulle därigenom spara ett
            belopp, överslagsvis beräknat till 5 miljoner kronor. Man undgår
            nämligen de våldsamma utgifterna för Barkarbyfältets iordningstäl-
            lande till en tidsenlig militär flygplats, medan kostnaderna för
            inköp och färdigställande av fältet vid Skå-Edeby äro jämförelsevis
            ringa. Barkarbyfältet skulle användas endast för start och landning
            av enstaka flygplan, medan flygövningarna skulle förläggas till
            Skå-Edeby. Därigenom bleve marktrupperna till stor del kvitt flyget.
            Kollisionsriskerna skulle avse- värt minskas, enär Skå-Edeby ligger
            4,000 meter längre avlägset från Bromma än vad fallet är med Barkarby.
            Till flygflottiljens förfogande vid mobilise- ring skulle stå
            utom verkstaden vid Barkarby även Svartsjö-anstaltens verk- stad
            invid övningsflygfältet. Land- och sjöflygplan kunna sammanföras
            till Skå-Edeby, där de sistnämnda kunna »landa» på den närbelägna
            Mälaren. Till sist men icke minst får flygflottiljen ett förstklassigt
            flygfält, som i sin slutliga utbyggnad kan beräknas bli omkring
            sex gånger så stort som Barkarbyfältet. Därmed skulle en av de
            största olägenheterna med Barkarby- fältet upphöra. Detta fält
            kan aldrig bli bra och kan aldrig mäta sig med Skå-Edebyfältet.
            Naturligtvis innebär även den av mig föreslagna lösningen vissa
            olägen- heter. Men dessa äro icke av bärande betydelse i motsats
            till de olägenheter, som vidlåda och även i framtiden måste och
            med ökad skärpa — vidlåda Barkarbyfältet. Detta kan vid ovan skisserade
            lösning användas i sitt nu- varande skick. Det kan nämligen användas
            av enstaka flygplan men icke av flygförband.
          </p>
          <p>
            Ingemar Petersson.
          </p>
          <p>
            Stockholm 19338. K. L. Beckmans Boktryckeri.
          </p>
        </div>
      </div>
    </body>
  </text>
</TEI>
