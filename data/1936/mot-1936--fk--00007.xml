<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1936--fk--00007">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1936/mot_1936__fk__7/mot_1936__fk__7-001.pdf"/>
      <fw xml:id="i-AfLT2pCDCPN6pCaehGmEY">
        Motioner i Första kammaren, Nr 7. I
      </fw>
      <div xml:id="i-UwuPv8MGBEUmv7Cbx7odCf" type="motHeader">
        <div xml:id="i-6wHymKSoESYqo2wsm5XkPA" type="motTitle"/>
        <div xml:id="i-JB8BJcywn7X5G59aaR3gaR" type="motSubmissionInfo"/>
      </div>
      <div xml:id="i-A7hnjrWedkZGxY1Y4MKKF" type="motBody">
        <div xml:id="i-VgkqDu7zszztv94i7Tygxj">
          <p xml:id="i-CuPxkwQeRgwmQPdWqMKvSu">
            Nr 4. Av herr Lindhagen, om upphävande av bestämmelsen
          </p>
          <p xml:id="i-Dd9wAtbcMDDfNjCw87XcUN">
            om uppresning vid voteringar inom riksdagens kamrar.
          </p>
          <p xml:id="i-We785XZvfbPCPWLcgArZpK">
            Omröstningssättet inom större parlamentariska församlingar har
            i allmän- het ansetts vara av betydelse företrädesvis ur tidsbesparingens
            synpunkt. Det är dock av vikt även för att få en klar bild av
            styrkeförhållandena och bevara denna bild till protokollet. Därtill
            ansluter sig slutligen en tredje angelägenhet, nämligen att möjliggöra
            för medlemmar, som intresseras av en fråga, att kunna få detta
            styrkeförhållande utrönt och bevarat utan att tvingas avstå därifrån
            av fruktan för det likgiltiga och med saken mindre bekanta fler
            talets förmodade eller sorlande förtrytelse över att man upptar
            deras dyrbara tid, såsom det plägar sägas, »onödigtvis». I svenska
            riksdagen har nu för att tillgodose dessa synpunkter från och
            med 1935 införts elektrisk votering. Jag ställde mig först tämligen
            obenägen mot experimentet. Därigenom kunde, trodde jag, omröstningen
            mekaniseras för mycket med de individuella meningarnas undertryckande.
            Erfarenheten har emellertid övertygat mig om att resultatet av
            den nya anordningen är särdeles framstående. Den skänker till
            och med en viss poetisk fläkt över en förrätt- ning, som förut
            varit prosan själv utom i de sparsamma stora ögonblicken. Först
            avslöjas en stjärnrymd, där var och en har sin blinkande stjärna,
            som vinkar ned till oss på vår ödsliga stig. Var och en vet var
            hans plats är på detta firmament, och man kan redan då i någon
            mån få en föreställning om, hur det personligen röstats i omgivningarna.
            I stadsfullmäktige, där med- lemmarna äro placerade partivis,
            skulle den personliga röstningen i detta skede bli mer överskådlig
            än i riksdagen. Efter ett ögonblick, sedan röstningen avslutats,
            flammar på två tavlor med eldskrift omröstningsresultatet under
            de fyra rubrikerna ja, nej, avstår, frånvarande. Allt detta uppdagas
            i ett slag. Rubriken »avstår» är en nyhet. Det är en fristad för
            dem, som ej vilja del- taga 1 omröstningen, därför att de ej kunnat
            skaffa sig en bestämd mening och ej kunnat nöja sig med en partiomröstning
            eller ansett sig jäviga med mera dylikt. Vidare är det upplysande
            att stå öga mot öga med antalet frånvarande, vilket ock är av
            vikt för mätandet av styrkeförhållandet i de närvarandes om- röstning.
            Alla dessa siffror böra protokollföras, ehuru de frånvarandes
            antal ännu icke antecknas i riksdagsprotokollen, vari enligt min
            mening bör ske en På samma gång fotograferas på något sinnrikt
            sätt namnen på de olika leda- möterna, som röstat på det ena eller
            andra av de tre sätten, frånsett den före- ställning därom, som
            man kan få av stjärnkartan. Denna namnförteckning finnes till
            påseende och bevaras i riksdagens kansli. Hela omröstningen tar
            omkring två minuter. Bihang till riksdagens protokoll 1936. 3
            saml. Nr 7. 115 36
          </p>
          <pb facs="riksdagen-motions-pdf/data/1936/mot_1936__fk__7/mot_1936__fk__7-002.pdf"/>
          <fw xml:id="i-N5Le6TUfb1nT2ibV2qJesz">
            2 Motioner i Första kammaren, Nr 7.
          </fw>
          <p xml:id="i-SWqsDubBR5wxUzcPPfP3mY">
            I riksdagen har oöverlagt, synes mig, bibehållits den gamla ordningen
            att börja med uppresning. Detta är, enligt ganska allmän mening
            i riksdagen, en onödig dubblering av proceduren. Den skapar ock
            ett obehörigt tryck på dem, som önska en exakt mätning av styrkeförhållandena.
            Avgörande genom uppresning är som sagt bibehållet som det vanligaste.
            Därigenom komma de två nya rubrikerna icke till sin rätt. Och
            ingen vet heller antalet, som röstar ja eller nej. Talmannens
            uppfattning blir avgörande, och sedan kallas det till protokollet,
            att den uppfattningen anses varit med övervägande ja besvarad.
            Mån vet icke, om skillnaden mellan majoritet och minoritet är
            allenast en röst eller om minoriteten bestod av bara en röst.
            : Denna irrationella metod bör borttagas. Nu sättes den elektriska
            omröst- ningen i gång endast om någon ledamot, vilket visserligen
            ofta inträffar, be- gär »räkning». När förberedelse med uppresning
            borttages, så kommer vid varje begäran om votering den elektriska
            apparaten att sättas i gång med sina snabba och effektiva resultat.
            Med den nu ifrågasatta omröstningsmetoden får man göra klart för
            sig, att personer av olika partihörighet, som »kvittat&gt; mot
            varandra, böra förstå, att de båda skola betrakta sig som »frånvarande».
            I riksdagen har denna insikt ej varit allmän ännu. Den, som är
            borta vid voteringen, blir automatiskt från- varande. När den
            andra kvittaren däremot är närvarande, så röstar han ibland &gt;avstår».
            Därigenom blir den senare konstitutiva omröstningskategorien ej
            blott missledande i resultatet utan förvandlad till en skräphög.
            Till första kammarens protokoll antecknas nu, såsom jag funnit,
            endast siffrorna för omröstningskategorierna »ja», »nej» och »avstår».
            Däremot ute- slutes som sagt kategorien »frånvarande», vilken
            dock i proceduren anses nu- mera så viktig, att den på tavlan
            upptagits såsom en faktor för belysning av omröstningen och styrkeförhållandena.
            Denna utradering i protokollen av en beaktansvärd del av det tillkännagivna
            omröstningsresultatet bör icke få före- komma. Visserligen kan
            man räkna ut antalet frånvarande med kännedom av de övriga siffrorna
            samt antalet röstberättigade i kammaren med frånräknande av talmännen,
            som ej få rösta. Men detta är mödosamt och kommer därför i regel
            ej att äga rum vid efterforskningar i protokollen. Man vilseledes
            då fort- farande om styrkeförhållandet inom kammaren, vilket försvagas,
            i samma mån antalet frånvarande är stort. Om siffran på frånvarande
            också behörigen ut- sättes, kan detta också tjäna till upprättandet
            av statistik även över från- varande ledamöter. På grund av vad
            sålunda anförts hemställes, att riksdagen må besluta,
          </p>
          <p xml:id="i-4bRaKH6TAiPii8LWPQKXNX">
            1) att i de reglementariska föreskrifterna för riksdagen ute-
            slutes bestämmelsen, att omröstning skall börjas med uppstig-
            ning, och sålunda varje votering sker med tillitande endast av
            den elektriska apparaten; 2) att alla fyra siffrorna i omröstningstavlans
            tillkännagivande och således även de frånvarandes antal skola
            protokollföras.
          </p>
          <p type="date" id="i-T8yPCEQFH6fz3LNezBzDJC">
            Stockholm den 13 januari 1936.
          </p>
          <p type="signatureBlock" id="i-PmAscjj5RBEubnPoXSTWhm">
            : Carl Lindhagen.
          </p>
          <p xml:id="i-Nn4DMgKiwGfE1dn6uvsZ9h">
            Stockholm 1936. K. L. Beckmans Boktryckeri.
          </p>
        </div>
      </div>
    </body>
  </text>
</TEI>
