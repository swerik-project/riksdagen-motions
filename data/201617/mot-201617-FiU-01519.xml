<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-FiU-01519">
  <teiHeader>
    <fileDesc>
      <titleStmt>
        <title>Offentlig upphandling</title>
        <author corresp="i-BNPcdNmACXycfvLR8wqbHp">av Ann-Charlotte Hammar Johnsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:1519 av Ann-Charlotte Hammar Johnsson (M)</title>
          <idno type="rdwebb">H4021519</idno>
          <rs type="number">1519</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H4021519/text</ref>
          <ref type="dokument_url_html">http://data.riksdagen.se/dokument/H4021519</ref>
          <ref type="dokumentstatus_url_xml">http://data.riksdagen.se/dokumentstatus/H4021519</ref>
          <ref type="docx">http://data.riksdagen.se/fil/09EC1F22-082D-4643-BBD3-9A9EEC92FB47</ref>
          <ref type="pdf">http://data.riksdagen.se/fil/22B2EE24-00B1-4126-9CCD-0A46DBFA0051</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WSkMXx1vRPdxcfywYSns1H" type="signed"/>
        <correspContext corresp="i-WSkMXx1vRPdxcfywYSns1H">
          <note type="signatory" corresp="i-BNPcdNmACXycfvLR8wqbHp"/>
        </correspContext>
        <correspAction xml:id="i-RrUL683ovJe4gkproZhkGV" type="submitted">
          <date when="2016-10-04"/>
          <time when="14:17:36"/>
        </correspAction>
        <correspAction xml:id="i-XCCHyGpUH8Esh8QncbGm62" type="reviewed">
          <date when="2016-10-04"/>
          <time when="18:39:42"/>
        </correspAction>
        <correspAction xml:id="i-WZrrJPSZ4XCq9kEdXYx58B" type="referred">
          <date when="2016-10-14"/>
        </correspAction>
        <correspAction xml:id="i-RREzhaTDchRbDicFdbHfTy" type="assigned">
          <date when="2018-06-05"/>
          <time when="10:32:52"/>
        </correspAction>
        <correspContext corresp="i-RREzhaTDchRbDicFdbHfTy">
          <ref type="assignedTo">Finansutskottet</ref>
        </correspContext>
        <correspAction xml:id="i-6cU6Twysww2WCAezgtG6JW" type="behandlas_i"/>
        <correspContext corresp="i-6cU6Twysww2WCAezgtG6JW">
          <ref type="uppgift">2016/17:FiU7</ref>
          <ref type="ref_dok_id">H401FiU7</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">FiU7</ref>
          <ref type="ref_dok_titel">Nytt regelverk om upphandling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Y7G6ceW6barB8hNNhvEz7c" type="motHeader">
        <div xml:id="i-TfpRjJQZDRvCjwJ63pe54F" type="motTitle">
          Motion till riksdagen 2016/17:1519 av Ann-Charlotte Hammar Johnsson
          (M) Offentlig upphandling
        </div>
      </div>
      <div xml:id="i-Ko16dUKyshvQUL15Rh1Qmz" type="motBody">
        <div xml:id="i-MHbRTSzYd7k2cCZG6rdxNx" type="motProposal" subtype="förslag">
          <head xml:id="i-2QPmBgmBkDddpWJPc4sbeQ">
            Förslag till riksdagsbeslut
          </head>
          <list xml:id="i-Buq5A75eg5fMM3jhMSKgfk" style="ol">
            <item xml:id="i-Kz4GhNhxiV2iwbZuUpQ3o4">
              Riksdagen ställer sig bakom det som anförs i motionen om en statlig
              strategi och tillkännager detta för regeringen.
            </item>
            <item xml:id="i-QQiiRQFwvRWNtkQZszqcAk">
              Riksdagen ställer sig bakom det som anförs i motionen om tidig
              dialog i innovations- och funktionsupphandling och tillkännager
              detta för regeringen.
            </item>
            <item xml:id="i-BrdrrG8MqjG1xXsK4Jontq">
              Riksdagen ställer sig bakom det som anförs i motionen om konkurrens,
              tillväxt och att förenkla för företag att delta i upphandlingar
              och tillkännager detta för regeringen.
            </item>
            <item xml:id="i-LKQqhT4u76gDpwMYbvfoJW">
              Riksdagen ställer sig bakom det som anförs i motionen om uppdrag
              för den nya upphandlingsmyndigheten och tillkännager detta för
              regeringen.
            </item>
            <item xml:id="i-SaykL7zL6mVbPiSSVvdqaE">
              Riksdagen ställer sig bakom det som anförs i motionen om sociala
              och miljömässiga krav och tillkännager detta för regeringen.
            </item>
            <item xml:id="i-5fnW5zbUoHtzU6HVUw3Uyj">
              Riksdagen ställer sig bakom det som anförs i motionen om att
              säkerställa statistiken på upphandlingsområdet och tillkännager
              detta för regeringen.
            </item>
            <item xml:id="i-7o6UZEsxYb9rJS3UmiR48K">
              Riksdagen ställer sig bakom det som anförs i motionen om att
              säkerställa korrekta upphandlingar genom att utarbeta skadestånd
              för otillåtna urvalskriterier och tillkännager detta för regeringen.
            </item>
            <item xml:id="i-XsrvfcH27i44y7PYaQRmeN">
              Riksdagen ställer sig bakom det som anförs i motionen om att
              säkerställa korrekta beräkningar som förutsättning för goda affärer
              och tillkännager detta för regeringen.
            </item>
            <item xml:id="i-XpZJkgvGWbqoDK5PaKoN8w">
              Riksdagen ställer sig bakom det som anförs i motionen om att
              säkerställa att nollanbud inte används samt att det beivras och
              tillkännager detta för regeringen.
            </item>
          </list>
        </div>
        <div xml:id="i-MA579eCRwFVUA3zaFupT1N" type="motContent">
          <head xml:id="i-PrU4K5TDKR7Nze9viP7VFe" type="h1">
            En modern offentlig upphandling
          </head>
          <p xml:id="i-58VZioyCLDGEDffDcgZmoK">
            I dag upphandlas det varor och tjänster i vårt land till en summa
            som anges vara mellan 800 och så mycket som 1 000 miljarder. Tydliga
            uppgifter och tillförlitlig statistik saknas på detta område.
            Här krävs en större transparens och tydlighet kring vad som verkligen
            köps in i Sverige under ett år av myndigheter, regioner, landsting
            och kommuner. Det är stora belopp som vi gemensamt samlat ihop
            och som genom offentlig verksamhet köper viktiga välfärdstjänster
            och samhällsprodukter. Det är också en ansenlig summa pengar som
            svenska företag på en konkurrensutsatt marknad kan vara med och
            lägga anbud på.
          </p>
          <p xml:id="i-VUkpVDNEh54NxqwqpuKPjC">
            Sverige behöver vara ett land där alla som kan och vill har möjlighet
            att delta i offentliga upphandlingar för att sälja kvalitativa
            varor och tjänster såväl inom landet som internationellt. Offentlig
            sektor tjänar på att en mångfald av leverantörer vill vara med
            och lämna anbud. Genom en fungerande konkurrens kan kvaliteten
            öka samtidigt som priserna hålls nere på viktiga välfärdstjänster.
            Kvalitet kombinerat med hushållning av våra gemensamma resurser
            bör vara en av offentliga sektorns högsta prioriteringar.
          </p>
          <p xml:id="i-Wtg7yxbE7CpWvfEoDHuuAp">
            Som ett litet handelsberoende land utgör nya möjligheter till
            export såväl ökade skatteintäkter som fler företag och arbeten.
            För att detta ska kunna bli verklighet krävs det att svenska företag
            blir duktiga på att lägga anbud och vinna dem även internationellt.
            På så sätt kan svenska företag nå fler och bredare marknader ute
            i Europa och öka sina verksamheter här i landet. En sådan strategi
            tar sitt avstamp i Sverige. I dag vittnar många företag om att
            det är svårt att delta i upphandlingar. Upphandlingsunderlaget
            innehåller ofta många sidor juridik och ytterst lite om affären.
            Det är svårtillgänglig materia som ska tillgodogöras och responderas
            på med korta svarstider. Det riskerar att drabba såväl köpare
            som säljare i onödan då det finns flera goda exempel som kan stå
            modell för spridning över landet.
          </p>
          <p xml:id="i-J86NvzgtNFAbxz1C5a1GG4">
            Genom att det offentliga många gånger göra stora affärer via
            Sveriges Kommuner och Landsting, SKL, eller genom att ställa krav
            på erfarenheter av att ha levererat ett antal liknande affärer
            eller att kunna leverera stora affärer begränsas kapaciteten till
            att handla om ett fåtal företag. Det gör att det offentliga också
            bidrar till försämrad konkurrens på marknaden med resultat att
            vi får oligopol- alternativt monopolliknande situationer. Det
            riskerar att fördyra processer, tjänster och produkter för medborgarna.
            Det offentliga missar också kunskap inom nya, innovativa företag
            med nya företagsidéer.
          </p>
          <p xml:id="i-UaNJ4ngvEeJkSvjbYTQmJx">
            På senare tid har vi dessutom kunnat se hur det förekommer att
            kommuner använder upphandlingsunderlag som begär att företag öppnar
            upp för en kontroll som går in på granskningar som endast svenska
            myndigheter ska utföra. Det är allvarligt och det finns då också
            risk för att ett sådant ingrepp kan skapa problem med försäkringar
            och kundrelationer. Därmed påverkas också inkomster för människor
            då jobbtillfällen försvinner. Kraven åsidosätts och det i sin
            tur diskriminerar företag att delta, vilket är olagligt och allvarligt
            då företag indirekt tvingas skriva på när de är beroende av att
            kunna sälja till det offentliga. Detta är en olycklig utveckling.
          </p>
          <head xml:id="i-4tRdndabfDwPqEwLhVuAvH" type="h1">
            Upphandlingsmyndigheten
          </head>
          <p xml:id="i-Jig2RTu4aUqchgtWWL4Yqh">
            Det ska särskilt anges i regleringsbrev till upphandlingsmyndigheten
            att denna får i uppgift att, med norska erfarenheter på området,
            skapa en svensk modell för att skapa mogna upphandlingsorganisationer
            – såväl i den egna som hos övriga myndigheter. På så vis implementeras
            modellen och verktyg i den organisation som ska ha till uppgift
            att utarbeta ett utbildningsmaterial för upphandling. Arbetsmetoden
            kan då steg för steg föras ut till andra myndigheter, kommuner,
            landsting och regioner från upphandlingsmyndigheten. Därmed blir
            offentlig upphandling det viktiga strategiska verktyg det behöver
            vara för att vi i Sverige ska få mogna upphandlingsorganisationer
            som skapar stora värden för medborgarna med god hushållning med
            skattemedel.
          </p>
          <p xml:id="i-HwyWSaPaAaKFcJD23qPnyZ">
            Den nya upphandlingsmyndigheten bör ha i uppgift att samla goda
            exempel på upphandlingar över landet där inte minst funktionsupphandling,
            dialog och innovation tillämpats. Även en portal eller liknande
            bör finnas för att tillgängliggöra rättsfall.
          </p>
          <head xml:id="i-LbEhveD36YuuxaPnQJ4ZS" type="h1">
            Innovationsupphandling och funktionsupphandling
          </head>
          <p xml:id="i-HWDf8vvfVw1hXdgqGn6vqW">
            Sedan 2010 drivs det i Norge ett utvecklingsprogram för innovativoffentlig
            upphandling, Nasjonalt program for leverandør-utvikling. Syftet
            med programmet är att använda tidig dialog i upphandlingsförfarande
            mellan köpare och säljare för att stimulera till nya och annorlunda
            lösningar. På ett innovativt sätt löses uppgifter genom att tillvarata
            kunskap från olika branscher och användningsområden med tekniska
            lösningar för bättre resultat.
          </p>
          <p xml:id="i-2WieVJrAVLW3BAAZvp2NuN">
            Exempelvis har de i Norge använt sig av lösningar från oljeindustrin
            där sättet att borra ner i havsbotten i form av ett U kunnat överföras
            till vägnätet. Istället för att gräva upp gator har man med samma
            teknik kunnat lösa problem utan att få stora hål i vägbanan. I
            Norge är det Näringslivets Huvudorganisation (NHO) som tillsammans
            med Kommunernas intresse- och arbetsgivarorganisation (KS) har
            bidragit till att lyfta upphandlingsområdet till en strategisk
            fråga och stimulerat till fler innovationsvänliga upphandlingar,
            eller om man så vill funktionsupphandlingar, genom ett konkret
            metodstöd.
          </p>
          <head xml:id="i-A7mkf5Y6cVJYmX51aGxhtF" type="h1">
            Förenkla för företag att delta i upphandlingar
          </head>
          <p xml:id="i-9WMjiTCesdKHAXPygzeg4d">
            Fler mindre företag ska kunna vara med i upphandlingar och det
            ställer krav på enkla och transparenta regler. Det bästa sättet
            att skapa långsiktiga arbeten i Sverige är genom att sänka kostnaderna
            för att anställa och att upphandla fler tjänster. Det är långsiktiga
            lösningar jämfört med att använda tvingande krav på företag som
            därmed ökar kostnaderna och gör det svårare och mer byråkratiskt.
            Det är genom att fler företag vill och kan delta i upphandling
            som möjligheten att konkurrera, såväl inom som utom landet, som
            det kan skapas fler jobb genom professionell upphandling. Den
            rödgröna regeringen tycks istället ha som idé att de nya jobben
            ska komma via villkor enligt kollektivavtal i offentlig upphandling.
            Vilket är såväl en begränsning av företag som ett exkluderande
            av de som har andra former av avtal.
          </p>
          <p xml:id="i-VR4xA4E33yFGzmYu4mSh98">
            Det ska inte vara möjligt för de upphandlande myndigheterna,
            kommunerna, landstingen/regionerna att utforma kriterier som upphandlingsrättsligt,
            ekonomiskt och avtalsrelaterade gör att upphandlingar leder till
            överprövningar på grund av otillåtna urvalskriterier eller att
            de leder till affär för att ingen överprövat. I de fall så sker
            behöver ett skadestånd utkrävas gentemot den upphandlande parten
            så att företag som ska leverera inte blir lidande eller bortsållade
            på grund av felaktiga underlag. Alla kriterier som används i en
            upphandling, såväl i utvärderingen som i konstruktion av avtal,
            skall beräknas och utvärderas för att säkerställa korrekta beräkningar
            såväl rimlighet i pris som rätt värde för ändamålet.
          </p>
          <p xml:id="i-A7Q9nA6StarvZVLoPh3yJB">
            Nollanbud, det vill säga urvalskriterier som inte svarar mot
            verkliga förhållanden, till exempel vad kostnaden är eller att
            det lönar sig att lämna ett pris som ligger lägre än kostnaden
            från företagens sida, och som skapar en skev marknad som leder
            till oligopol- och monopolsituationer så ska upphandlande myndigheter,
            kommuner och landsting/regioner uppmärksamma för låga anbud. Den
            upphandlande parten ska kunna uppvisa att de begärt in underlag
            på hur företag som lämnar underpris kan göra detta på ett tillförlitligt
            sätt om sådant efterfrågas vid en granskning.
          </p>
          <head xml:id="i-8KLo4m34t7Gd2ZweMsm5D6" type="h1">
            Rimliga sociala och miljömässiga krav
          </head>
          <p xml:id="i-WP1usKiQA1nJgqpy9uz42X">
            Det är viktigt att varje skattekrona används på ett ansvarsfullt
            sätt. Därför bör man också kunna ställa krav på miljö och sociala
            hänsyn när detta är motiverat. För att förtydliga detta infördes
            år 2010 den så kallade bör-regeln, som innebär att upphandlande
            myndigheter bör beakta miljöhänsyn och sociala hänsyn om upphandlingens
            art motiverar detta.
          </p>
          <p xml:id="i-FFXvo67KRJVEy2bC3YtQAH">
            De ytterligare sociala krav som regeringen säger sig vilja ställa
            riskerar att allvarligt begränsa den fria konkurrensen och försvåra
            för framför allt små företag att vara med och lämna pris på varor
            och tjänster hos de offentliga köparna. Enligt en undersökning
            från Företagarna skulle 63 procent av småföretagen i mindre utsträckning
            delta i offentliga upphandlingar om det infördes sociala krav.
          </p>
          <p xml:id="i-U1jRGmMCM39peaWCRuwcGW">
            Arbetet med miljöhänsyn och sociala hänsyn vid offentlig upphandling
            är komplext. För att åstadkomma långsiktigt hållbara krav är det
            viktigt att titta på utformningen av styrinstrumentet. Utgångspunkten
            är att den upphandlande myndigheten, landstinget/regionen och
            kommunen ska undersöka om det aktuella produkt och/eller tjänsteområdet
            redan omfattas av lagregler eller styrmedel så som skatter, utsläppsrätter,
            subventioner etc., och om då andra krav är mer effektiva för att
            nå målet jämfört med att lägga in krav i offentlig upphandling
            bör så ske. Detta är inte minst viktigt för att företagen ska
            ha goda möjligheter att leverera bra produkter och tjänster till
            priser som är i paritet med vad kostnadslägen bör vara. Det är
            också viktigt att inte i onödan driva upp priser utan att för
            den sakens skull nå mål av betydelse för samhället och miljön.
            Därmed blir det också självklart att de som upphandlar måste ta
            relevanta hänsyn i den aktuella upphandlingen utan onödigt långtgående
            krav i förhållande till syftet och användningen.
          </p>
          <p xml:id="i-2qwFgjaRmiN3Z46tNwkHDe">
            De som efterfrågar krav vid upphandling måste också kontrollera
            att de efterföljs. Så har inte alltid varit fallet. Som exempel
            kan nämnas när krav ställts som sedan inte följs upp och där företag
            som haft ett högre pris än det vinnande anbudet slagits ut av
            företag som sagt sig ha det som efterfrågats men sedan inte har
            haft det. I hård konkurrens riskeras ärliga företag att slås ut
            som egentligen skulle varit de som levererat varan eller tjänsten.
            Kraven ska också vara rimliga med tanke på vilka resurser och
            kostnader som behövs för att kontrollera produkten och tjänsten.
            Det är därför också självklart att ställda krav ska följas upp
            så att det gynnar ärliga företag och ger bra produkter och tjänster
            till det offentliga.
          </p>
          <head xml:id="i-Wuwy5fXSkcs2SUB5779YXr" type="h1">
            Administrativt dyrt och betungade för upphandlande myndigheter
            och företag
          </head>
          <p xml:id="i-WV4Jw6iASsDY94t8UkmQJd">
            99,3 procent av alla företag i Sverige har färre än 49 anställda,
            dvs. de är små. Cirka 60 procent av dessa företag har inte kollektivavtal.
            Istället har de andra avtal eller så har de inga anställda. Många
            av de mest innovativa nystartade företagen finns inom denna grupp.
            Det är också inom denna grupp av företag som jobbtillväxten är
            störst. Det finns en stor potential för Sverige att dessa företag
            deltar i offentlig upphandling och lägger anbud på att sälja produkter
            och tjänster till det offentliga. Propositionens lagreglering
            om krav på lön, semester och arbetstid, försäkringar och tjänstepensioner
            innebär i praktiken att mindre jordbruk (som är säsongsberoende),
            små familjeföretag, och nystartade innovativt företag utesluts
            från offentlig upphandling. Därför går regeringens proposition
            på tvärs med att öka antalet små och medelstora företag som deltar.
            Tvärtom så innebär detta att mikro-, små och medelstora företag
            som inte har kollektivavtal kommer att stå utanför den offentliga
            upphandlingen – detta gynnar inte konkurrensen och den offentliga
            sektorns ekonomi.
          </p>
          <p xml:id="i-4bPbPadwGucS8eYiepFvee">
            Det finns i EU-rätten en viktig begränsning, som också återfinns
            i lagtexten, om att det vid kravställande måste finnas en koppling
            till kontraktsföremål. Det betyder att kravet bara får ställas
            på den del av leveransen som avser det specifika uppdraget. För
            en leverantör som inte har kollektivavtal innebär detta att om
            en upphandlande myndighet ställer krav på en viss typ av försäkring
            så måste leverantören teckna en försäkring som täcker den del
            av uppdraget som offererats. För till exempel en lokalvårdare
            som arbetar 20 procent av sin arbetstid i ett offentligt kontrakt
            och 80 procent i privata kontrakt under en viss tidsperiod, ska
            leverantören i enlighet med kravet i den specifika upphandlingen
            teckna en försäkring som avser
          </p>
          <list xml:id="i-V2K6A6839YNXrT9hF9k3nK" style="ul">
            <item xml:id="i-AY6ddLXaUGQTQDGcSVbYHe">
              en viss del av arbetstiden
            </item>
            <item xml:id="i-SPDrpDsAsNPdwZ8StBmQrG">
              vissa anställda
            </item>
            <item xml:id="i-CHU9vBy8WhcHK52XPQ7ZXL">
              en viss tidsperiod.
            </item>
          </list>
          <p xml:id="i-APy6LLBMFxcFfxZr2BmD4X">
            Regeringens hållning vållar såväl näringsliv som inköpare, det
            vill säga myndigheter, regioner, landsting och kommuner, ordentliga
            utmaningar och problem. Ytterligare problem för svenska företag
            uppstår då ökade krav i svensk upphandling ska gå utöver den så
            kallade hårda kärnan, det vill säga minimilön, semester och arbetstid.
            Utstationeringslagen anger att en upphandlande myndighet inte
            kan ställa krav på annat än den så kallade hårda kärnan. Om en
            upphandlande myndighet även ställer krav på tjänstepensioner och
            försäkringar innebär detta att svenska företag missgynnas eftersom
            detta krav inte får ställas på utländska bolag.
          </p>
          <p xml:id="i-J2ks77mzrc31RyCLhjR7Wc">
            Denna nyordning hotar att leda till att olika myndigheter gör
            olika bedömningar avseende om försäkringar är att anse som likvärdiga.
            En sådan ordning kommer att leda till godtycke och rättsosäkerhet
            för de icke kollektivavtalsbundna företag som deltar i offentlig
            upphandling.
          </p>
          <p xml:id="i-XsnzMGpCyMvmPY6YvnnJsk">
            Beträffande icke kollektivavtalsbundna företag kommer många företag
            därför att vara hänvisade till att, i de fall då det ens är möjligt,
            teckna likvärdiga försäkringar. Att utgå från att den upphandlande
            myndigheten ska bedöma om en försäkring är att anse som likvärdig
            med den kollektivavtalade är en komplicerad process. En sådan
            process kräver ingående kunskaper om respektive försäkringsvillkor
            samt ingående kunskaper om olikheter mellan de kollektivavtalade
            försäkringarna beroende på såväl sektor, avtalsområde som kategori
            av arbetstagare. Det föreligger därför en överhängande risk att
            olika myndigheter gör olika bedömningar avseende om försäkringar
            är att anse som likvärdiga. En sådan ordning kommer att leda till
            godtycke och rättsosäkerhet för de icke kollektivavtalsbundna
            företag som deltar i offentlig upphandling.
          </p>
        </div>
        <div xml:id="i-AkT5wusYKpwACfELV79hi5" type="motSignatures">
          <list xml:id="i-CCzZL6WxSj9BvzGN3fJbDS">
            <item xml:id="i-Y5WbKTZXHMAvhJU3xaUpKY">
              Ann-Charlotte Hammar Johnsson (M)
            </item>
          </list>
        </div>
      </div>
    </body>
  </text>
</TEI>
