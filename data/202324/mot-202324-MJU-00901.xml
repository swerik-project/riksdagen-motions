<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-MJU-00901">
  <teiHeader>
    <fileDesc>
      <titleStmt>
        <title>En god resurshushållning i byggsektorn</title>
        <author corresp="i-9N94VnavhL9irJidF3qceM">av Katarina Luhr m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:901 av Katarina Luhr m.fl. (MP)</title>
          <idno type="rdwebb">HB02901</idno>
          <rs type="number">901</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HB02901/text</ref>
          <ref type="dokument_url_html">https://data.riksdagen.se/dokument/HB02901</ref>
          <ref type="dokumentstatus_url_xml">https://data.riksdagen.se/dokumentstatus/HB02901</ref>
          <ref type="pdf">https://data.riksdagen.se/fil/866CED7B-60D0-4CE3-AB8C-352D4EE4F48B</ref>
          <ref type="docx">https://data.riksdagen.se/fil/1E233D40-BD6E-45E8-8E97-64742AEB1D92</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9N94VnavhL9irJidF3qceM</idno>
            <name>Katarina Luhr</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DAzwuDmrMCAk4CXBrm86y5</idno>
            <name>Elin Söderberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-4K631U2FyQthafuME3cNGX</idno>
            <name>Janine Alm Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-Q5NRRkRSiXzK1nmbye3jsV" type="signed"/>
        <correspContext corresp="i-Q5NRRkRSiXzK1nmbye3jsV">
          <note type="signatory" corresp="i-9N94VnavhL9irJidF3qceM"/>
          <note type="signatory" corresp="i-DAzwuDmrMCAk4CXBrm86y5"/>
          <note type="signatory" corresp="i-4K631U2FyQthafuME3cNGX"/>
        </correspContext>
        <correspAction xml:id="i-4iqdFBaqcNG6Sb6c3hNYzY" type="submitted">
          <date when="2023-10-03"/>
          <time when="15:10:54"/>
        </correspAction>
        <correspAction xml:id="i-JLgwrkBEnCCL4ysVy6iAnw" type="reviewed">
          <date when="2023-10-03"/>
          <time when="19:24:43"/>
        </correspAction>
        <correspAction xml:id="i-MhS4ZoABsj4yyzaSHiYuPt" type="referred">
          <date when="2023-10-17"/>
        </correspAction>
        <correspAction xml:id="i-GNAQX7x2ghb8d9jsdbrbun" type="assigned">
          <date when="2024-04-10"/>
          <time when="16:22:22"/>
        </correspAction>
        <correspContext corresp="i-GNAQX7x2ghb8d9jsdbrbun">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-BpP6DCYSKA8LQYxGXK2WdF" type="behandlas_i"/>
        <correspContext corresp="i-BpP6DCYSKA8LQYxGXK2WdF">
          <ref type="uppgift">2023/24:CU13</ref>
          <ref type="ref_dok_id">HB01CU13</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">CU13</ref>
          <ref type="ref_dok_titel">Bostadspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Baea5UyWxSDWhQRPtg6VfC" type="behandlas_i"/>
        <correspContext corresp="i-Baea5UyWxSDWhQRPtg6VfC">
          <ref type="uppgift">2023/24:CU15</ref>
          <ref type="ref_dok_id">HB01CU15</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">CU15</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AVvBxmZdQ3Yk7M7sYatnXX" type="behandlas_i"/>
        <correspContext corresp="i-AVvBxmZdQ3Yk7M7sYatnXX">
          <ref type="uppgift">2023/24:FiU34</ref>
          <ref type="ref_dok_id">HB01FiU34</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">FiU34</ref>
          <ref type="ref_dok_titel">Offentlig upphandling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-yPMvWFX13QvAVjc57tiXq" type="behandlas_i"/>
        <correspContext corresp="i-yPMvWFX13QvAVjc57tiXq">
          <ref type="uppgift">2023/24:MJU17</ref>
          <ref type="ref_dok_id">HB01MJU17</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU17</ref>
          <ref type="ref_dok_titel">Cirkulär och giftfri ekonomi och Riksrevisionens rapport om hantering av uttjänta solcellspaneler och vindturbinblad</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-SXEErFjQfSL3BYRVH3anw5" type="behandlas_i"/>
        <correspContext corresp="i-SXEErFjQfSL3BYRVH3anw5">
          <ref type="uppgift">2023/24:SkU11</ref>
          <ref type="ref_dok_id">HB01SkU11</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SkU11</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8TmqhN17qQpuvGFRzVBfyn" type="behandlas_i"/>
        <correspContext corresp="i-8TmqhN17qQpuvGFRzVBfyn">
          <ref type="uppgift">2023/24:SkU14</ref>
          <ref type="ref_dok_id">HB01SkU14</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SkU14</ref>
          <ref type="ref_dok_titel">Mervärdesskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:901 av Katarina Luhr m.fl. (MP)
          En god resurshushållning i byggsektorn
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-XyBCvtkHYuyzXuNZJqGjRK">
            Förslag till riksdagsbeslut
          </head>
          <list>
            <item xml:id="i-2WvvpatZEHqzoyYYZep6VN" sortKey="Yrkande 1">
              Riksdagen ställer sig bakom det som anförs i motionen om ett
              nationellt mål för att öka andelen byggmaterial som återbrukas
              eller återanvänds från rivning, renovering och nybyggnation och
              tillkännager detta för regeringen.
            </item>
          </list>
          <list>
            <item xml:id="i-81Mvu9Vt4g3v3wWWquDQhZ" sortKey="Yrkande 2">
              Riksdagen ställer sig bakom det som anförs i motionen om att
              utreda effekterna av ekonomiska och andra nationella styrmedel,
              inklusive en översyn av skattesystemet, för att undersöka vilka
              styrmedel som skulle leda till en högre grad av återanvändning
              av byggmaterial vid byggnation och tillkännager detta för regeringen.
            </item>
          </list>
          <list>
            <item xml:id="i-VpKNaeWcJMpSVQSy4dNwUu" sortKey="Yrkande 3">
              Riksdagen ställer sig bakom det som anförs i motionen om att
              utreda om borttagen eller reducerad mervärdesskatt på återbrukade
              material kan genomföras för att gynna ett ökat återbruk och tillkännager
              detta för regeringen.
            </item>
          </list>
          <list>
            <item xml:id="i-Xk5ri8jRz8j7nYwmxETZAs" sortKey="Yrkande 4">
              Riksdagen ställer sig bakom det som anförs i motionen om att
              införa en kvotplikt för användning av återbrukade material vid
              renovering och nybyggnation, vilken ska trappas upp, och tillkännager
              detta för regeringen.
            </item>
          </list>
          <list>
            <item xml:id="i-Egyf4dxfYC1BZpYv6G4ALH" sortKey="Yrkande 5">
              Riksdagen ställer sig bakom det som anförs i motionen om att
              offentlig upphandling ska styra mot ökat återbruk i nybyggnation,
              ombyggnation och renovering och tillkännager detta för regeringen.
            </item>
          </list>
          <list>
            <item xml:id="i-3MavqD2f3HbkzmMBuwwPra" sortKey="Yrkande 6">
              Riksdagen ställer sig bakom det som anförs i motionen om hur
              byggregler ska formuleras för att bli bättre anpassade för att
              möjliggöra återanvändning av byggmaterial och tillkännager detta
              för regeringen.
            </item>
          </list>
          <list>
            <item xml:id="i-2WdjdAd6Yv3nEwLNxKWPjX" sortKey="Yrkande 7">
              Riksdagen ställer sig bakom det som anförs i motionen om att
              utreda möjligheten till flexibilitet för mindre variationer i
              exempelvis fönsterpartier och dörrar i PBL för att kunna möta
              den aktuella tillgången på återbrukade produkter och tillkännager
              detta för regeringen.
            </item>
          </list>
          <list>
            <item xml:id="i-TFaU4D4ka6aoFcLgMDfKAp" sortKey="Yrkande 8">
              Riksdagen ställer sig bakom det som anförs i motionen om att
              staten ska utreda och komma med förslag på hur nybyggnation och
              renovering i betydligt större utsträckning kan förbereda för demontering
              och återanvändning vid slutet av byggnadens livstid och tillkännager
              detta för regeringen.
            </item>
          </list>
          <list>
            <item xml:id="i-7Q4o9BKUCtwE63Z5WCkA6c" sortKey="Yrkande 9">
              Riksdagen ställer sig bakom det som anförs i motionen om tidig
              materialinventering av byggnader knutet till rivningslov och tillkännager
              detta för regeringen.
            </item>
          </list>
          <list>
            <item xml:id="i-2ywZGMd3eNHLceMvcaF7yh" sortKey="Yrkande 10">
              Riksdagen ställer sig bakom det som anförs i motionen om inventering,
              utredning och krav på återbruk av användbara byggelement och tillkännager
              detta för regeringen.
            </item>
          </list>
          <list>
            <item xml:id="i-4r17f8FF3hxCZ5bZLn7dAD" sortKey="Yrkande 11">
              Riksdagen ställer sig bakom det som anförs i motionen om förbud
              för rivningar där inventeringar inte utförts och där möjligheterna
              att återbruka stomme och övriga material inte har utretts grundligt
              och tillkännager detta för regeringen.
            </item>
          </list>
          <list>
            <item xml:id="i-Q5dRrHW9tPyKGF4ifsPMak" sortKey="Yrkande 12">
              Riksdagen ställer sig bakom det som anförs i motionen om en översyn
              av avfallslagstiftningen med målet att öka det cirkulära kretsloppet
              av produkter och material och tillkännager detta för regeringen.
            </item>
          </list>
          <list>
            <item xml:id="i-DpqYhiy9cfDipJjYLcfZ9A" sortKey="Yrkande 13">
              Riksdagen ställer sig bakom det som anförs i motionen om att
              införa krav för att minimera avfallsmängderna vid nybyggnation
              och tillkännager detta för regeringen.
            </item>
          </list>
          <list>
            <item xml:id="i-L8ZaGTHjavwfwfsT8XYT5d" sortKey="Yrkande 14">
              Riksdagen ställer sig bakom det som anförs i motionen om att
              utreda effekterna av en styrande avfallstaxa för byggavfall från
              nybyggnation och tillkännager detta för regeringen.
            </item>
          </list>
          <list>
            <item xml:id="i-HAeKzipsGg6GjFp5wCGC2S" sortKey="Yrkande 15">
              Riksdagen ställer sig bakom det som anförs i motionen om att
              utreda om producenter och återförsäljare kan underlätta återbruk
              genom bredare producentansvar, liksom hur återförsäljare kan öka
              utbudet av återbrukade produkter, och tillkännager detta för regeringen.
            </item>
          </list>
          <list>
            <item xml:id="i-X48y4rzk7iBkXLRXcdKdEn" sortKey="Yrkande 16">
              Riksdagen ställer sig bakom det som anförs i motionen om att
              utreda krav och nya system för byggmaterialhandlare för att återta
              oanvänt byggmaterial som blivit över vid byggprojekt och tillkännager
              detta för regeringen.
            </item>
          </list>
          <list>
            <item xml:id="i-Sfn5ksuhoKGZERGWFKbgQg" sortKey="Yrkande 17">
              Riksdagen ställer sig bakom det som anförs i motionen om certifierade
              demontörer för ombyggnation, renovering eller rivning och tillkännager
              detta för regeringen.
            </item>
          </list>
          <list>
            <item xml:id="i-BLmSqnMhQjFTPbBg68yYoS" sortKey="Yrkande 18">
              Riksdagen ställer sig bakom det som anförs i motionen om åtgärder
              för att motverka svinn som uppstår på grund av kvalitetsbrister
              vid nybyggnation och tillkännager detta för regeringen.
            </item>
          </list>
          <list>
            <item xml:id="i-H15zmaSV5KWK3jho9edZmQ" sortKey="Yrkande 19">
              Riksdagen ställer sig bakom det som anförs i motionen om att
              förtydliga den juridiska ansvarsfördelningen omkring garantifrågan
              för återanvända byggmaterial och tillkännager detta för regeringen.
            </item>
          </list>
          <list>
            <item xml:id="i-GLJrb4bJHEbVfhXHPV8Rqa" sortKey="Yrkande 20">
              Riksdagen ställer sig bakom det som anförs i motionen om att
              skyndsamt utreda hur återbrukade material ska certifieras och
              tillkännager detta för regeringen.
            </item>
          </list>
          <list>
            <item xml:id="i-S8Jv4bWiWGa9Lt8FntL3QD" sortKey="Yrkande 21">
              Riksdagen ställer sig bakom det som anförs i motionen om att
              utreda hur digitalisering kan användas som ett effektivt verktyg
              för att underlätta och påskynda den cirkulära omställningen och
              tillkännager detta för regeringen.
            </item>
          </list>
          <list>
            <item xml:id="i-7ucb6i6yqnQCsQoExs7NEy" sortKey="Yrkande 22">
              Riksdagen ställer sig bakom det som anförs i motionen om tillgång
              till statistik över avfallsfraktioner vid bygg- och rivningsprojekt
              och tillkännager detta för regeringen.
            </item>
          </list>
          <list>
            <item xml:id="i-MCLDHfwmseb1WNz8F9JZmb" sortKey="Yrkande 23">
              Riksdagen ställer sig bakom det som anförs i motionen om ett
              nationellt mål för att minimera skadliga kemikalier vid nybyggnation
              och tillkännager detta för regeringen.
            </item>
          </list>
          <list>
            <item xml:id="i-Hr9aCWx97bHreEcRr6XRgt" sortKey="Yrkande 24">
              Riksdagen ställer sig bakom det som anförs i motionen om att
              implementera styrmedel och stödsystem för att fasa ut skadliga
              kemikalier i byggmaterial och tillkännager detta för regeringen.
            </item>
          </list>
          <list>
            <item xml:id="i-Vxqt82LxPqAqsY1BurUyB8" sortKey="Yrkande 25">
              Riksdagen ställer sig bakom det som anförs i motionen om att
              Boverket ska ta en ledande roll i arbetet med att sprida information
              och vägleda myndigheter och berörda aktörer om omställning till
              en cirkulär ekonomi i byggsektorn och tillkännager detta för regeringen.
            </item>
          </list>
          <list>
            <item xml:id="i-K5GecS5cLpSvQAYb7cRwS8" sortKey="Yrkande 26">
              Riksdagen ställer sig bakom det som anförs i motionen om att
              utreda om det finns ett behov av en nationell strategi för att
              förebygga rivningar och tillkännager detta för regeringen.
            </item>
          </list>
          <list>
            <item xml:id="i-xuaPVXZPsj9DT1DEJPXW4" sortKey="Yrkande 27">
              Riksdagen ställer sig bakom det som anförs i motionen om att
              förutsättningarna för rivningslov ska skärpas och vara restriktiva
              om man efter bevarande och mindre åtgärder kan uppnå ändamålet
              med användningen, och detta tillkännager riksdagen för regeringen.
            </item>
          </list>
          <list>
            <item xml:id="i-W9cf4owC58KvuTc2wug95M" sortKey="Yrkande 28">
              Riksdagen ställer sig bakom det som anförs i motionen om att
              rivningslov alltid ska vara ett krav vid rivning av en byggnad
              och ska kunna nekas av resurshushållningsskäl och tillkännager
              detta för regeringen.
            </item>
          </list>
          <list>
            <item xml:id="i-UtsVD29QEB81AA3KJBpapc" sortKey="Yrkande 29">
              Riksdagen ställer sig bakom det som anförs i motionen om krav
              i PBL på livscykelanalys före rivning där bevarandealternativ
              och alternativ med bevarande av del av byggnaden behöver presenteras
              innan beslut fattas och tillkännager detta för regeringen.
            </item>
          </list>
          <list>
            <item xml:id="i-MHU9cnvx5GCT2rsvrtoDEH" sortKey="Yrkande 30">
              Riksdagen ställer sig bakom det som anförs i motionen om att
              klimatdeklarationerna för en byggnad ska skärpas och utvecklas
              och tillkännager detta för regeringen.
            </item>
          </list>
          <list>
            <item xml:id="i-EK7FAt5rWpv2DutZY7Npf1" sortKey="Yrkande 31">
              Riksdagen ställer sig bakom det som anförs i motionen om att
              klimatdeklarationen ska omfatta hela byggnaden och hela dess livscykel
              samt markarbeten och renovering samt att rivning ska påverka klimatdeklarationen,
              och detta tillkännager riksdagen för regeringen.
            </item>
          </list>
          <list>
            <item xml:id="i-YBG81rLsiUhGQq38JWoArH" sortKey="Yrkande 32">
              Riksdagen ställer sig bakom det som anförs i motionen om att
              ombyggnad, påbyggnad och bevarande av stomme alltid ska utredas
              i första hand innan rivningslov kan ges och tillkännager detta
              för regeringen.
            </item>
          </list>
          <list>
            <item xml:id="i-9w1TYEc1keDPDAHLhfcgVb" sortKey="Yrkande 33">
              Riksdagen ställer sig bakom det som anförs i motionen om att
              när stöd ges till bostadsbyggande ska det premiera påbyggnad och
              ombyggnation av befintliga byggnader och tillkännager detta för
              regeringen.
            </item>
          </list>
          <list>
            <item xml:id="i-E6EWcFhZ79a2uiTMZPDV1y" sortKey="Yrkande 34">
              Riksdagen ställer sig bakom det som anförs i motionen om att
              utreda en reglering med krav på att hus och fastigheter ska bibehålla
              ett brukbart skick och tillkännager detta för regeringen.
            </item>
          </list>
          <list>
            <item xml:id="i-KFzQPwrkyGkDTStMHkQvm5" sortKey="Yrkande 35">
              Riksdagen ställer sig bakom det som anförs i motionen om att
              utreda statliga lån för renovering av övergivna hus eller renovering
              av hus i områden med lågt fastighetsvärde och tillkännager detta
              för regeringen.
            </item>
          </list>
          <list>
            <item xml:id="i-PSLzMpEQ3MmfXZ2j1Ravnt" sortKey="Yrkande 36">
              Riksdagen ställer sig bakom det som anförs i motionen om att
              i PBL underlätta påbyggnation och ombyggnation framför rivning
              och tillkännager detta för regeringen.
            </item>
          </list>
          <list>
            <item xml:id="i-Gm7GFFLMYWyt8q1TFMWKf4" sortKey="Yrkande 37">
              Riksdagen ställer sig bakom det som anförs i motionen om att
              plan- och bygglagen bör ses över i syfte att underlätta för tomställda
              kontorsfastigheter eller kontorslokaler att byggas om till bostäder
              och tillkännager detta för regeringen.
            </item>
          </list>
          <list>
            <item xml:id="i-GdFEveEy8bL6H5AT5iYAoK" sortKey="Yrkande 38">
              Riksdagen ställer sig bakom det som anförs i motionen om att
              utreda ett ”ritavdrag” för arkitekter riktat mot att tillskapa
              nya bostäder eller nya rum, energieffektivisera eller på annat
              sätt skapa miljömässig samhällsnytta inom bostadssektorn och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-Nt9sYzh8a5ipe3SqYi9Rfp" type="h1">
            Motivering
          </head>
          <p xml:id="i-WtwwkpbhU7mLFLbcB4BMwZ">
            Vårt samhälle står inför omfattande utmaningar när det gäller
            att både minska klimat­utsläppen och minimera vår resursförbrukning.
            En mer hållbar resursanvändning inom byggsektorn är en stor och
            viktig del av denna omställning då svenska byggnader beräknas
            stå för en femtedel av Sveriges totala klimatutsläpp och är den
            näst största producenten av avfall i Sverige, efter gruvindustrin.
            När det gäller återbruk av byggmaterial kan effekterna på både
            klimatutsläppen och på våra naturresurser bli betydande och branschen
            står redo i startfållan. Nu gäller det att även politiken kan
            hänga med för att underlätta denna viktiga omställning.
          </p>
          <p xml:id="i-9VuQsjE9q1GxeVY9fTWkwm">
            Energieffektiviseringar och energibesparingar har varit huvudfokus
            för miljö- och klimatarbetet inom bygg­sektorn tidigare, något
            som förblir viktigt, men det är av stor vikt att ta hänsyn till
            byggnadernas hela miljö- och klimatpåverkan och minimera denna.
            Utvinning, tillverkning och transport av bygg- och anläggningsmaterial
            liksom hanteringen av byggavfall står för en omfattande påverkan
            på vår miljö och vårt klimat. Återbruk och återvinning är viktiga
            delar i ett cirkulärt byggande liksom förebyggande åtgärder för
            att undvika att avfall uppstår. Byggbranschen i Sverige genererar
            drygt 10 miljoner ton avfall per år. Det är mer än dubbelt så
            mycket som den årliga mängden svenskt hushållsavfall, och mest
            av alla branscher bortsett från gruvindustrin.
          </p>
          <p xml:id="i-PmzJfFNuGBA3MvzDXASmie">
            Byggmaterial är energikrävande att framställa och importeras
            ofta långväga ifrån. Utsläppen från bygg- och anläggningssektorn
            har under den senaste byggboomen nått nya rekord och användandet
            av råmaterial beräknas dubbleras till 2060. Det här är en trend
            som måste brytas om vi ska klara klimatmålen.
          </p>
          <p xml:id="i-D5YWMgtchtzDPaaFnJpJmA">
            Stål och cement är några av våra vanligaste byggmaterial och
            de har samtidigt hög klimatpåverkan under framställning. När en
            återbrukad stålbalk eller ett cementblock ersätter nytillverkade
            sparas ca 96–97 % av klimatpåverkan. Dock visar en rapport som
            IVL Svenska Miljöinstitutet tagit fram på uppdrag av Återvinningsindustrierna
            att användandet av både återbrukat och återvunnet material vid
            byggande alltid innebär minskade koldioxidutsläpp, jämfört med
            användning av nytt material. Detta gäller oavsett om det handlar
            om metaller, träprodukter, glas, gips eller plast. Och i de fall
            man kan återbruka hela byggelement sparas mycket mer än om man
            ”bara” material­återvinner. Samtidigt är det viktigt att inte
            glömma att det bästa i stort sett alltid är att renovera och återanvända
            saker på plats istället för att riva eller byta ut.
          </p>
          <p xml:id="i-uCSE9BChefFrRguqinQYK">
            När råvarupriserna och priserna på transporter ökar blir även
            priserna på bygg­material dyrare, vilket gör att återanvändning
            och återbruk kan bli mer lönsamt. Inom byggsektorn har det linjära
            tänket, arbetssätten och affärsmodellerna lett till att vi under
            lång tid rivit och slängt byggdelar och material som istället
            hade kunnat återanvändas eller återvinnas. Det har varit svårt
            att sortera ut material att ta vara på, reparera och återbruka
            samtidigt som det har varit billigare att köpa nytt. Och den snabba
            takten i byggprocessen leder ofta till att extra byggmaterial
            köps in och kastas oanvänt. Uppföljningar från nybyggnadsprojekt
            inom Stockholms stad visar att avfallsmängderna varierar stort
            mellan olika projekt, från 22 kg upp till 85 kg per kvadratmeter
            BTA. Denna användning av och syn på material måste förändras och
            alla sektorer måste bidra. Vi behöver systematiskt ställa om till
            en mer cirkulär byggnadsprocess. En process där byggnader inte
            rivs om det inte är nödvändigt och där byggmaterial inte längre
            ses som avfall utan som en resurs som i första hand återbrukas
            och återanvänds eller som sista alternativ återvinns.
          </p>
          <p xml:id="i-8GqRgfz6Tbk3ssqaWW6M99">
            Genom alla skeden av byggprocessen behövs nya krav på cirkularitet
            och upp­följning av dessa. Flera statliga utredningar har undersökt
            hur det går att få en mer resurseffektiv användning av byggmaterial.
            Vi ser att det är viktigt att skapa incitament för att återvinna
            och återbruka byggmaterial både i nyproduktion och vid ombygg­nation.
            Vi vill att riksdagen antar ett nationellt mål för att öka återbruket
            och återanvändningen vid byggnation och införa krav på minskade
            avfallsmängder vid nybyggnation.
          </p>
          <p xml:id="i-SAQmzph5eYedDYpg46RxQw">
            För att skapa ett incitament för branschen och för köparna i
            fråga om att använda mer återvunnet och återbrukat byggmaterial
            vill vi utreda vilka ekonomiska styrmedel som skulle leda till
            en högre grad av återanvändning av byggmaterial vid byggnation.
            Här bör man inkludera en översyn av skattesystemet för att undersöka
            hur cirkulära material kan gynnas framför nya. En av faktorerna
            där staten kan ge incitament till en högre användningsgrad av
            återbrukat byggmaterial är om det skulle ges rabatt på till exempel
            lagfartskostnader och pantbrev, eller om vägen framåt är ett incitament
            kopplat till bygglovstaxan beroende på hur mycket återanvänt material
            som används. Att minska eller helt slopa mervärdesskatten för
            återbrukat eller återvunnet byggmaterial skulle också kunna vara
            ett kostnadseffektivt sätt att stötta återbruk och återvinning.
            Att göra det lönsamt att återbruka är en nödvändighet för att
            få en bred uppslutning runt utvecklingen av den cirkulära ekonomin.
          </p>
          <p xml:id="i-FHiLeveEq7t4EeUYbhhm51">
            För att möjliggöra ett effektivt cirkulärt byggande behöver utbud
            och efterfrågan matchas, något som kan vara ett problem idag.
            För att bättre säkerställa efterfrågan vill vi att krav ställs
            i offentlig upphandling på att återbrukade material ska användas
            vid nybyggnation och renovering. Vi vill dessutom införa en kvotplikt
            med ökande krav på användning av återbrukade material vid renovering
            och nybyggnation där kraven på andelen återbrukat material skruvas
            upp årsvis. Vid nybyggnation, renovering och rivning behöver även
            livscykelanalyser av byggmaterialets klimatpåverkan bli en starkt
            styrande faktor.
          </p>
          <p xml:id="i-YUNt9RX4VGyroJEGjDseL1">
            Utbudet av återbrukat material är styrande för möjligheten att
            använda sig av detta vid byggnation, och incitament kan behövas
            för att återförsäljare ska få god tillgång till återbrukat material.
            Det kan också behövas en större flexibilitet i PBL för att exempel­vis
            äldre dörrar och fönster ska kunna återbrukas på bästa sätt. Vi
            anser att Boverket ska få i uppdrag att utreda hur byggregler
            ska formuleras för att bli bättre anpassade för att möjliggöra
            återanvändning av byggmaterial. Det behövs också flera åtgärder
            för att säkerställa att material kan komma till användning efter
            renovering och rivning. Vi vill bland annat att staten ska utreda
            och komma med förslag på hur nybyggnation och renovering i betydligt
            större utsträckning kan förberedas för demontering och åter­användning
            vid slutet av byggnadens livstid, något som behöver planeras redan
            när huset byggs. Vi vill också se en obligatorisk tidig materialinventering
            för byggnader knutna till sin ansökan om rivningslov, då byggnader
            som fått rivningslov redan tidigt kan användas som materialdepåer
            för planerade byggprojekt. Idag finns det lagkrav på inventering
            av material innan rivning av en byggnad, och vi anser att detta
            krav ska följas av en utredning och krav på att användbara byggelement
            inte kastas utan går vidare till återbruk. Vi anser att det ska
            införas ett förbud för rivning i det fall inventeringar med utredningar
            inte utförts och där möjligheterna att återbruka stomme och övriga
            material inte har utretts grundligt.
          </p>
          <p xml:id="i-Usft3uMm3MbiwK3hNazyuq">
            Avfallslagstiftningen behöver ses över. Idag sätter den ibland
            käppar i hjulet för att allt lämpligt material kan komma till
            nyanvändning genom att bli klassat som avfall. Vi anser att det
            behövs en översyn av avfallslagstiftningen med målet att öka det
            cirkulära kretsloppet av produkter och material.
          </p>
          <p xml:id="i-3uFiE8dunqPi9rkceDP1K1">
            Vi vill också införa bindande krav för att minimera avfallsmängderna
            vid nybygg­nation. Det är idag tydligt att olika nybyggnadsprojekt
            hanterar avfallsfrågan helt olika och det är av vikt att minimera
            det byggmaterial som går iväg som en avfallsfraktion. Här vill
            vi bland annat utreda effekterna av en styrande avfallstaxa specifikt
            för bygg­avfall. Riksdagen ställer sig bakom det som anförs i
            motionen om att utreda om producenter och återförsäljare kan underlätta
            återbruk genom bredare producentansvar, liksom hur återförsäljare
            kan öka utbudet av återbrukade produkter, och detta tillkänna­ger
            riksdagen för regeringen. Vi vill också utreda möjligheten för
            byggmaterialhandlare att inrätta system för att återta oanvänt
            byggmaterial som blivit över vid byggprojekt. För att byggmaterial
            som hanteras vid renovering och rivning ska kunna återbrukas krävs
            att det hanteras rätt under hela rivningsprocessen. Vi vill undersöka
            möjligheten att kunna certifiera demontörer som kan arbeta med
            rivning för återbruk.
          </p>
          <p xml:id="i-BhDMZ7Bh19U8mkReade76V">
            En del av det svinn som uppstår vid nybyggnation eller renovering
            uppstår på grund av bristande kvalitet. Här vill vi se större
            möjligheter att ställa krav på bättre garantier och ansvar från
            leverantörer för exempelvis återtag och återköp av produkter och
            material.
          </p>
          <p xml:id="i-NgJcAttvvE1mQt6FhudrQz">
            Ett hinder för det cirkulära byggandet är ansvarsfrågan för kvaliteten
            på materialet. Hur detta ska garanteras behöver fastslås och vi
            vill skyndsamt utreda den juridiska ansvarsfördelningen omkring
            garantifrågan för återanvända byggmaterial, och hur återbrukade
            material ska certifieras för en ökad trygghet. Vi vet att digitalisering
            kommer vara ett viktigt verktyg för att både kartlägga, märka
            och dela kunskap om tillgång till återbrukade byggvaror och anser
            därför att ett arbete bör påbörjas för att använda digitalisering
            som ett effektivt verktyg för att underlätta och påskynda den
            cirkulära omställningen. Inom detta arbete bör det också tydliggöras
            hur man på bästa sätt kan få tillförlitlig statistik på vilka
            avfallsfraktioner som är tillgängliga vid olika bygg- och rivningsprojekt.
          </p>
          <p xml:id="i-TtVqXrsCkEKzGpC2e2zjkb">
            Vissa byggmaterial kan trots allt vara olämpliga för återbruk
            och återvinning.
          </p>
          <p xml:id="i-5Q3EMDoAfmHJQ85K3zMJMy">
            Byggmaterial som innehåller miljö- och hälsoskadliga kemikalier
            riskerar med ett ökat återbruk att cirkuleras vidare i framtiden.
            Det är därför av största vikt att miljö- och hälsofarliga ämnen
            fasas ut från byggmaterial, för att säkerställa hälsosamma livs­miljöer
            och för att undvika att skadliga ämnen cirkulerar vidare till
            framtida bygg­projekt, och att styrmedel och stödsystem för att
            fasa ut skadliga ämnen kommer på plats.
          </p>
          <p xml:id="i-FTP7JumZBJmebzXoXtVv4p">
            För att det cirkulära byggandet ska komma igång på bred front
            behövs ledarskap, samordning och stöttning. Vi anser att Boverket
            ska få i uppdrag att ytterligare kliva fram för att ta den ledande
            rollen i arbetet med att sprida information och vägleda myndigheter
            och berörda aktörer om omställning till en cirkulär ekonomi i
            byggsektorn.
          </p>
          <p xml:id="i-15n2QALADYFCpwsEjmkb8i">
            Att återanvända och återbruka hela fastigheter är det mest klimatsmarta
            alternativet, därefter om man kan spara delar av byggnaden eller
            stommen. Vi anser att vissa rivningar idag sker utan tillräcklig
            konsekvensanalys. Det kan bli en mycket stor resursbesparing,
            både när det gäller klimatutsläpp och resurser, om man kan undvika
            rivning. I flera fall kan också stora kostnader undvikas. Dock
            sker många rivningar idag i en konservativ anda där det kan vara
            svårt att tänka nytt. Vi vill därför utreda om det finns ett behov
            av en nationell strategi för att förebygga rivningar. Idag är
            rivningslov inte ett krav för alla typer av byggnader. Vi anser
            att rivningslov alltid ska vara ett krav vid rivning av en byggnad
            och ska kunna nekas på grund av resurshushållningsskäl. Förutsättningarna
            för rivningslov behöver skärpas. Det behöver bli svårare att få
            rivningslov om man efter bevarande och mindre åtgärder kan uppnå
            ändamålet med användningen. Vi anser också att det behövs tydligare
            krav i PBL på livscykelanalys innan rivning där bevarandealternativ
            och alternativ med bevarande av del av byggnaden behöver presenteras
            innan beslut fattas. Ombyggnad, påbyggnad och bevarande av stomme
            ska alltid utredas i första hand innan rivningslov kan ges.
          </p>
          <p xml:id="i-QhEG6kkSUARD2rJqeN32w3">
            Klimatdeklarationerna av en byggnad behöver skärpas och utvecklas,
            och ska omfatta hela byggnaden och hela dess livscykel samt markarbeten
            och renovering. Kostnaden för klimat och resurser för en rivning
            ska också kunna belasta klimat­deklarationen.
          </p>
          <p xml:id="i-CFUP72TAjJR9ywSQ36C3BS">
            Vi vill återinföra investeringsstödet för bostadsbyggande men
            anser att när stöd ges till bostadsbyggande ska det premiera påbyggnad
            och ombyggnation av befintliga byggnader. Att konvertera tomma
            kontorsfastigheter eller kontorslokaler till bostäder kan samtidigt
            ge positiva effekter, som exempelvis att leda till en mer blandad
            och trygg bebyggelse. Ombyggnation försvåras dock av ett regelverk
            som skulle behöva göras mer flexibelt för att ge möjlighet till
            fler ombyggnadsprojekt och fler bostäder i befintliga byggnader.
            Vi anser därför att plan- och bygglagen behöver ses över i detta
            syfte.
          </p>
          <p xml:id="i-2FMHgnTfSn8wE7LFD4mJUq">
            För att kunna undvika rivningar är det viktigt att fastigheter
            underhålls för att bibehållas i funktionellt skick. Vi vill att
            kraven på fastighetsägare blir tydligare för att det ska gå att
            lättare ingripa när byggnader tillåts förfalla och vill tillsätta
            en utredning för att krav ska kunna skärpas.
          </p>
          <p xml:id="i-2kS2eMCNQRza25d2rDzQk4">
            Vi vill samtidigt utreda möjligheten för statliga lån för renovering
            av övergivna hus, eller renovering av hus i områden med lågt fastighetsvärde,
            för att underlätta för hus­ägare att kunna underhålla eller rusta
            upp en byggnad.
          </p>
          <p xml:id="i-EhFDmAk71XKPCwJwPBGRBC">
            Slutligen vill vi utreda ett nytt ”RIT-avdrag” för arkitekter.
            Det att undvika rivningar men samtidigt utveckla, bygga nytt och
            bygga om gör att behovet av nya innovativa lösningar ökar. För
            att kunna få med fler på den cirkulära omställningen vill vi utreda
            om man kan införa ett nytt avdrag, liknande rotavdraget, för arkitekter
            riktat mot att tillskapa nya bostäder, nya rum, energieffektivisera
            eller på annat sätt skapa miljö­mässig samhällsnytta inom bostadssektorn.
          </p>
          <p xml:id="i-3VJpTurxRTjNRm2toC6sia">
            Det finns mycket som behöver göras för att göra byggsektorn cirkulär
            men vi har allt att vinna, ekonomiskt, ekologiskt och socialt.
          </p>
        </div>
        <div type="motSignatures">
          <list>
            <item xml:id="i-8LjnS2c4uL3MxoxTB2Sw3P" who="i-9N94VnavhL9irJidF3qceM">
              Katarina Luhr (MP)
            </item>
            <item xml:id="i-R8nLH2CE2WCVnG9B8poYzg" who="i-DAzwuDmrMCAk4CXBrm86y5">
              Elin Söderberg (MP)
            </item>
            <item xml:id="i-EoiMb6L1oLtLTVwNTswzDe" who="i-4K631U2FyQthafuME3cNGX">
              Janine Alm Ericson (MP)
            </item>
          </list>
        </div>
      </div>
    </body>
  </text>
</TEI>
