<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--ak--00524">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__524/mot_1970__ak__524-001.pdf"/>
      <fw xml:id="i-Aij1YEfw5Gqboo8nD2zuhb">
        Motion i Andra kammaren, nr 524 år 1970 5
      </fw>
      <div xml:id="i-MNG65PBgfoc4GhytjL4gUw" type="motHeader">
        <div xml:id="i-CAtSYwA9gj8TvxC8Nvgacw" type="motTitle"/>
        <div xml:id="i-H9f6A524rJAwVw8Jz5BySA" type="motSubmissionInfo"/>
      </div>
      <div xml:id="i-DG3aA4uxkjhertpH7QJQnA" type="motBody">
        <div xml:id="i-GYkkbfPdF1edRGFpxyAPyB">
          <p xml:id="i-PRgoxkcfnYYAs8TiWBJjZp">
            Nr 524
          </p>
          <p xml:id="i-LRQiXaDVS1XTg5vPjwdTc4">
            Av herr Ahlmark m. fl., om statsbidrag till Riksförbundet för
            kri- minalvårdens humanisering.
          </p>
          <p xml:id="i-PdaXkLGiuc3wVL7d1FpQ23">
            (Lika lydande med motion nr 677 i Första kammaren)
          </p>
          <p xml:id="i-B8KBh5y41XuVhwTaeu5ENs">
            Vi väckte vid förra årets riksdag motioner med krav på statsanslag
            på 100 000 kronor till Riksförbundet för kriminalvårdens humanisering
            (KRUM) (I: 314 och II: 294). Också från socialdemokratiskt håll
            inlämnades motioner med liknande innehåll (I: 261 och II: 296).
            Den kompromiss som senare på våren 1969 utformades inom utskottet
            innebar att med anledning av motio- nerna 100 000 kronor ställdes
            till förfogande för » frivillig kontaktverksam- het» m. m. inom
            kriminalvården. I motiveringen skrev utskottet bl. a.: »Enligt
            utskottets mening förtjänar även den på frivillighetens väg uppbyggda
            fritids- och kontaktverksamheten vid anstalterna ett statligt
            ekonomiskt stöd. De insatser på området som gjorts av skilda organisationer,
            bland dem riksförbundet, måste anses vara mycket värdefulla. Motionernas
            yttersta syfte anges också vara att få re- surser för att utvidga
            den sociala verksamheten. Enligt utskottets mening bör därför
            medel anvisas i sådant allmänt syfte och i den omfattning som
            föreslås i motionerna.» Vi kan nu konstatera att utskottets och
            riksdagens målsättning av olika skäl inte uppnåtts. KRUM ansökte
            i oktober 1969 om 50 000 kronor för lön, traktamente och reseersättning
            för en reseombudsman. Dennes uppgift skulle främst vara att starta
            nya KRUM-föreningar, som på sina respektive orter kunde verka
            för kontakter med intagna vid fångvårdsanstalt och annan liknande
            social verksamhet. Kriminalvårdsstyrelsen avslog dock denna framställning.
            Man erbjöd i stället KRUM 40 000 kronor för »kontaktverksamhet
            på det lokala planet». Till detta anslag var fogat flera villkor.
            Av principiella och andra skäl väg- rade KRUM att godta dessa
            villkor, och några pengar har således inte beta- lats ut till
            organisationen. Vi beklagar de fortsatta motsättningarna mellan
            kriminalvårdsstyrelsen och Riksförbundet för kriminalvårdens humanisering.
            Vi tror inte det är ägnat att främja samarbetet mellan dessa båda
            »parter» att den ena av dem har ett avgörande inflytande över
            statsbidragen till den andra. Efter det senaste årets erfarenhet
            verkar det i stället rimligt att anslagen utbetalas direkt till
            KRUM.
          </p>
          <pb facs="riksdagen-motions-pdf/data/1970/mot_1970__ak__524/mot_1970__ak__524-002.pdf"/>
          <fw xml:id="i-FMgtsjEkiuysMzFT1Xd5uY">
            6 Motion i Andra kammaren, nr 524 år 1970
          </fw>
          <p xml:id="i-MrGSiSgutf8o99XkhuNcaq">
            Motiven för anslag till KRUM för nästa budgetår överensstämmer
            i allt väsentligt med de skäl som angavs i våra motioner förra
            året. Vi kan därför hänvisa till deras motivering för resurser
            till ett centralt kansli med reseom- budsman, som kan ge service
            åt och bilda lokala föreningar samt stimulera social verksamhet
            ute på fältet. Vi vill naturligtvis betona att yrkandet om statsbidrag
            till KRUM inte behöver innebära att man instämmer i alla uttalanden
            m.m. som gjorts från riksorganisationen eller dess lokala föreningar.
            Vi anser det däremot värdefullt att den kriminalpolitiska debatten
            stimuleras och att nya krafter på olika ställen i vårt land engageras
            i praktiskt arbete för humanisering av kriminalvården och återanpassning
            till normalt samhällsliv av intagna och f.d. intagna. Riksdagen
            har också redan principiellt beslutat ge KRUM statsanslag. Konstruktionen
            av detta anslag har däremot, såsom visats, knappast varit den
            bästa och bör därför ändras. Med anledning av vad som ovan anförts
            hemställer vi, att riksdagen under justitiehuvudtiteln måtte bevilja
            Riks- förbundet för kriminalvårdens humanisering ett anslag om
            100 000 kronor för budgetåret 1970/71.
          </p>
          <p xml:id="i-9df4FkhRCASmqgTtL24K8P" type="date">
            Stockholm den 28 januari 1970
          </p>
          <p xml:id="i-QjLQDJMCDAAbo8ACHk7nTt">
            Per Ahlmark (fp) P. O. Sundman (cp) Staffan Burenstam Linder
            (m)
          </p>
        </div>
      </div>
    </body>
  </text>
</TEI>
