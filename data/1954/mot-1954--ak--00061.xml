<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__ak__61/mot_1954__ak__61-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motioner i Andra kammaren, nr 61.
          </p>
          <p>
            Nr 61.
          </p>
          <p>
            Av herr Andersson i Mölndal, om befrielse för Mölndals stad från
            skyldighet att erlägga pensionsavgifter för lärare vid flygmekanikerskolan
            i staden.
          </p>
          <p>
            I motion nr 312 i andra kammaren 1953 hemställdes, att riksdagen
            måtte medge befrielse för Mölndals stad från skyldigheten att
            såsom huvudman för flygmekanikerskolan erlägga pensionsavgifter
            för rektor och lärare samt anvisa för ändamålet erforderliga medel.
            Med anledning av motionen framhöll statsutskottet i sitt utlåtande
            nr 8 under punkt 280, som även godkändes av riksdagen, att utskottet
            med hänsyn till flygmekanikerskolans speciella inriktning och
            dess karaktär av riksskola funnit starka skäl tala för att staten
            påtoge sig ifrågavarande pensionsavgifter. På grund av mölndalsskolans
            särställning syntes en dylik åtgärd icke heller böra få prejudicerande
            verkan med avseende på de cen- trala verkstadsskolornas motsvarande
            förhållanden. Det syntes utskottet emellertid önskvärt, att denna
            fråga av Kungl. Maj:t upptogs till närmare undersökning och förnyat
            bedömande, innan ärendet blev föremål för be- slut från riksdagens
            sida. Utskottet förutsatte, att det förslag i ämnet, var- till
            nämnda omprövning kunde ge e anledning, skulle komma att föreläggas
            1954 års riksdag. Under åberopande härav var utskottet icke berett
            att till- styrka bifall till motionen. I anslutning till det under
            punkt 298 i åttonde huvudtiteln 1954 upptagna anslaget till Kommunala
            och enskilda anstalter för yrkesundervisning: Bidrag till driften
            av flygmekanikerskolan i Mölndal för budgetåret 1954/55 har departementschefen
            förklarat sig icke kunna tillstyrka, att staten skulle bidraga
            också till de fortlöpande pensionsavgifter, som enligt SPA-regle-
            mentet åvilar Mölndals stad som huvudman för flygmekanikerskolan.
            I sitt avstyrkade yttrande framhåller departementschefen bl. a.
            att sta- ten redan i och med befattningshavarnas anslutning till
            statens pensions- anstalt påtagit sig omkring hälften av de verkliga
            pensioneringskostna- derna och i vissa fall kan komma att belastas
            med väsentligt mer än hälf- len av dessa kostnader. Till detta
            senare yttrande torde erinras om att vid befattningshavarnas anslutning
            till statens pensionsanstalt ansågs det vara oskäligt att staden
            skulle bära dessa kostnader. Trots att staden fått bära betydande
            kostnader för flygmekanikerskolan påtog sig staden ändock den
            engångsavgift som rektor och lärare själva skulle ha erlagt. Det
            torde också vara erkänt av dem som känner skolan att staden genom
            sina stora ekonomiska bidrag och
          </p>
          <pb facs="riksdagen-motions-pdf/data/1954/mot_1954__ak__61/mot_1954__ak__61-002.pdf"/>
          <p>
            Motioner i Andra kammaren, nr 61. 9
          </p>
          <p>
            sin positiva inställning till yrkesundervisning härigenom har
            lämnat ett värdefullt stöd åt yrkesutbildningen i landet. Detta
            stöd har kommit icke blott eleverna från Mölndal till godo utan
            i allra största utsträckning ele- ver från andra delar av landet.
            Rekryteringen till skolan har till 80 å 90 procent kommit från
            andra delar av landet. I sitt äskande om anslag för budgetåret
            1954/55 har överstyrelsen för yrkesutbildning hemställt, att förslag
            förelägges riksdagen om ati de fortlöpande pensionsavgifterna
            för rektor och lärare vid flygmekaniker- skolan får bestridas
            av statsmedel. För ändamålet beräknar överstyrelsen — som föreslår
            att denna anordning genomföres retroaktivt från och med senare
            halvåret 1951 — en höjning av anslaget med (6 000 + 3 X 15 000
            =) 51 000 kronor, avseende kostnaderna för andra halvåret 1951
            samt kalenderåren 1952/54. Av överstyrelsens hemställan torde
            framgå att denna anser att det finns fullgoda skäl för att staden
            befrias från att erlägga dessa avgifter. Det kan väl ei heller
            ifrågasättas annat än att överstyrelsen för yrkesutbild- ning
            har prövat frågan huruvida ett bifall till stadens hemställan
            skulle få prejudicerande verkan och funnit att så ej skulle behöva
            bliva fallet. Samma synpunkt har för övrigt understrukits i statsutskottets
            utlåtande till motionen 312 i andra kammaren 1953. För staden
            hade det givetvis varit fördelaktigt om överstyrelsens hem- ställan
            om retroaktiv verkan av befrielse från skyldigheten att erlägga
            dessa avgifter från och med senare halvåret 1951 hade kunnat bifallas.
            Men då staden redan burit dessa avgifter och ej räknat med en
            återbetal- ning av vad som erlagts, kvarstår ändock för de framtida
            avgifterna motiv för att staden befrias från dessa. Något har
            ej inträffat sedan riksdagen 1953 behandlade denna fråga och då
            godkände statsutskottets utlåtande, vari bl. a. framhölls, att
            utskottet med hänsyn till flygmekanikerskolans speciella inriktning
            och dess övervägande karaktär av riksskola funnit starka skäl
            tala för att staten påtog sig ifrågavarande pensionsavgifter.
            Med anledning av ovanstående hemställes,
          </p>
          <p>
            att riksdagen måtte medge befrielse för Möindals stad såsom huvudman
            för flygmekanikerskolan från skyldig- heten att erlägga pensionsavgifter
            för rektor och lärare vid skolan samt att riksdagen måtte till
            Kommunala och enskilda anstalter för yrkesundervisning: Bidrag
            till drif- ten av flygmekanikerskolan i Mölndal för budgetåret
            1954/55 anvisa ett förslagsanslag av 349 000 kronor.
          </p>
          <p>
            Stockholim den 20 januari 1954.
          </p>
          <p>
            Gösta Andersson, Mölndal.
          </p>
        </div>
      </div>
    </body>
  </text>
</TEI>
