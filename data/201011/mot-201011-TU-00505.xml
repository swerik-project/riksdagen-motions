<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-TU-00505">
  <teiHeader>
    <fileDesc>
      <titleStmt>
        <title>IT-politik för hela Sverige</title>
        <author corresp="i-4ednwgW1p5nCGVvkb7M7eo">av Lars-Axel Nordell (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>IT-politik för hela Sverige</title>
          <idno type="rdwebb">GY02T505</idno>
          <rs type="number">T505</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GY02T505/text</ref>
          <ref type="dokument_url_html">http://data.riksdagen.se/dokument/GY02T505</ref>
          <ref type="dokumentstatus_url_xml">http://data.riksdagen.se/dokumentstatus/GY02T505</ref>
          <ref type="doc">http://data.riksdagen.se/fil/20925AB1-58E7-4997-88FE-F346A8E5F0F0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-J2iqKLWvbwo7HVGUDnYjq9" type="signed"/>
        <correspContext corresp="i-J2iqKLWvbwo7HVGUDnYjq9">
          <note type="signatory" corresp="i-4ednwgW1p5nCGVvkb7M7eo"/>
        </correspContext>
        <correspAction xml:id="i-Us4zPUpxGkacxqAWVo8mXG" type="numbering">
          <date when="2010-10-29"/>
        </correspAction>
        <correspAction xml:id="i-NfXAof4WNGp1piCAs77KMi" type="submission">
          <date when="2010-10-27"/>
        </correspAction>
        <correspAction xml:id="i-C9EJ1jLwZuhkg8GCMD9kf9" type="transfer">
          <date when="2010-10-27"/>
        </correspAction>
        <correspAction xml:id="i-2rLbXC3Rs8sHiQovyYXNmR" type="assigned"/>
        <correspContext corresp="i-2rLbXC3Rs8sHiQovyYXNmR">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7NTQqUrtPA26nA5jxzmNQ2" type="motBody">
        <div xml:id="i-3VKuMGN3KAktbJUt5BVmfb" type="motProposal" subtype="förslag">
          <head xml:id="i-UMbV3MbnEyYCU48CzprgZh">
            Förslag till riksdagsbeslut
          </head>
          <list xml:id="i-QRb55XXP55pVP3oxZu1HTV" style="ol">
            <item xml:id="i-HxaLcSzGtnDqiJJQDPsBTh">
              Riksdagen tillkännager för regeringen som sin mening vad som
              anförs i motionen om behovet av en bred nationell IT-politisk
              strategi.
            </item>
            <item xml:id="i-DNKAtUhX76F4vMTcuE8ZUo">
              Riksdagen tillkännager för regeringen som sin mening vad som
              anförs i motionen om att utnyttja potentialen inom informationsteknologisektorn
              genom ett nära samarbete mellan det offentliga och teknikens drivande
              krafter.
            </item>
            <item xml:id="i-VEgToemiJZBTYrJPYwLnZU">
              Riksdagen tillkännager för regeringen som sin mening vad som
              anförs i motionen om att stärka samarbetet mellan staten och näringslivet
              i form av offentlig-privat samverkan (OPS).
            </item>
            <item xml:id="i-MhExGcAQ3niVuqSDZfBZhe">
              Riksdagen tillkännager för regeringen som sin mening vad som
              anförs i motionen om att staten inte bör avhända sig sitt kontrollerande
              inflytande i Telia Sonera innan man har funnit en ur säkerhetspolitisk
              synpunkt godtagbar lösning för ägandet av den infrastruktur som
              företaget kontrollerar via Skanova. 1
            </item>
            <item xml:id="i-SmZRK55vsDopBt3vnkSfzu">
              Riksdagen tillkännager för regeringen som sin mening vad som
              anförs i motionen om att en kommun i vissa fall, inom befintliga
              regionalpolitiska anslag, bör kunna få pengar från staten för
              att täcka en del av den nationella medfinansieringen av EU:s investeringsmedel
              för fiberinfrastruktur.
            </item>
            <item xml:id="i-CGqPNgZgP1roidedxwrFR2">
              Riksdagen tillkännager för regeringen som sin mening vad som
              anförs i motionen om att det är viktigt att PTS i sin tillståndsprocess
              tar hänsyn till 800-bandets betydelse för att säkra tillgången
              till bredband med hög kapacitet i hela landet, särskilt i områden
              där det inte är ekonomiskt rimligt att dra bredband via kabel.
            </item>
            <item xml:id="i-KrLsERGq5cz2SVofQnoi2a">
              Riksdagen tillkännager för regeringen som sin mening vad som
              anförs i motionen om att 90 % av alla hushåll ska ha tillgång
              till uppkoppling med minst 100 Mbit senast 2015.
            </item>
            <item xml:id="i-6ZrkQsDKGtdUdZDQFMib1h">
              Riksdagen tillkännager för regeringen som sin mening vad som
              anförs i motionen om att 90 % av alla hushåll ska ha tillgång
              till uppkoppling med minst 1 Gbit senast 2020.
            </item>
            <item xml:id="i-YUzg4zzvyDLjbscX9ih7HN">
              Riksdagen tillkännager för regeringen som sin mening vad som
              anförs i motionen om att samtliga som bor och verkar i Sverige
              snarast ska ges rätt till ett funktionellt tillträde till Internet
              på minst 2 Mbit/s.
            </item>
            <item xml:id="i-AKrM6uE8mCXhUE7Hr6DLQ2">
              Riksdagen tillkännager för regeringen som sin mening vad som
              anförs i motionen om att införa en operatörsfinansierad fond för
              att finansiera IT-investeringar i områden där detta ej kan ske
              på kommersiella villkor.
            </item>
            <item xml:id="i-94szLPfUDdMiyyrkGtu4Wo">
              Riksdagen tillkännager för regeringen som sin mening vad som
              anförs i motionen om att ägare av befintliga accessnät, såväl
              koppar som fiber, ska vara skyldiga att låta andra aktörer köpa
              tillträde till näten för att kunna erbjuda bredbandstjänster till
              konsumenter.
            </item>
            <item xml:id="i-CegzBiyo9p82BHjHeEQRJ6">
              Riksdagen tillkännager för regeringen som sin mening vad som
              anförs i motionen om att Sverige ska vara världsbäst på e-förvaltning.
              2
            </item>
            <item xml:id="i-DepzdUib6ZyypMtHXQ2ZVd">
              Riksdagen tillkännager för regeringen som sin mening vad som
              anförs i motionen om att staten ska vara proaktiv och ett gott
              föredöme i att utnyttja IT för gröna syften.
            </item>
            <item xml:id="i-AM1AQnmvUGP6Wwkz1w8SX9">
              Riksdagen tillkännager för regeringen som sin mening vad som
              anförs i motionen om en översyn av energiskattenivåerna för molntjänster
              och liknande verksamheter. 3
            </item>
            <item xml:id="i-DMFxhtYeysHfy4gFVBi66H">
              Riksdagen tillkännager för regeringen som sin mening vad som
              anförs i motionen om ett pristak på s.k. dataroaming.
            </item>
          </list>
          <p xml:id="i-Bp3soR5LNr626d8MvrYEsn">
            1 Yrkande 4 hänvisat till NU.
          </p>
          <p xml:id="i-Uvaop2Gud82boQXbCsCv8c">
            2 Yrkande 12 hänvisat till KU.
          </p>
          <p xml:id="i-YFB6vL7ADztY8f5Z3dVh4f">
            3 Yrkande 14 hänvisat till SkU.
          </p>
        </div>
        <div xml:id="i-CTT2yvG7zvZNKUoBGYKRGz" type="motContent">
          <head xml:id="i-7BgJ3Ch57peZRMjYmoDFyE" type="h1">
            En bred IT-politisk strategi behövs
          </head>
          <p xml:id="i-AeeJnCPtvE4w13QHHGbNLi">
            Att använda sig av olika informationstekniska (IT) lösningar
            har blivit en så självklar del av vår vardag att vi knappast tänker
            på det. Nästan allt bygger på någon IT-lösning i botten. Globaliseringen
            och utvecklingen av tjänstesamhället hade knappast blivit av utan
            IT. Den moderna informations- och kommunikationstekniken kan också
            bidra till att stärka demokratin och förenkla medborgarnas och
            företagens kontakt med politiker och offentlig förvaltning.
          </p>
          <p xml:id="i-6hZbQFcjR272XcRpjuWy3u">
            Hösten 2009 presenterade alliansregeringen en bredbandsstrategi
            för Sverige. Regeringens ambition är att öka användningen av IT
            i hela samhället för att stärka Sveriges konkurrenskraft, tillväxt
            och innovationskraft samtidigt som en hållbar utveckling säkras.
            I regeringens bredbandsstrategi uttalas att regeringen inte ska
            styra marknaden eller den tekniska utvecklingen. Regeringens huvudsakliga
            uppgift definieras som att skapa goda förutsättningar för marknaden,
            formulera politiska mål och undanröja hinder för utvecklingen.
          </p>
          <p xml:id="i-HLHxBPiHEB7Rb18RybTmf7">
            Jag menar att en samlad nationell IT-politisk strategi behövs.
            I denna strategi kan regeringens bredbandsstrategi vara en viktig
            del, men vissa målsättningar bör uppgraderas. En bredare nationell
            IT-politisk strategi behövs för att underlätta för alla aktörer,
            allt ifrån myndigheter och kommuner till företag och medborgare,
            så att det framgår vilken insats som kan förväntas av vem och
            när. Flera studier visar att investeringar i IT och bredband har
            varit positiva för samhällsutvecklingen och att de länder som
            investerat mycket också har haft en hög produktivitetstillväxt
            (Källa: Penning- och valutapolitik 2/2009, Riksbanken). Syftet
            med en IT-politisk strategi bör vara att stödja det framväxande
            jobbskapande kunskapssamhället och ett socialt och miljömässigt
            hållbart samhälle. Att stödja framväxten av nya innovationer och
            produkter är viktigt både ur ett samhällsekonomiskt perspektiv
            och ur ett demokratiperspektiv.
          </p>
          <head xml:id="i-UtJP3ZJr5YqMd2uoMUQVMm" type="h1">
            EU:s telekompaket
          </head>
          <p xml:id="i-HJw1WKkEVFPGeW46xrnJs1">
            IT ingår som en viktig del i Lissabonstrategin och flera IT-politiska
            strategier har antagits på europeisk nivå. EU:s så kallade telekompaket
            antogs den 25 november 2009 och medlemsländerna gavs då 18 månader
            för att implementera dess bestämmelser i den nationella lagstiftningen.
            Telekompaketet är en översyn av regelverket på EU-nivå, vilket
            ligger till grund för de nationella bestämmelserna på området.
            Genom det nya regelverket kommer konkurrensen och konsumentskyddet
            att stärkas i Europa. Tydliga regler innebär ökade investeringar
            från företagen. Telekompaketet innehåller tydliga skrivningar
            om nätneutralitet, som innebär att de nationella regleringsmyndigheterna
            (i Sverige Post- och telestyrelsen, PTS) ska verka för att användarna
            ska nå och distribuera de tjänster och applikationer som de önskar.
            I jämförelse med nuläget innebär telekompaketet en ökad öppenhet
            på Internet för EU:s medborgare. Det är viktigt att Sverige snarast
            implementerar paketet i den nationella lagstiftningen så att vårt
            land kan fortsätta ligga i täten av IT-utvecklingen.
          </p>
          <head xml:id="i-Xs64jN7bZLjcSpHViytgUi" type="h1">
            Ägandet av IT-infrastrukturen
          </head>
          <p xml:id="i-Hik438RJxWVeHrMxVq416y">
            I regeringens bredbandsstrategi sägs att sektorn elektronisk
            kommunikation har behov av särskilda regler som kan tillämpas
            i syfte att skapa en effektiv konkurrens. Regleringen är inriktad
            mot att med hjälp av särskilda skyldigheter komma till rätta med
            så kallade flaskhalsar i infrastrukturer, det vill säga sådana
            delar av infrastrukturen som av kostnadsskäl eller av annan anledning
            inte kan väntas bli konkurrensutsatta inom överskådlig tid. Regleringen
            ska så långt möjligt främja infrastrukturbaserad konkurrens, vilket
            innebär anläggning av parallell infrastruktur där så är möjligt.
            I de fall det inte är möjligt och då det finns skäl att bevilja
            tillträde till ett dominerande företags infrastruktur ska tillträdet
            ske på så oförädlad nivå som möjligt, exempelvis så kallad svartfiber.
            Olika regionala marknadsförhållanden kan innebära att det i vissa
            regioner kan vara motiverat med konkurrens inom en infrastruktur
            medan konkurrensen i andra regioner kan ske på infrastrukturnivå.
          </p>
          <p xml:id="i-Hdgch3xe2Tjo9potowTZ4c">
            För att skapa förutsättningar för företag att växa och driva
            verksamhet beslutade alliansmajoriteten i riksdagen hösten 2008
            att konkurrenslagen kompletteras med regler som innebär ett stärkt
            skydd mot att det offentliga bedriver illojal konkurrens med privat
            verksamhet. I mars 2010 presenterade regeringen propositionen
            Tillgängliga elektroniska kommunikationer som bland annat fastslår
            att alla hushåll och företag bör ha goda möjligheter att använda
            sig av elektroniska samhällstjänster och service via bredband.
            Målet ska i första hand uppnås genom väl fungerande marknader.
            Det är en uppgift för aktörerna på marknaden att bygga ut infrastruktur
            för bredband och att tillhandahålla tjänster för elektronisk kommunikation.
            Statens huvudsakliga uppgift är att se till att marknaden fungerar
            effektivt och att marknadsaktörerna ges rätt förutsättningar för
            att driva sin verksamhet.
          </p>
          <p xml:id="i-5PEm1mLtuCYTq77C2pKYyM">
            Kommunerna har en särskild roll för IT-infrastrukturen i och
            med att de ger tillstånd för operatörer att anlägga nät. Kommunerna
            äger ofta den mark, där ledningarna dras. Kommunala bostadsbolag
            anlägger fibernät för att kunna erbjuda sina hyresgäster tillgång
            till bredbandsanslutningar. Bredbandsnät med en tydlig geografisk
            avgränsning, så kallade stadsnät, finns idag i cirka två tredjedelar
            av landets kommuner. I de allra flesta fall är stadsnäten kommunalt
            ägda, men det förekommer också privat ägda stadsnät. Ofta är det
            de kommunala energibolagen som startat stadsnätssatsningarna.
            År 2008 ägdes cirka 2530 procent av den totala fiberinfrastrukturen
            av stadsnäten (Källa: Bredbandsstrategi för Sverige, 2009). Syftet
            med stadsnäten är att de ska utgöra en operatörsneutral infrastruktur,
            där stadsnätet står för själva uppkopplingen medan tjänsterna
            tillhandahålls av kommersiella aktörer. Stadsnäten utgör idag
            en stor och viktig del av den nationella infrastrukturen då de
            byggts upp med fiberkablar i sin struktur.
          </p>
          <p xml:id="i-2W8JKkVtK33a8ALFWZFSFT">
            Jag anser att den grundläggande IT-infrastrukturen behöver byggas
            ut såväl nationellt regionalt som lokalt eftersom kraven på kapacitet
            ökar liksom behovet av mer konkurrens och valfrihet. Därför behöver
            investeringsklimatet vara gott samtidigt som det finns en väl
            avvägd reglering för att göra den grundläggande IT-infrastrukturen
            tillgänglig för alla på likvärdiga villkor. En viktig utgångspunkt
            för mig är att offentliga aktörer inte ska bedriva kommersiell
            verksamhet i konkurrens med privata aktörer. Där konsumenternas
            behov kan tillgodoses genom marknadsmekanismerna är denna lösning
            därför att föredra. Det offentliga har emellertid huvudansvaret
            för att infrastrukturen når hela landet. När investeringarna görs
            enbart utifrån marknadens önskemål, är det i huvudsak projektens
            ekonomiska bärkraft som påverkar när och var investeringarna görs.
            Samtidigt är det ofta i områden med låg betalningsförmåga som
            investeringarna medför de största kostnaderna. I grund och botten
            är detta en fråga om att hålla samman samhället. Jag anser att
            man som medborgare ska kunna delta i det ekonomiska, sociala och
            politiska livet på lika villkor i alla delar av landet.
          </p>
          <p xml:id="i-ScG2TPoAqKjpP6tTK6BGt8">
            För att optimalt utnyttja potentialen inom informationsteknologisektorn
            är det nödvändigt med ett nära samarbete mellan det offentliga
            och teknikens drivande krafter. Därför bör det privata näringslivet
            ha en viktig roll när beslut om investeringar fattas. Även i samband
            med att själva investeringarna görs är jag positiv till ett nära
            samarbete mellan det offentliga och näringslivet i form av offentlig-privat
            samverkan (OPS). Telia Sonera har, efter en lagändring, genomfört
            en så kallad funktionell separation, där det fasta kopparnätet
            lagts i ett särskilt bolag, Skanova, som ägs av Telia Sonera.
            Delar av statens innehav i Telia Sonera har sålts. Den som kontrollerar
            det fasta kopparnätet är i besittning av en resurs som är av betydelse
            för Sveriges beredskap att bemöta hot och påfrestningar på samhället.
            Staten bör inte avhända sig sitt kontrollerande inflytande i Telia
            Sonera innan man har funnit en ur säkerhetspolitisk synpunkt godtagbar
            lösning för ägandet av den infrastruktur som företaget kontrollerar
            via Skanova.
          </p>
          <head xml:id="i-HKHVq1BUk25hcrvhQqhkp3" type="h1">
            Bredband åt alla
          </head>
          <p xml:id="i-HVXfypApuggHdZmDkgKcN5">
            Sverige är ett av de länder i Europa som har den högsta andelen
            hushåll med bredbandsabonnemang. Det fasta telenätet är det nät
            som når flest hushåll och företag med bredband. Närmare 98 procent
            av hushållen och 95 procent av företagen nås av detta nät, som
            erbjuder bredband via tekniken xDSL. De mobila 3G-näten täcker
            tillsammans 99 procent av befolkningen. Kabeltevenäten och de
            fiberbaserade näten finns framförallt i tätorter. Emellertid kan
            5 procent av befolkningen, som nås av det fasta nätet, inte få
            ett bredbandsabonnemang via detta nät. Cirka 10 procent av befolkningen
            som täcks av mobila nät beräknas inte kunna få ett stabilt och
            fungerande bredband via det mobila nätet (Källa: Bredbandsstrategi
            för Sverige, 2009).
          </p>
          <p xml:id="i-FScgcqcasrcRRbm1JB5aQQ">
            Många företags kontakter med kunder, leverantörer och myndigheter
            förutsätter i dag bredbandskapacitet. Den kontinuerliga utvecklingen
            av tjänster kräver successivt högre överföringskapacitet för att
            företagen ska kunna fortsätta att utvecklas. Det gäller på landsbygden
            likaväl som i storstäderna. Hushållens behov och efterfrågan på
            bredbandslösningar växer också successivt. För att våra landsbygder
            fortsatt ska kunna utvecklas som attraktiva boendemiljöer för
            en stor del av befolkningen behöver tillgången till bredband med
            hög kapacitet spridas till betydlig större delar av landet än
            i dag. Tillgången till bredband är överlag god i Sverige, men
            det finns stora skillnader. Särskilt på landsbygden är valmöjligheterna
            vad gäller leverantörer ibland mycket begränsade. Det finns också
            områden som helt saknar tillgång till bredband eller har bredband
            med låg kapacitet och kvalitet.
          </p>
          <head xml:id="i-PQnS1KPSqah2AiwaVCyw4x" type="h1">
            Högre ambitioner för överföringskapaciteten
          </head>
          <p xml:id="i-CLemVYTL34dvGtH6RBij9w">
            Det finns ständigt ökande efterfrågan på bandbredd orsakad av
            utvecklingen av nya bandbreddskrävande tjänster. Samtidigt pågår
            en teknikutveckling mot allt högre överföringshastigheter. Detta
            ställer stora krav på infrastrukturen och investeringar för att
            möta utvecklingen. Flera operatörer genomför eller planerar investeringar
            i utbyggnad av fibernät och fjärde generationens mobilnät. Regeringens
            ambition är att år 2020 bör 90 procent av alla hushåll och företag
            ha tillgång till bredband om minst 100 Mbit/s. Redan år 2015 bör
            40 procent ha tillgång till bredband med den hastigheten, anser
            regeringen (Källa: Bredbandsstrategi för Sverige, 2009). Denna
            ambition finner jag vara alltför låg. Jag vill höja ambitionen
            och anser att målet för IT-utbyggnaden ska vara att 90 procent
            av alla hushåll ska ha tillgång till uppkoppling med minst 100
            Mbit senast år 2015, och att 90 procent ska ha möjlighet till
            uppkoppling med 1 Gbit senast år 2020. Detta kräver fiberanslutning.
          </p>
          <head xml:id="i-3jtVEXHHGCGwCbbzfo1RU1" type="h1">
            Minimikrav på bredband i hela landet
          </head>
          <p xml:id="i-CmqSqDyYUgkdmiHMcdHBaV">
            Tillgång till höghastighetsanslutning till Internet är ibland
            viktigare på landsbygden än i tätorter eftersom många arbetar
            på distans. De företag som inte kan kommunicera med kunden får
            det svårt på marknaden. Regeringen har beslutat om satsningar
            på bredband inom ramen för Landsbygdsprogrammet som en del av
            den europeiska ekonomiska återhämtningsplanen. Totalt omfattar
            stödet 250 miljoner kronor med beräknad start år 2010 och utbetalningar
            fram till och med år 2012. Syftet är att alla ska få möjlighet
            att delta i informationssamhället och få del av kommersiell och
            offentlig service.
          </p>
          <p xml:id="i-YYkWJHv6JwvdxX1MvXD9SC">
            Det är av största vikt att skapa goda förutsättningar för investeringar
            i infrastruktur för bredband i hela landet. Boende och företag
            i glesbefolkade delar av landet ska ha möjligheter liknande dem
            som finns i tätbefolkade områden. Detta kräver riktade insatser.
            Det handlar om att stimulera de drivkrafter som finns, stödja
            det engagemang och den kompetens som finns i landet hos enskilda,
            företag, lokala organisationer och kommuner att få tillgång till
            bredband. Alliansregeringen genomför därför satsningar på infrastruktur
            för bredband omfattande 625 miljoner kronor under perioden 20102012,
            bland annat inom ramen för Landsbygdsprogrammet. Jag anser dock
            att ytterligare åtgärder behöver vidtas och att en tydlig ambitionshöjning
            behöver göras vad gäller den lägsta acceptabla överföringskapaciteten.
            Inte minst för landsbygdens utveckling behövs också en höjd målsättning
            närmare i tid för den nivå på kapaciteten för elektroniska kommunikationer
            som ska vara tillgänglig för alla medborgare.
          </p>
          <p xml:id="i-7UCsNPZV8wLpkgLzmjemY8">
            Samhällsomfattande tjänster är benämningen på det minimiutbud
            av elektroniska kommunikationstjänster som alla användare har
            rätt att ta del av enligt lagen om elektronisk kommunikation.
            Denna lag bygger i sin tur på EU:s direktiv om samhällsomfattande
            tjänster, även kallat USO-direktivet. Lagen säger att rimliga
            krav på bland annat telefoni och ett funktionellt tillträde till
            Internet ska tillgodoses. Med funktionellt tillträde menas ett
            slags miniminivå som man som medborgare rimligen kan förvänta
            sig. Inom ramen för EU:s regelverk finns möjligheter att anpassa
            krav på överföringshastigheter utifrån nationella förutsättningar.
            I Sverige definieras sedan år 2004 nivån för ett funktionellt
            tillträde till 20 kbit/sek. Många andra länder har helt andra
            nivåer på denna tjänst som staten ska garantera. Exempelvis höjde
            den finska regeringen nivån till 1 Mbit/s i oktober 2009. I Frankrike
            har föreslagits en överföringshastighet om 512 kbit/s och i Storbritannien
            en hastighet om 2 Mbit/s. I propositionen Tillgängliga elektroniska
            kommunikationer, som presenterades i mars 2010, föreslås att nivån
            för ett funktionellt tillträde till Internet ska uppgraderas.
            Regeringen lutar i propositionen åt att nivån 1 Mbit/s är lämpligt
            men avser att återkomma i frågan. Jag föreslår en höjning av funktionellt
            tillträde till Internet i Sverige till 2 Mbit/s. Det skulle innebära
            att en av de viktigaste förutsättningarna för boende och företagande
            i alla delar av landet säkras.
          </p>
          <head xml:id="i-U73FF2eYfT5qoB8UGQKcqg" type="h1">
            Det offentligas ansvar för bredbandstäckningen
          </head>
          <p xml:id="i-Sm8rZG5wAPWrMbE3EGzwAx">
            Enligt EU-direktivet om samhällsomfattande tjänster (2002/22/EG)
            ska nivån på den service som erbjuds inom samhällsomfattande tjänster
            motsvara genomsnittet i samhället. Om det behövs för att vissa
            samhällsomfattande tjänster ska finnas tillgängliga till ett överkomligt
            pris, stadgar direktivet att en lämplig operatör (en så kallad
            USO-operatör) får förpliktas att tillhandahålla sådana tjänster.
            Kravet på ett överkomligt pris för den enskilde användaren står
            i samband med dennes möjlighet att överblicka och kontrollera
            sina utgifter. Direktivet anger att vissa tjänster ska vara samhällsomfattande
            och fastställer särskilda användar- och konsumentrelaterade rättigheter.
            Samhällsomfattande tjänster definieras som det minimiutbud av
            tjänster av viss angiven kvalitet som ska vara tillgängliga för
            användare oavsett var de befinner sig och till ett överkomligt
            pris. Direktivet bygger på tanken att det i första hand är marknaden
            som ska se till att de tjänster som behövs finns tillgängliga
            för abonnenterna till ett överkomligt pris. Jag delar uppfattningen
            att IT-infrastrukturen främst bör byggas ut genom marknadsmekanismer.
            Men det finns områden som inte kommer att bli kommersiellt intressanta
            inom överskådlig tid. Jag anser att en operatörsfinansierad fond
            införs för att finansiera IT-investeringar i områden där detta
            ej kan ske på kommersiella villkor. Intäkter från spektrumauktioner
            skulle också kunna tillföras denna fond.
          </p>
          <p xml:id="i-AGgsZ2ESmb357GjmVFKuNt">
            Det fasta telenätet håller på att brytas upp på många håll eftersom
            det innehåller gamla uttjänta delar som ger för höga driftskostnader.
            För dem som bor i glesbebyggda trakter är det sannolikt nödvändigt
            att mobilt bredband kommer att få en växande roll. Under den kommande
            mandatperioden behöver det fattas beslut om användningen av frekvenser
            för mobila bredbandslösningar som ökar möjligheten till riktigt
            höga överföringskapaciteter även i glest bebyggda områden. Alliansregeringen
            har öppnat för att delar av det frekvensutrymme som tidigare använts
            för marksänd tv, det så kallade 800-bandet, ska användas för andra
            ändamål. Detta frekvensband har mycket goda yttäckningsegenskaper,
            vilket skapar förutsättningar för att tillhandahålla mycket snabba
            och säkra elektroniska kommunikationer över i stort sett hela
            landet. Därigenom innebär regeringens frekvenspolitik en tydlig
            möjlighet för landsbygden och glesbygden.
          </p>
          <p xml:id="i-BQAF2n85MYAACC9DGWDkWn">
            I regeringens bredbandsstrategi beskrivs regeringens planer på
            att initiera ett bredbandsforum för samverkan och dialog om utbyggnad
            av bredband. Post- och telestyrelsen har också fått i uppdrag
            att utreda hur lämpliga frekvensband för elektroniska kommunikationer
            kan användas för ökad tillgänglighet i områden som saknar tillgång
            till bredband eller har bredband med låg kapacitet och kvalitet.
          </p>
          <head xml:id="i-7asUawqnvdc9H2HjWXAhyv" type="h1">
            Kommunernas ansvar
          </head>
          <p xml:id="i-W67XrAXx42jJtBZBwU3XVC">
            I den statliga utredningen Bredband till hela landet (SOU 2008:40)
            föreslogs att det ska inrättas ett statligt stöd för att bygga
            ut bredband till eftersatta områden, där kommunen bedömer att
            en marknadsmässig utbyggnad inte kommer till stånd inom fem år.
            Dessa insatser föreslogs medfinansieras av EU:s strukturfonder
            och regionalpolitiska medel. Regeringen beslöt dock att inte gå
            vidare med utredningens förslag. EU-kommissionen har avsatt 1
            miljard euro för utbyggnad av fiberinfrastruktur inom unionen.
            Detta innebär cirka 190 miljoner kronor för Sveriges del. För
            att dessa pengar ska bli tillgängliga krävs en medfinansiering
            på 25 procent med nationella medel. Denna medfinansiering kommer
            kommunerna att behöva stå för om Sverige ska få del av EU-pengarna.
            I allmänhet är detta inte någon betydande utgift för kommunerna.
            I vissa kommuner med stor yta och liten befolkning kan utgiften
            dock bli betungande. Det är i dessa kommuner som behovet av offentlig
            finansiering är som störst. Jag föreslår att dessa kommuner i
            särskilda fall kan få statliga medel för att täcka en del av den
            aktuella kommunala medfinansieringen. Då det handlar om små totalbelopp
            bör dessa medel kunna rymmas inom befintliga regionalpolitiska
            anslag.
          </p>
          <p xml:id="i-PWwGd4Eq9htgRoP9JxnhM4">
            Jag vill också påminna om att kommunernas planeringsansvar tydliggörs
            genom att kopplingen till infrastruktur för elektroniska kommunikationer
            stärks i plan- och bygglagen. En god IT-infrastruktur är lika
            viktig som vatten och avlopp.
          </p>
          <head xml:id="i-PHvBwX8zCp8pkfNnY6HZtm" type="h1">
            Robust IT-infrastruktur
          </head>
          <p xml:id="i-37qDjtBF7DKSfyBXwxn9ws">
            Tillförlitligheten och robustheten i kommunikationerna måste
            vara hög. Därför måste operatörer, infrastrukturägare och olika
            samhällsviktiga verksamheter ha tydliga mål för vilken nivå för
            säkerhet och robusthet som deras tjänster ska vila på. Särskilt
            bör beaktas hur mindre IT-infrastrukturägare ska kunna upprätthålla
            hög tillförlitlighet. Regeringen har under 2010 givit PTS i uppdrag
            att analysera och ge förslag om hur arbetet med robusta elektroniska
            kommunikationer kan utvecklas för att motsvara samhällets och
            samhällsviktiga användares långsiktiga behov. Det är mycket angeläget
            att detta utredningsarbete omsätts i tydliga och verkningsfulla
            åtgärder för att garantera alla medborgare tillgång till fungerande
            elektroniska kommunikationer liksom funktionen hos 112-numret
            även vid extrema vädersituationer och andra stora påfrestningar.
            Det har bland annat uppmärksammats att det kan finnas skäl att
            kräva bättre reservdrift av mobilmaster samt att vid avbrott erbjuda
            användarna trafik i andra operatörers nät.
          </p>
          <p xml:id="i-J2JtRK24em5NCrAB8Neuca">
            Under stormen Gudruns första timmar i januari 2005 försvann såväl
            fast telefoni som mobiltelefoni i de värst drabbade områdena,
            och därmed slutade SOS-numret 112 att fungera. Detta är naturligtvis
            inte acceptabelt. Flera åtgärder har vidtagits, bland annat inom
            ramen för PTS strategi och handlingsplan för åren 20092011. Men
            behoven av ytterligare åtgärder finns, bland annat för att säkra
            tillgängligheten till 112-numret. Samtidigt måste även tillförlitligheten
            för övrig telefoni höjas inför framtiden. Teleoperatörer ska vara
            skadeståndsskyldiga gentemot den enskilde när de ej kan leverera
            vad de lovat. Detta skulle vara ett effektivt sätt att stärka
            både medborgarnas, konsumenternas och företagens ställning samt
            långsiktigt understödja tillgången till elektroniska kommunikationer.
          </p>
          <p xml:id="i-25Pkkuw9zcUD78YZjSZnJh">
            Lokalradion är en viktig informationsbärare i kristid. I flera
            län har dock lokalradion för svaga sändare för att nå ut på ett
            tillfredsställande sätt i hela länet. I tillståndsvillkoren till
            SR bör det därför slås fast att lokalradion i hela landet ska
            ha tillräcklig styrka för att nå alla hushåll.
          </p>
          <head xml:id="i-PuRFcAbQdhUWav5thywCTk" type="h1">
            Tillgång till etern
          </head>
          <p xml:id="i-MEx5PErbceqMxsNm93sAgP">
            Den ökade efterfrågan på radiofrekvenser i samhället har lett
            till att frekvenser blir allt mer ekonomiskt värdefulla. Värdet
            av frekvensanvändningen uppskattas till 2,2 procent av BNP inom
            EU (Källa: Review Impact Assessment KOM (2007) 1472). I propositionen
            Tillgängliga elektroniska kommunikationer (prop. 2009/10:193)
            föreslås en modernisering och effektivisering av reglerna för
            tillstånd att använda radiosändare i lagen om elektronisk kommunikation.
            Tillstånd att använda radiosändare ska kunna avse inte bara rätt
            att använda en viss radiosändare, utan också en generell rätt
            att använda radiosändare inom ett visst frekvensutrymme. Den som
            har ett sådant tillstånd ska inte behöva något särskilt tillstånd
            för varje enskild radiosändare. När efterfrågan på tillstånd att
            använda radiosändare överstiger frekvensutrymmet, ska tillstånd
            fördelas antingen genom en form av kvalitetsupphandling (skönhetstävling),
            auktionering eller genom en kombination av dessa förfaranden.
          </p>
          <p xml:id="i-7N5R8vZ2gwjijchTq7CXf6">
            Frekvensområdet 790862 MHz, som också kallas 800-bandet, har
            tidigare använts för marksänd tv. Frekvensbandet är väl lämpat
            för att användas för mobila bredbandstjänster eftersom det har
            goda yttäckningsegenskaper, vilket ökar möjligheten till täckning
            även i glest bebyggda områden. Jag menar att PTS snarast ska genomföra
            nytilldelningar i till exempel frekvensbanden 790862 MHz, 1 7851
            805 MHz samt 2 3002 400 MHz och att tillståndsvillkoren blir så
            teknikneutrala som möjligt.
          </p>
          <p xml:id="i-134VezbENtREHy3LuEKUEo">
            PTS planerar att under våren 2010 auktionera ut tillstånd i 800-bandet.
            Enligt den nuvarande planeringen från PTS ska bandet auktioneras
            ut i olika bitar, där en enskild aktör får köpa max 2 x 10 MHz.
            Jag är positiv till en sådan begränsning. Jag befarar att en större
            dominans från en enskild aktör skulle innebära att konkurrensen
            i praktiken slås ut. Det är viktigt att PTS i sin tillståndsprocess
            tar hänsyn till 800-bandets betydelse för att säkra tillgången
            till bredband med hög kapacitet i hela landet. Särskild betydelse
            har dessa frekvenser för de områden där det inte är ekonomiskt
            rimligt att dra bredband via kabel.
          </p>
          <head xml:id="i-REio7tKmHr2PdEvBpNxgSG" type="h1">
            Öppen konkurrens inom nätet
          </head>
          <p xml:id="i-QHXeYZjbBRj6j2mxRUqXaZ">
            Telia Sonera, som tidigare haft monopol på telemarknaden, har
            därefter haft en skyldighet att upplåta sitt kopparnät åt övriga
            operatörer på den svenska marknaden. I maj 2010 beslutade Post-
            och telestyrelsen (PTS) att denna skyldighet utökas genom att
            Telia Sonera ska upplåta sitt nät så att andra operatörer ska
            kunna erbjuda bredbandstjänster till konsumenter genom att köpa
            tillträde till Telia Soneras accessnät, oavsett om det består
            av koppar eller fiber. Operatörerna kan därmed köpa tjänster av
            Telia Sonera eller sätta in sin egen utrustning i telestationerna.
            Tillträdet innebär en större flexibilitet och en ökad trygghet
            för de aktörer som vill investera och ge svenska konsumenter bra
            bredbandstjänster och många operatörer att välja mellan. När det
            gäller fibernät i städerna finns det andra aktörer som är minst
            lika dominerande som Telia Sonera. Jag anser därför att skyldigheten
            att upplåta det befintliga accessnätet ska gälla även för dessa
            aktörer.
          </p>
          <p xml:id="i-29Cg9tM2h7Gsdb9pYpbvSM">
            EU-kommissionen har uppmanat PTS att inkludera Telia Soneras
            kanalisation, det vill säga tomrören där fiberkablarna kan dras,
            i denna skyldighet. Jag anser att motsvarande krav ska ställas
            också på andra aktörer som förberett kanalisation för fibrer.
            Detta krav ska gälla såväl för tomma rör som för rör där det finns
            kapacitet att lägga in mer fiber.
          </p>
          <head xml:id="i-RQHNVSfjfWyhgR1MtgGb3p" type="h1">
            Användning av IT inom den offentliga sektorn
          </head>
          <p xml:id="i-GhHJqFQtgiN5bm87Nifc7N">
            Det offentliga ska vara ett föredöme i användandet av IT-lösningar
            för att främja tjänsteutvecklingen, förbättra medborgare och företags
            möjlighet att delta i samhällsdebatten samt underlätta deras vardag
            i kontakten med det offentliga.
          </p>
          <p xml:id="i-YHksrcuZFSan8TUcyXAcFa">
            Kristdemokraternas mål är att Sverige ska vara världsbäst på
            e-förvaltning. Rätt använd kan e-förvaltning avsevärt minska den
            administrativa bördan och skapa effektivitetsvinster. E-förvaltning
            innebär också möjligheter till ökad delaktighet, fördjupad förståelse
            av de offentliga processerna och i förlängningen fördjupad demokrati.
            Under det svenska EU-ordförandeskapet 2009 arrangerade kommun-
            och finansmarknadsminister Mats Odell (KD) en ministerkonferens
            om e-förvaltning. Bland annat konstaterades det då att länder
            som kommit långt inom e-förvaltning även ligger i topp när det
            gäller ekonomi och konkurrenskraft. Självfallet får utvecklingen
            av e-förvaltning på nationell nivå inte leda till nya hinder på
            den inre marknaden.
          </p>
          <p xml:id="i-6G22RH69VLgacRUYEeu8pb">
            En total genomsyn av lagar och regler behöver göras i syfte att
            anpassa dessa utifrån tjänstesamhällets logik. Alla myndigheter
            ska därför fullständigt genomlysa sin verksamhet och sina ansvarsområden
            för att i första hand förändra sitt sätt att agera, och i andra
            hand föreslå lag- och regeländringar på de områden myndigheten
            inte råder över.
          </p>
          <head xml:id="i-NFuKDTqaWnUVkJgUiUoRw2" type="h1">
            IT i vården
          </head>
          <p xml:id="i-QF7vQKcyvmxRvc99Pr3UnY">
            Vårdsektorn ligger redan långt framme när det gäller användningen
            av IT. Vårdguiden och rådgivningssidan 1177.se är ett par kända
            exempel. Andra tillämpningar av IT inom vårdsektorn är den nationella
            patientöversikten (NPÖ), Ungdomsmottagningen på nätet, Patientens
            sammanhållna läkemedelsinformation (Pascal) och läkemedelsinformationsdatabasen
            SiL.
          </p>
          <p xml:id="i-TL1JXy2fkTdR4kvdoAfyM4">
            I den nationella IT-strategin för vård och omsorg, som regering,
            kommuner och landsting utarbetat, framgår att vård och omsorg
            kan förbättras genom ökade satsningar på e-hälsa. Med e-hälsotjänster
            kan utmaningen med en växande och åldrande befolkning som efterfrågar
            mer vård mötas samtidigt som kvaliteten och effektiviteten i vården
            kan förbättras. Det har uppskattats att 1 800 patienter dör varje
            år i Sverige till följd av medicinsk felbehandling samtidigt som
            35 procent av vårdkostnaderna bedöms orsakas av fel som begåtts
            inom sjukvården (Källa: Socialstyrelsen). IT ger verktyg för att
            förbättra hälso- och sjukvårdens arbete, vilket ger ökad patientsäkerhet,
            högre vårdkvalitet och minskade kostnader. Genom de förbättrade
            möjligheterna till informationsspridning kan patienten få ökad
            kunskap om sin sjukdom. Han/hon kan också söka information utanför
            biblioteks- och kontorstid. IT kan förbättra diagnosmetoderna
            och därigenom möjliggöra att patienten får rätt behandling. Genom
            IT kan arbetssätten utvecklas så att vården förbättras och effektiviseras.
          </p>
          <p xml:id="i-H4vidpabRkN5uZ8rgybsDj">
            Det administrativa arbetet kan effektiviseras inom sjukvården,
            vilket ger vårdpersonalen mer tid över till patienterna. Fungerande
            nationella IT-lösningar inom vården är betydelsefulla för etableringen
            av fristående vårdgivare. En del privata vårdföretag har verksamhet
            över hela landet och har väl fungerande interna system. Det är
            inte rimligt att kräva att dessa ska behöva anpassa sig till de
            olika landstingens sinsemellan skilda system. Alla vårdgivare
            ska kunna fungera i den nationella infrastrukturen inom vårdsektorn
            och samtidigt utveckla sina egna system efter sina behov. Exempelvis
            måste en privat vårdgivare kunna ha ett effektivare bokningssystem
            än landstinget utan att detta sätter käppar i hjulet för överföring
            av medicinsk information mellan vårdgivarna. Ju fler vårdgivare
            som ansluter sig till de olika systemen, desto effektivare blir
            tjänsterna och nyttoeffekterna blir större.
          </p>
          <head xml:id="i-Ed4fLsAYXtAjUbp8FsYCmV" type="h1">
            Grön IT
          </head>
          <p xml:id="i-2wBWniwsxS7WNUZ18wrJ8i">
            Sverige har länge fokuserat på miljöfrågor. För att bli än bättre
            behövs en nationell strategi för Grön IT tas fram med målet att
            Sverige ska vara världsbäst på Grön IT.
          </p>
          <p xml:id="i-QiRYvXaVmQuLWRZsoSapfB">
            Informations- och kommunikationsteknologin erbjuder goda möjligheter
            att ersätta fysiska möten och konferenser med IT. Genom förbättrad
            konsumentupplysning kan arbetsgivarna bli mer medvetna om vilka
            möjligheter som finns att enkelt minska resor genom IT. Arbetsgivare
            bör i sin tur informera anställda om hur de kan minska sitt totala
            resande och resa så miljövänligt som möjligt.
          </p>
          <p xml:id="i-XDQk1xQ3XvXJaDc9qv9Ru3">
            IT innebär en revolution i sättet att organisera och producera
            varor och tjänster och har därmed en stor potentiell inverkan
            på både transportbehoven och energi- och materialströmmarna i
            samhället. Industriella processer, elektriska apparater, motorer
            av olika slag och byggnader är alla exempel på sammanhang där
            IT utnyttjas för att öka effektiviteten i energi- och materialanvändningen.
            IT har visat sig ha potential till stora energibesparingar i hela
            ekonomin. Exempelvis visar undersökningar att övervakning och
            styrning med hjälp av IT, genom exempelvis smarta elnät och smarta
            elmätare, kan minska energianvändningen i byggnader med upp till
            17 procent och minska koldioxidutsläppen inom transportlogistiken
            med upp till 27 procent (Källa: Europeiska kommissionen KOM(2008)0241).
          </p>
          <p xml:id="i-H5X7NKjp8zVtUkvSovYrXw">
            Staten skulle kunna vara mycket mer proaktiv och vara ett gott
            föredöme för näringslivet, till exempel när det gäller användande
            av IT för att minska fysiska resor. För att främja arbete hemifrån
            och minska de fysiska resorna till och från arbetet skulle jag
            vilja inleda en diskussion kring flexibelt arbete med arbetsmarknadens
            parter. Sverige skulle också kunna ta ledningen internationellt,
            genom att utveckla den svenska riksdagen till ett mobilt parlament.
          </p>
          <head xml:id="i-7ujqQQSUVUYaCeikah7aFH" type="h1">
            RIT-avdrag
          </head>
          <p xml:id="i-Eb7tpLUyb864cPqNLG1Bv5">
            Regeringen har infört möjlighet till skattereduktion för hushållsarbete
            och för arbete med reparation, underhåll samt om- och tillbyggnad
            av vissa bostäder. Det huvudsakliga syftet med reformen är att
            minska svartarbete och öka arbetskraftsutbudet. Möjlighet till
            HUS-avdrag finns för vissa markarbeten, bland annat för arbete
            med ledningar för elektricitet eller elektronisk kommunikation
            i direkt anslutning till byggnaden. Möjligheten till avdrag minskar
            kostnaden för och främjar uppgradering av accessnät för elektronisk
            kommunikation.
          </p>
          <p xml:id="i-CZEz4uyYvThauaoga8oWCn">
            Det finns ett stort intresse hos privatpersoner att köpa IT-tjänster
            i hemmet. Enligt en undersökning, som Demoskop genomfört på uppdrag
            av Almega, anser 18 procent av svenskarna att de har behov av
            hjälp med IT-tjänster i hemmet. Av dessa tror 78 procent att ett
            skatteavdrag skulle innebära ett högre intresse för att köpa denna
            typ av tjänst. I dagsläget är det bara 3 procent av hushållen
            som tar hjälp av ett externt företag för supporttjänster.
          </p>
          <p xml:id="i-6wQdUHrqtWo9FuasTh1Uc7">
            Ett så kallat RIT-avdrag bör införas för att bland annat underlätta
            den personliga användningen av IT. Med detta menas att skattereduktionen
            för köp av hushållsnära tjänster samt ROT-tjänster utvidgas till
            att även innefatta IT-tjänster. Enklast sker detta genom att begränsningen
            för skattereduktionen gäller alla tjänster som hör till hushållet.
            Ett skatteavdrag för RIT-tjänster skulle öppna upp en ny marknad
            och skapa nya arbetstillfällen, inte minst bland yngre personer.
            Framför allt skulle detta innebära en chans för enmans- och fåmansföretag.
          </p>
          <head xml:id="i-UeKqeQpPYWUFoeZUGN2eGE" type="h1">
            Sverige som serverparadis
          </head>
          <p xml:id="i-m21gxzCAnzxQhJWx8MdAy">
            Marknaden för så kallade molntjänster växer snabbt. Genom dessa
            tjänster kan användaren få tillgång till stora dataresurser via
            Internet, exempelvis genom att använda webbläsare. Därigenom kan
            användaren få exempelvis processorkraft och lagringsfunktioner
            som tillhandahålls via nätet utan att användaren själv behöver
            besitta den utrustning som krävs. Tillväxten av molntjänster skapar
            ett växande behov av serverhallar, där dataresurserna finns samlade.
          </p>
          <p xml:id="i-Dt7LnzUaCj97shEegp1rVU">
            Serverhallar kräver stora mängder energi för att kylas. Sverige
            borde vara en utmärkt plats för lokaliseringen av serverhallar.
            Vi har god tillgång till förnybar elproduktion, vi har ett svalt
            klimat, politisk stabilitet och en välutbildad befolkning, inte
            minst inom teknik och datavetenskap. Men Sverige går idag miste
            om stora investeringar i serverhallar för molntjänster på grund
            av att vi beskattar deras elförbrukning mycket högre än våra konkurrentländer.
            IT är en av Sveriges basindustrier. Det vore därför lämpligt att
            se över energiskattenivåerna för molntjänster och liknande verksamheter
            i syfte att skapa goda förutsättningar för Sverige att inta en
            internationell tätposition när nya investeringar ska göras i sektorn.
          </p>
          <head xml:id="i-9jWPeFJF8kLm9dGQLXxaUF" type="h1">
            Underlätta den fria rörligheten i Europa
          </head>
          <p xml:id="i-MQTkNFDmuAetkGbgk3465i">
            En av hörnpelarna i Europeiska unionen är människors rättighet
            att röra sig fritt över gränserna för att besöka eller bosätta
            sig i ett annat land. Denna rörlighet försvåras och fördyras idag
            av teleoperatörernas prissättning för så kallad roaming, det vill
            säga möjligheten att använda sin telefon och sitt mobila bredband
            i en annan operatörs nät EU har redan beslutat om en prisreglering
            för röstsamtal och textmeddelanden (sms), vilket har inneburit
            betydande prissänkningar för konsumenterna. Roamingen för mobildata
            är däremot fortfarande oreglerad, vilket har lett till att priserna
            för att överföra en megabyte data varierar mellan 10 och 50 kronor.
            Detta kan jämföras med det pris på mellan 2 och 7 öre per megabyte
            som en svensk konsument med mobilt dataabonnemang betalar för
            data som överförs i den egna operatörens nät. Jag anser att EU
            även bör sätta ett tak för vilka priser som teleoperatörerna får
            ta ut för dataroaming. Detta pristak bör dels bestå av ett maxpris
            per megabyte, dels en maxtaxa per dag, en så kallad flat rate.
          </p>
          <head xml:id="i-KStputPA8rvVTjM95tJCvt" type="h1">
            Forskning kring IT inom tjänstesektorn
          </head>
          <p xml:id="i-MeMrkRUesTPQy3kAmrRiBe">
            IT-lösningar möjliggör utvecklingen av kunskapssamhället samtidigt
            som IT-branschen är en del av tjänstesamhället. För att Sverige
            ska fortsätta att vara en ledande IT-nation behöver kraftfulla
            satsningar på tjänsteforskning göras.
          </p>
        </div>
        <div xml:id="i-JNrAZju37HfEmjAq7z9nxd" type="signatureBlock">
          <list xml:id="i-6oCdTPPNMJoFLmu8nLtwe5">
            <item xml:id="i-2VKjvCJE338YE1MFQLMpxj" who="i-4ednwgW1p5nCGVvkb7M7eo" type="signature">
              Lars-Axel Nordell (KD)
            </item>
          </list>
        </div>
      </div>
    </body>
  </text>
</TEI>
