<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UbU-00538">
  <teiHeader>
    <fileDesc>
      <titleStmt>
        <title>Avskaffat kår- och nationsobligatorium</title>
        <author corresp="i-LmthhHLPxzMMpEiXSys13u">av Ulrika Karlsson i Uppsala (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Avskaffat kår- och nationsobligatorium</title>
          <idno type="rdwebb">GV02Ub538</idno>
          <rs type="number">Ub538</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GV02Ub538/text</ref>
          <ref type="dokument_url_html">http://data.riksdagen.se/dokument/GV02Ub538</ref>
          <ref type="dokumentstatus_url_xml">http://data.riksdagen.se/dokumentstatus/GV02Ub538</ref>
          <ref type="doc">http://data.riksdagen.se/fil/2E2E0545-0BB8-4EE7-A718-3A7254D0CE21</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LmthhHLPxzMMpEiXSys13u</idno>
            <name>Ulrika Karlsson i Uppsala</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-M2ZxoKr5T2vxsSs5ST6u92" type="signed"/>
        <correspContext corresp="i-M2ZxoKr5T2vxsSs5ST6u92">
          <note type="signatory" corresp="i-LmthhHLPxzMMpEiXSys13u"/>
        </correspContext>
        <correspAction xml:id="i-32EryYKvp1YzQq9FEi9KGg" type="referral">
          <date when="2007-10-16"/>
        </correspAction>
        <correspAction xml:id="i-9jAsDrEHjenJA3WRZfzq3s" type="dismissal">
          <date when="2007-10-16"/>
        </correspAction>
        <correspAction xml:id="i-3JyLTv4wnGLGt8mA9vGLK1" type="numbering">
          <date when="2007-10-09"/>
        </correspAction>
        <correspAction xml:id="i-DbZQB99EQKqfxfbXLGfaiz" type="submission">
          <date when="2007-10-05"/>
        </correspAction>
        <correspAction xml:id="i-VGqYPeiBh8VHRYcdBkrRMD" type="transfer">
          <date when="2007-10-05"/>
        </correspAction>
        <correspAction xml:id="i-WYpadujKEDfzYrUzmTPFX" type="assigned"/>
        <correspContext corresp="i-WYpadujKEDfzYrUzmTPFX">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QB2gETv2Kd6K16X91HSR2B" type="motBody">
        <div xml:id="i-G7MPzSDTvLBgz5rSaP8xVV" type="motProposal" subtype="förslag">
          <head xml:id="i-GumxvvxXAqWD5tVN3FnMVo">
            Förslag till riksdagsbeslut
          </head>
          <list xml:id="i-MHNo94B3x9CbyLARxLeD6G" style="ol">
            <item xml:id="i-39MecEoSfJyixeCVXK8w4D">
              Riksdagen tillkännager för regeringen som sin mening vad som
              anförs i motionen om avskaffande av kår- och nationsobligatoriet.
            </item>
            <item xml:id="i-Baf81To3CeMVVMfk1bhXu4">
              Riksdagen tillkännager för regeringen som sin mening vad som
              anförs i motionen om flexibla regler för studentinflytande.
            </item>
            <item xml:id="i-K3oLgH7KGnKvAy5cTvZRMa">
              Riksdagen tillkännager för regeringen som sin mening vad som
              anförs i motionen om fortsatt förmånlig skattemässig behandling
              av nationer.
            </item>
          </list>
        </div>
        <div xml:id="i-NUk6YU2EgHfBaxfNim8rg9" type="motContent">
          <head xml:id="i-MfHC9wFq4i7wLfnYhhx6wa" type="h1">
            Motivering
          </head>
          <p xml:id="i-QiZRpMuUsmPpwQ2HgtWAzj">
            Den 29 mars 2007 tillsatte regeringen en särskild utredare som
            skall föreslå hur en avveckling av kår- och nationsobligatoriet
            kan genomföras. Precis som kommittédirektiven föreskriver är ett
            obligatoriskt föreningsmedlemskap felaktigt utifrån grundläggande
            demokratiska principer. Det är en något märklig ordning vi har
            då omkring 300 000 svenskar, två gånger per år, tvingas lösa medlemskap
            i en organisation som gör illa dolda politiska uttalanden, har
            en klar monopolställning i sin bransch samt många gånger ägnar
            sig åt verksamheter som endast en minoritet av de tvångsanslutna
            kan eller vill ta del av. Dessutom har denna organisation en i
            det närmaste fri taxeringsrätt på sina tvångsanslutna medlemmar.
          </p>
          <head xml:id="i-9AG5CZ87vYysB1qw6DDmuw" type="h2">
            Föreningsrätten
          </head>
          <p xml:id="i-9j1Y1cFmeUqVKomtpjvCcB">
            Samtliga studerande vid Sveriges universitet och högskolor omfattas
            av skyldigheten att tillhöra en studentkår, som bestäms i förordningen
            (1983:18) om studerandekårer, nationer och studentföreningar för
            fakultet. Studenter som inte betalat kår- eller nationsavgift
            har stängts av från undervisningen och nekats att skriva tentamen.
            Det är en tvångsanslutning som bryter mot den negativa föreningsfriheten.
          </p>
          <p xml:id="i-GWRmZ7Ssc4WyxrU9KLXW2k">
            Det är ingen tillfällighet att föreningsrätten är en av de allra
            mest grundläggande fri- och rättigheterna i en demokrati. Övertygelsen
            om att individer själva är kapabla att fatta sådana beslut har
            ansetts så fundamental att den i vårt land skrivits in i grundlagen.
            Det är därför anmärkningsvärt att ett lands akademiker inte ansetts
            kapabla att själva besluta om var någonstans de vill, eller inte
            vill, vara medlemmar.
          </p>
          <p xml:id="i-9tcqfcRw1SKcFAv9Bqr3gk">
            När studenterna utexaminerats hamnar de i arbetslivet där det
            inte skulle komma ifråga att acceptera en tvångsanslutning till
            exempelvis facket. Men när studenterna fortfarande är studenter,
            anses det acceptabelt att pådyvla dem ett medlemskap i studentkåren.
            Det är ett paradoxalt och förnedrande sätt att behandla vuxna
            människor på.
          </p>
          <p xml:id="i-ShErnBs8waiegLnMPyAset">
            Primärt måste kårobligatoriet avskaffas därför att det är principiellt
            fel att i ett demokratiskt land tvinga medborgarna att ingå i
            en sammanslutning. Men kårobligatoriet måste också avskaffas därför
            att det skadar studenternas intressen.
          </p>
          <head xml:id="i-DydYzzmWRnkrn9vX5kXNTp" type="h2">
            Legitimitet och nya möjligheter för kårer
          </head>
          <p xml:id="i-M7egr41uNCfZNhdPR8Q62v">
            Engagemanget för kårens verksamhet är lågt bland studenterna
            och deltagandet i kårfullmäktigevalen är minimalt. Endast ca 10
            procent valde att rösta vid 2006 års val till Uppsala studentkår
            (som är Sveriges största med sina ca 33 000 medlemmar). Så har
            bilden sett ut under många år, och bilden är densamma runtom i
            landet. Det vittnar om att studentkårerna saknar den legitimitet
            som ofta åberopas som ett skäl för kårobligatoriets existens.
          </p>
          <p xml:id="i-3jLGzCVtdZ46v5cunnxDZN">
            Men legitimitet växer inte ur tvångsrekryteringens digra medlemsrullor.
            Att 100 procent av studenterna vid en given högskola är medlemmar
            i studentkåren är irrelevant information ur ett legitimitetsperspektiv
            när vi vet att medlemsvärvningen helt saknar inslag av frivillighet.
            Legitimitet nås endast när människor frivilligt sluter sig samman
            i syfte att verka för sina intressens tillvaratagande.
          </p>
          <p xml:id="i-QqC1qWGnHVAwf4iHdy1QNz">
            Med ett frivilligt kårmedlemskap gör den enskilde studenten ett
            eget, aktivt val. När studenten självmant visar intresse och engagemang
            för studentkårens verksamhet ger det legitimitet åt kåren. Med
            ett frivilligt kårmedlemskap skulle studentkårerna få ett nyttigt
            incitament att ägna sig åt sådan verksamhet som medlemmarna efterfrågar.
            Med ett frivilligt kårmedlemskap skulle studentkåren vara studenternas
            representant på riktigt till skillnad från i dag.
          </p>
          <p xml:id="i-6kicfcvqFfTky7GngvrXrk">
            Frivilligheten erbjuder möjligheter för Sveriges studentkårer
            att modernisera sina arbetsmetoder, utveckla sina kontaktytor
            samt genom en bättre marknadsföring skapa kännedom om kårens verksamhet.
            En studentkår som bygger på frivilligt deltagande får större tyngd
            i sina beslut än en kår som, med 10 procents valdeltagande, egentligen
            inte vet hur många studenter den har bakom sig.
          </p>
          <head xml:id="i-AtNAsjpjQCKEwFNC419mJS" type="h2">
            Stärkt studentinflytande
          </head>
          <p xml:id="i-F1aGm4k2ojMGWN3cQt99ys">
            Vad gäller representation och inflytande utses detta idag via
            indirekta val. Vid Uppsala studentkår väljs t.ex. studentrepresentanten
            till konsistoriet av kårfullmäktige. Det innebär att det fullmäktige
            som endast ca 10 procent av medlemmarna varit med att tillsätta
            har den fulla makten att utse studentrepresentanterna till universitetets
            högsta organ. Bättre vore om denna och andra tillsättningar skedde
            via fria direkta val hos berörda studenter. Direktval av studeranderepresentanter
            är kutym i vår omvärld, t.ex. vid universiteten i Oxford och Cambridge.
            Det finns inte några skäl till att det inte skulle fungera också
            vid våra svenska universitet. Genom ett avskaffande av kårobligatoriet
            kan studentinflytandet stärkas.
          </p>
          <p xml:id="i-7XMKyLbcNioqaQSu1j8E2B">
            Direktval är bara ett exempel på hur studentinflytandet genom
            ett avskaffande av obligatoriet skulle kunna utvecklas. Viktigast
            av allt är att det nya systemet för utseende av studentrepresentanter
            innehåller flexibla regler så att varje enskilt universitet eller
            högskola kan hitta den i studentinflytandesynpunkt maximala effekten.
          </p>
          <head xml:id="i-CPrmA2pd7zrpsRGhJRpg8u" type="h2">
            Stärk nationernas ställning
          </head>
          <p xml:id="i-8wmttAgCwb7EjRaEqW3PML">
            På flera studieorter, som t.ex. Uppsala och Lund, finns nationer
            som sedan 1600-talet bedriver en god och gedigen studiesocial
            verksamhet. Nationerna har djupa historiska rötter och är av mycket
            stort kulturhistoriskt värde. Nationerna har en säregen ställning
            och en historisk prägel vid nämnda universitet. Historiskt sett
            infördes ett nationsobligatorium vid Uppsala universitet redan
            år 1667.
          </p>
          <p xml:id="i-51v2CmF4QD1nmZpDbiJiTp">
            Dagens nationers attraktionskraft finns i det utbud av aktiviteter
            och studiesociala verksamheter som de erbjuder. För att inte slå
            undan benen för nationerna och för att värna deras fortlevnad
            är det viktigt att nuvarande förmånliga skattemässiga behandling
            behålls. Jag anser att man bör överväga att även fortsättningsvis
            undanta nationerna från beskattning för sina lokaler, bostäder
            och verksamhet. Möjligheten bör övervägas om de ska befrias från
            skyldigheten att redovisa moms. Nationerna bör ges undantag i
            skattelagstiftningen.
          </p>
          <p xml:id="i-WZPkURTvuZzHS5P8N91rPs">
            Det är viktigt att hitta så flexibla lösningar som möjligt för
            varje enskilt universitet och enskild högskola. Det är avgörande
            för nationernas framtid att varje universitet och högskola hittar
            sina lösningar och uppgifter för nationerna.
          </p>
          <head xml:id="i-R2R7c8GcCFWSME27Rb8HPR" type="h2">
            Tvångsanslutning
          </head>
          <p xml:id="i-5cPdh1bv5g6CyWp4rd782Y">
            Obligatoriets existens är ett bevis för hur liten tilltro som
            den svenska staten haft till studenternas förmåga att skapa och
            upprätthålla frivilliga sammanslutningar för att tillvarata sina
            intressen. För den som tror på studenternas stora och viktiga
            roll i utvecklandet av landets universitet och högskolor är inte
            en verksamhet bygd på obligatorisk anslutning en tilltalande lösning.
          </p>
        </div>
        <div xml:id="i-LsqSmGJSYzULPWVMD8wadC" type="signatureBlock">
          <list xml:id="i-Rhc12a1M9C3AxwvwhePru4">
            <item xml:id="i-5M5fsLesFhWxrcA3bs6Vaw" who="i-LmthhHLPxzMMpEiXSys13u" type="signature">
              Ulrika Karlsson i Uppsala (m)
            </item>
          </list>
        </div>
      </div>
    </body>
  </text>
</TEI>
