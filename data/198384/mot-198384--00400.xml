<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00400">
  <teiHeader>
    <fileDesc>
      <titleStmt>
        <title>Det mänskliga fostrets rättsskydd</title>
        <author>Gunnar Biörck i Värmdö</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Det mänskliga fostrets rättsskydd</title>
          <idno type="rdwebb">G702400</idno>
          <rs type="number">400</rs>
          <ref type="dokument_url_text">http://data.riksdagen.se/dokument/G702400/text</ref>
          <ref type="dokument_url_html">http://data.riksdagen.se/dokument/G702400</ref>
          <ref type="dokumentstatus_url_xml">http://data.riksdagen.se/dokumentstatus/G702400</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5WchbRYCVdXodSthFK381D</idno>
            <name>GUNNAR BIÖRCK</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MGz49fhUcwCwfg6G9NMMEh" type="signed"/>
        <correspContext corresp="i-MGz49fhUcwCwfg6G9NMMEh">
          <note type="signatory" corresp="i-5WchbRYCVdXodSthFK381D"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__400/mot_198384__400-001.pdf"/>
      <fw xml:id="i-XyYkD5ZU7c4knnpcrVL2t8">
        Motion 1983/84:400
      </fw>
      <div xml:id="i-4LacKXtrUz8nVUUkkadkXk" type="motHeader">
        <div xml:id="i-NwjUK7pS7krpX8qsoyvW1o" type="motTitle"/>
        <div xml:id="i-28LP6ueaLaPtfzSaewi9F7" type="motSubmissionInfo"/>
      </div>
      <div xml:id="i-QSx67R2AQ4wkCLvLeCsLgF" type="motBody">
        <div xml:id="i-5UpWGp7wCFVxqUafsQ8D7v">
          <p xml:id="i-8ANTApqZfiWUfCVSwp8kGE">
            Gunnar Biörck i Värmdö Det mänskliga fostrets rättsskydd
          </p>
          <p xml:id="i-4TmtF975mmn8TZ2UriuoPm">
            Det mänskliga fostret är begynnelsen till en unik varelse. I
            denna sin egenskap bör det äga rätt till skydd i ett civiliserat
            samhälle. Det kan inte betraktas och behandlas som ett organ —
            ”en del av kvinnans kropp”. Inga delar av en människas kropp har
            på samma sätt potentiella möjligheter att utvecklas till en självständig
            varelse. Den vetenskapliga och tekniska utvecklingen har nu möjliggjort
            ”konstgjord” befruktning av mänskliga äggceller uttagna ur en
            kvinnas kropp. Enligt den framställning som ges i Genteknikens
            tillämpning på människa (Ds S 1983:12) betraktas det i delning
            stadda, befruktade ägget som ”embryo” (sex —) tio dagar efter
            befruktningen, vilket anses vara den tidpunkt, då ägget har fäst
            sig vid livmoderväggen (implantationen) och därigenom tillförsäkrats
            näringstillförsel, som möjliggör dess fortsatta utveckling till
            ett av allt tydligare mänskliga drag kännetecknat foster. De första
            hjärnanlagen börjar utvecklas knappt tre veckor efter befruktningen.
            Vid vilken tidpunkt i denna kontinuerliga utveckling man skall
            tillerkänna den blivande människan ett rättsskydd är en fråga,
            på vilken olika svar ges alltefter vederbörandes kunskaper och
            moralfilosofiska inställning. En bra redovisning härför ges i
            den nämnda Ds S 1983:12, till vilken jag hänvisar. Att havandeskap
            föreligger kan i allmänhet konstateras genom sedvanliga graviditetstest
            ca tio dagar efter utebliven menstruation men med mera känsliga
            metoder några dagar efter implantationen; erfarna och observanta
            kvinnor känner ofta själva en ”förändring” i sitt tillstånd vid
            ungefär samma tidpunkt som vanliga graviditetstest blir positiva.
            Frågan om den blivande människans rättsskydd har fått en ny dimension
            genom existerande och förväntade möjligheter att experimentera
            med aborterade foster och efter konstgjord befruktning erhållna
            embryon, som kan ”odlas” vidare i ett laboratorium, f.n. under
            upp till två veckors tid. Embryon kan också frysas ned och ”användas”
            vid ett senare tillfälle. (Om detta kan läsas bl.a. i Science
            14/10 1983.) Om man anser att sådana experiment är otillåtna efter
            en viss tidpunkt i embryots (eller fostrets) utveckling kan detta
            — som också framhålls i Ds S 1983:12 — inte undgå att även påverka
            de sakliga grunderna för ställningstagandet till abortlagstift-
            ningen. Föreställningen om mänskligt ”liv” och mänskligt ”(egen-)värde”
            kan inte gärna vara olika beroende på om embryot eller fostret
            befinner sig i eller utanför livmodern. Om fostrets rätt är starkare
            i någon av dessa situationer än i den andra så måste det rimligen
            gälla det som i livmodern har den reella chansen till en normal,
            biologisk utveckling.
          </p>
          <pb facs="riksdagen-motions-pdf/data/198384/mot_198384__400/mot_198384__400-002.pdf"/>
          <fw xml:id="i-Gf5L2p4kN27oh4Lkt5gmBo">
            Mot. 1983/84:400 7
          </fw>
          <p xml:id="i-DeU7sMtnf2DBU78zA5Fi2M">
            När man talar om ”rätt” är det förmodligen ofrånkomligt att erkänna
            att detta begrepp har (minst) två väsensskilda innebörder. Å ena
            sidan kan man från ideella, moraliska och/eller filosofiska utgångspunkter
            bekänna sig till vissa ”mänskliga rättigheter” , däribland rätten
            till livet. Regeringsformens 2 kap. 4-6 $$ slår vakt om svenska
            medborgares rätt till sitt liv. Ett embryo eller ett foster är
            naturligtvis ännu inte någon medborgare. Man kan emellertid också
            med ”rätt” mena den uppfattning om vissa samhälleliga principer
            som omfattas — och stadfästs — av en majoritet i den lagstiftande
            församlingen, oavsett om dessa principer bygger på kännedom om
            de verkliga förhållandena eller ej och oavsett vad de logiska
            konsekvenserna kan tänkas vara. I många fall föreligger också
            intressekonflikter, där den ena partens intressen anses böra ta
            över den andras. Så är naturligtvis förhållandet i fråga om den
            svenska abortlagstiftningen, där fostrets rättsskydd i princip
            lagts i moderns händer. Ehuru jag inte delat den grundsyn som
            burit upp genomförandet av 30 000 aborter årligen i vårt land,
            anser jag inte att någon ändring av denna lagstiftning kan göras
            med mindre än en sinnesförändring först kommer till stånd hos
            medborgarna, vilken baserar sig på en fördjupad uppfattning om
            när det mänskliga livet kan anses börja och, i konsekvens härmed,
            när rätten att få behålla detta liv borde inträda. Man kan emellertid
            inte underlåta den reflektionen att i den intressekonflikt som
            en abortsituation före 19:e veckan innebär har fostret ingen som
            för dess talan. Samma förhållande gäller även i en laboratoriesituation.
            Ett rättsskydd för fostret är likväl inte någon orimlig tanke:
            ett sådant borde inte enbart ta sikte på abort- eller experimentsituatio-
            ner, utan lika mycket på det blivande barnets rätt, kanske i relation
            till fosterdiagnostikens konsekvenser, och — måhända mindre kontroversiellt
            — till skydd mot miljörisker och risker sammanhängande med moderns
            arbete och levnadssätt. Mot bakgrund av det anförda hemställs
            att riksdagen hos regeringen begär utredning av frågan om mänskliga
            foster kan tillförsäkras ett i jämförelse med nuläget starkare
            rättsskydd och, i så fall, under vilka former detta kan ske.
          </p>
          <p xml:id="i-35xB5jSvsgqN85obR8dnWK" type="date">
            Stockholm den 13 januari 1984
          </p>
          <div xml:id="i-7gBetjtRZUi2mHS6PV7gn3" type="signatureBlock">
            <p who="i-5WchbRYCVdXodSthFK381D" type="signature">
              GUNNAR BIÖRCK (m)
            </p>
            <p who="unknown" type="signature">
              i Värmdö)
            </p>
          </div>
        </div>
      </div>
    </body>
  </text>
</TEI>
