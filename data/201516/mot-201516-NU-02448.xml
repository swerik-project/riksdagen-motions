<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-NU-02448">
  <teiHeader>
    <fileDesc>
      <titleStmt>
        <title>Regelförenklingar</title>
        <author corresp="i-9118KyeHJPwjSm2gBg9zwB">av Lars Hjälmered m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2448 av Lars Hjälmered m.fl. (M)</title>
          <idno type="rdwebb">H3022448</idno>
          <rs type="number">2448</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H3022448/text</ref>
          <ref type="dokument_url_html">http://data.riksdagen.se/dokument/H3022448</ref>
          <ref type="dokumentstatus_url_xml">http://data.riksdagen.se/dokumentstatus/H3022448</ref>
          <ref type="docx">http://data.riksdagen.se/fil/20D2FBE2-8991-4656-9D0C-4D7A634D609E</ref>
          <ref type="pdf">http://data.riksdagen.se/fil/BCFB2A56-C115-4AE5-AC8A-85F14A82CAAD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J6HemNwzcYVLs5m9EZ9Tmt</idno>
            <name>Hans Rothenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-LGuxQcep33nPWKPbzHtqsR</idno>
            <name>Cecilie Tenfjord-Toftby</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-4fjwccvGrtcBzgdzdxhXhs</idno>
            <name>Jörgen Warborn</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-V7GubjKxwrfmKkHTBW3XaQ" type="signed"/>
        <correspContext corresp="i-V7GubjKxwrfmKkHTBW3XaQ">
          <note type="signatory" corresp="i-9118KyeHJPwjSm2gBg9zwB"/>
          <note type="signatory" corresp="i-J6HemNwzcYVLs5m9EZ9Tmt"/>
          <note type="signatory" corresp="i-LGuxQcep33nPWKPbzHtqsR"/>
          <note type="signatory" corresp="i-BNPcdNmACXycfvLR8wqbHp"/>
          <note type="signatory" corresp="i-4fjwccvGrtcBzgdzdxhXhs"/>
        </correspContext>
        <correspAction xml:id="i-QpszT78FYXdrPTPafWzcmx" type="submitted">
          <date when="2015-10-06"/>
          <time when="13:07:53"/>
        </correspAction>
        <correspAction xml:id="i-RKHnnXsiwAjvLukNasXdwa" type="referred">
          <date when="2015-10-13"/>
        </correspAction>
        <correspAction xml:id="i-MDcsFBHmPX93K1Wr3N8yw1" type="assigned">
          <date when="2016-06-10"/>
          <time when="10:59:13"/>
        </correspAction>
        <correspContext corresp="i-MDcsFBHmPX93K1Wr3N8yw1">
          <ref type="assignedTo">Näringsutskottet</ref>
        </correspContext>
        <correspAction xml:id="i-S35vFKJNA3gwUkHrj4hdts" type="behandlas_i"/>
        <correspContext corresp="i-S35vFKJNA3gwUkHrj4hdts">
          <ref type="uppgift">2015/16:NU12</ref>
          <ref type="ref_dok_id">H301NU12</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU12</ref>
          <ref type="ref_dok_titel">Politik för hållbart företagande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EPDziDcSDqG7DjhWEEmp7b" type="behandlas_i"/>
        <correspContext corresp="i-EPDziDcSDqG7DjhWEEmp7b">
          <ref type="uppgift">2015/16:SkU17</ref>
          <ref type="ref_dok_id">H301SkU17</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SkU17</ref>
          <ref type="ref_dok_titel">Beskattning av företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VBDujJg7wSHDffZGY4D21a" type="behandlas_i"/>
        <correspContext corresp="i-VBDujJg7wSHDffZGY4D21a">
          <ref type="uppgift">2015/16:SkU29</ref>
          <ref type="ref_dok_id">H301SkU29</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SkU29</ref>
          <ref type="ref_dok_titel">Beskattning av företag, kapital och fastighet (förnyad behandling)</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-SiFNeKsDBDCewUmxjyJqAK" type="behandlas_i"/>
        <correspContext corresp="i-SiFNeKsDBDCewUmxjyJqAK">
          <ref type="uppgift">2015/16:NU15</ref>
          <ref type="ref_dok_id">H301NU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU15</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6RgUPnDquumymv8YHmNmps" type="behandlas_i"/>
        <correspContext corresp="i-6RgUPnDquumymv8YHmNmps">
          <ref type="uppgift">2015/16:SkU16</ref>
          <ref type="ref_dok_id">H301SkU16</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SkU16</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NkkStLbfWXhjCM1TFNRpBy" type="motHeader">
        <div xml:id="i-TT5QN5WTpx63kD1nUxyaCp" type="motTitle">
          Motion till riksdagen 2015/16:2448 av Lars Hjälmered m.fl. (M)
          Regelförenklingar
        </div>
      </div>
      <div xml:id="i-PTWkZeHHCJRLKuSye1QJ7G" type="motBody">
        <div xml:id="i-8AoPXJSQm5ZWqguZ25ZJSn" type="motProposal" subtype="förslag">
          <head xml:id="i-6NP8XCU777PorJx51uqjLu">
            Förslag till riksdagsbeslut
          </head>
          <list xml:id="i-WAU4muZx9EUcbNJ6u8CQqV" style="ol">
            <item xml:id="i-EnBYpadevvgScGV4Y75JZ5">
              Riksdagen ställer sig bakom det som anförs i motionen om förbättrade
              förutsättningar för generationsskiften och tillkännager detta
              för regeringen.
            </item>
            <item xml:id="i-Gp2L71YPKvU2MCaTma1J83">
              Riksdagen ställer sig bakom det som anförs i motionen om mer
              konkurrenskraftiga skatter för nyckelpersoner i växande företag
              och tillkännager detta för regeringen.
            </item>
            <item xml:id="i-NoQbVNNvkkrd1wVUtGozfz">
              Riksdagen ställer sig bakom det som anförs i motionen om myndighetsutövning
              för bättre företagsklimat och tillkännager detta för regeringen.
            </item>
            <item xml:id="i-kfuPj7Hseu6cshJAHTjxS">
              Riksdagen ställer sig bakom det som anförs i motionen om svenska
              företags konkurrenskraft och tillkännager detta för regeringen.
            </item>
            <item xml:id="i-HaD5XACG2nth9GusSMpEh7">
              Riksdagen ställer sig bakom det som anförs i motionen om regelförenklingar
              för nya entreprenörer och mindre företag och tillkännager detta
              för regeringen.
            </item>
          </list>
        </div>
        <div xml:id="i-4QvT1uLNhdzCGaBNkCrwfC" type="motContent">
          <head xml:id="i-BQ52K8TtgqypDNL8mwoiuu" type="h1">
            Motivering
          </head>
          <p xml:id="i-8XM6NLxpXMBiE7ujBnXdcA">
            Det är angeläget att skapa långsiktiga förutsättningar för ett
            mer innovativt och kreativt svenskt näringsliv. Jobb skapas av
            företag som växer och anställer. En viktig förutsättning för att
            de ska kunna fortsätta växa och anställa är att vi inte har fler
            regler än nödvändigt och att de som finns är förutsägbara och
            tydliga. Under alliansregeringens tid vid makten minskade de administrativa
            kostnaderna för företagen med 7 miljarder kronor och närmare 600
            förenklingsförslag genomfördes för att göra vardagen lättare för
            företagen. Det tillväxthämmande regelkrånglet för företagen har
            sedan 2006 minskat från 30 till 22 procent, enligt undersökningar
            av Tillväxtverket. Regelrådet har permanentats och syftar till
            att ge Sveriges företagare en enklare vardag. Erfarenheter från
            andra länder visar att en oberoende granskning av nya regler minskar
            onödigt regelkrångel. Regelrådets uppgift är därför att granska
            förslag till nya och ändrade regler från departement och myndigheter.
            ”En väg in” är en servicetjänst som från 2015 gör det möjligt
            för företagen att bara lämna in uppgifter en gång och till ett
            ställe. Men det finns fortsatt mer att göra. Vi vill fortsätta
            sänka kostnader och lätta på regelbördan.
          </p>
          <head xml:id="i-QujNUbwRGEEzg8iCgBeZzC" type="h1">
            Lätta på regelbördan
          </head>
          <p xml:id="i-D7RCs34PP87fJFnuFaMCSF">
            Sedan Alliansregeringen tillträdde har bolagsskatten och socialavgifterna
            sänkts och de ekonomiska drivkrafterna för att driva företag har
            förbättrats. Regelbördan har minskat med 7 miljarder kronor, bland
            annat genom avskaffad revisionsplikt och förenklade redovisningsregler.
            Det har blivit möjligt att driva företag inom fler områden, inte
            minst inom branscher som domineras av kvinnor. Det finns idag
            200 000 fler företag än när alliansregeringen tillträdde.
          </p>
          <p xml:id="i-ST66vWfA8hEy46VW6hViyj">
            Sverige rankas högt i internationella jämförelser när det gäller
            företagsklimatet, men vi kan fortfarande bli bättre. Bland annat
            är skatterna på företagande högre än i många andra jämförbara
            länder. Många företag upplever att regelverken fortsatt är krångliga
            och att mycket tid går åt till administration. Det kan vara såväl
            ett konkurrenskraftsproblem som en tröskel för företag att starta
            eller växa.
          </p>
          <p xml:id="i-Wksk4Fu67qUciT2aaafept">
            Det är angeläget att skapa långsiktiga förutsättningar för ett
            mer innovativt och kreativt svenskt näringsliv. I syfte att stärka
            näringslivsklimatet, främja entreprenörskap och innovationer,
            underlätta kompetensförsörjningen och förbättra möjligheterna
            för företagande tog alliansregeringen initiativ till en bred översyn
            av förutsättningarna för att starta, driva, utveckla och äga företag
            i Sverige. Vi vill fortsätta sänka kostnader och lätta på regelbördan.
          </p>
          <head xml:id="i-TfKTjFBWdbVfnjEMKcyyEn" type="h1">
            Förbättra förutsättningarna för generationsskiften
          </head>
          <p xml:id="i-H3GYQm35Lgx7u8tcE87XX">
            Familjeföretag och ägarledda företag bidrar till långsiktighet.
            Många gånger erbjuder de ett engagemang i staden eller bygden
            och ger därför stora värden utöver de jobb de skapar. Vi har ambitionen
            att förbättra förutsättningarna för generationsskiften så att
            den som säljer sitt företag till sina barn inte missgynnas.
          </p>
          <head xml:id="i-CPWTVuzd17Es1GJLEXgUvx" type="h1">
            Se över regelverket för personaloptioner
          </head>
          <p xml:id="i-TCDeTKrUMF8CGBQcoMdaxQ">
            Ibland är det svårt för entreprenörer i tidiga stadier att attrahera
            nödvändig kompetens. I många andra länder löser man detta problem
            genom olika incitamentsprogram där personer med nyckelkompetens
            får optioner, dvs. rätt att köpa aktier i företaget för ett i
            förhand bestämt pris. För att skapa fler ägarledda företag och
            ge fler företag möjlighet att locka rätt kompetens vill vi se
            över hur regelverket för personaloptioner kan förbättras.
          </p>
          <head xml:id="i-AMy2VFuR1fyQcTZhwBqxTn" type="h1">
            Sänk trösklarna för att anställa
          </head>
          <p xml:id="i-5VAhndFAw34ZmbA68L8SfX">
            I Sverige ser vi nu ett nytt utanförskap växa fram. Det breda
            utanförskap Sverige hade under det tidiga 2000-talet har nu ersatts
            av ett smalare och djupare utanförskap. Det handlar om människor
            som aldrig får sitt första jobb, framförallt unga med bristande
            utbildning och om nyanlända med låg utbildning som inte får en
            chans på arbetsmarknaden. Hindren för att ta sig in på arbetsmarknaden
            för dessa grupper är höga. Arbetslösheten är tre gånger så hög
            bland dem utan gymnasiekompetens jämfört med andra. Detta är det
            nya utanförskapet och det är ofta unga och utrikes födda som drabbas
            allra hårdast.
          </p>
          <p xml:id="i-EHBapojDAeXc5zTupe98Qg">
            För att komma åt det nya utanförskapet är det rimligt och angeläget
            att ett ”förstajobbet-avdrag” införs, med en tydlig skattelättnad
            till dem med låga arbetsinkomster. Det är dessutom rimligt att
            göra en ändring av lagen om anställningsskydd, LAS, och införa
            en ny tidsbegränsad anställningsform, ”förstajobbet-anställning”.
            Målet är att ge fler unga och nyanlända chansen att få sitt första
            jobb. Detta föreslår också Moderaterna i sin budgetmotion för
            2016.
          </p>
          <head xml:id="i-HjztbujtjnMctD4y8zrUxD" type="h1">
            Myndighetsutövning för bättre företagsklimat
          </head>
          <p xml:id="i-LZZsirZE9TQ9iC4ExdN2CA">
            Myndigheter spelar en viktig roll i det dagliga arbetet för en
            entreprenör. Därför blir ett viktigt led i att effektivisera och
            underlätta för företagare att de statliga myndigheterna ständigt
            arbetar för att bli effektivare och mer användarvänliga. Varje
            år lämnar svenska företag in 90 miljoner blanketter, dessutom
            till olika myndigheter. Det blir en stor börda för många företagare
            som egentligen vill ägna sig åt sin verksamhet. Alliansregeringen
            lanserade därför idén om ”En dörr in” som gör det möjligt för
            företag att på en enda plats hantera uppgiftslämning och därigenom
            förenkla företags kontakter med det offentliga och begränsa antalet
            myndighetskontakter. Vi menar att det är viktigt att arbetet med
            En dörr in kommer på plats så snart som möjligt för att frigöra
            värdefull tid för entreprenörer till sin kärnverksamhet.
          </p>
          <p xml:id="i-9bXeEL7tPKvih3rPD6VJ3V">
            Vidare vill vi undersöka möjligheten för alla myndigheter att
            sätta mål för de vanligast förekommande handläggningstiderna och
            löpande redovisa sin måluppfyllnad på sin hemsida. Vi vill ge
            Skatteverket i uppdrag att mäta och kartlägga den tid företag
            ägnar åt skatteadministration och att föreslå åtgärder för att
            minska skatteadministrationen.
          </p>
          <p xml:id="i-Tq4TjFNLi3zDE1j9QYNkGB">
            Det är inte ovanligt att kommuner fakturerar företag för tillsynsavgifter
            men sedan inte genomför själva tillsynen. Avgiften kommer ofta
            som en årsavgift. Företagaren förväntar sig att myndigheten sedan
            utför tillsynen. En genomförd tillsyn kan vara en kvalitetsstämpel
            på verksamheten om utfallet är gott. Därför upplever många företag
            det som orimligt om tillsynen inte utförs. Går det inte i dialog
            med kommunerna få till en ändring är vi beredda att gå vidare
            och titta på möjligheten för lagstiftning som inte tillåter att
            ta ut avgifter för tillsyn som inte utförs. Vi vill även göra
            en översyn av höjda beloppsgränser för förenklad faktura för att
            underlätta företagens hantering av mervärdesskatten.
          </p>
          <p xml:id="i-HiPkG26Nf6qyLwFDFsfh6x">
            Det bör även övervägas att göra en översyn av i första hand resursanvändningen
            inom statliga myndigheter och andra statliga organ som ska främja
            näringslivsutveckling, med målsättningen att minska andelen av
            resurserna som används till administration och öka andelen som
            används till verkliga, näringslivsfrämjande åtgärder. I andra
            hand bör även en avvägning ske i vilken grad myndigheterna ska
            agera beträffande näringslivsutvecklingsinsatser i relation till
            andra möjliga aktörer.
          </p>
          <p xml:id="i-CFp9cSE82iVvRghWnBHhkc">
            Moderaterna ser gärna att i högre grad bygga utförandet av de
            näringslivsfrämjande åtgärderna på privata kvalitetssäkrade aktörer
            utanför myndighetskretsen. Dessa aktörer skulle exempelvis kunna
            utses genom att kvalitetskrav ställs och projekt och insatser
            sker i konkurrens mellan varandra. Myndigheternas, statens, uppgift
            skulle på detta sätt i huvudsak begränsas till att utifrån de
            politiska målen sätta allmänna ramar och fatta inriktningsbeslut
            för insatser och för kvaliteten på genomförare, samt att följa
            upp resultaten, kontrollera att medlen använts på avsett vis och
            medverka till att förbättringar tillvaratas.
          </p>
          <p xml:id="i-TLqHkLd712z5jfaJnv2SyF">
            Andra åtgärder som vore värda att titta närmare på för att underlätta
            och förbättra svenskt företagsklimat inkluderar att fler livskraftiga
            företag med betalningssvårigheter kan få möjlighet till en andra
            chans. Här skulle en översyn av lagen om företagsrekonstruktion
            vara en sådan åtgärd. Vi vill även att man bör överväga att korta
            handläggningstiderna för tvistemål och effektivisera tvistlösningsmekanismerna
            genom en översyn av lagen om skiljeförfarande.
          </p>
          <head xml:id="i-2cqfgFwVQ1PSJKVz3Kc5Gn" type="h1">
            Svenska företags konkurrenskraft
          </head>
          <p xml:id="i-Y9vdL5i2WY8txmaCWK4rRQ">
            Svenska företags konkurrenskraft baseras i stor utsträckning
            på hur regler och byråkrati i vårt land står sig gentemot andra
            länder. Inom ramen för EU blir Sverige och svenska företag föremål
            för en lång rad lagar och regler. Men det är sedan hur dessa implementeras
            som får direkta följder på svensk konkurrenskraft gentemot våra
            europeiska grannar. Därför vore det på sin plats att överväga
            någon form av system för hantering inför implementeringen av ett
            EU-direktiv där en miniminivå kan anges i
          </p>
          <p xml:id="i-6TGFKhLKa63DMVVvFoApUr">
            konsekvensutredningen. Om man avser att gå därutöver bör detta
            motiveras särskilt. En översyn bör även beakta om det vore lämpligt
            att införa dessa utgångspunkter i förordningen om konsekvensutredning
            vid regelgivning.
          </p>
          <p xml:id="i-3rjqu79AxbktpsfbY8TBew">
            Sverige har idag förbättringsmöjligheter när det kommer till
            konsekvensbeskrivningar av svenska myndigheters tolkning av EU-direktiv
            som på olika sätt rör näringsverksamhet. Vi menar att detta bör
            förekomma i större utsträckning och där tydligt redovisa hur besluten
            ifråga påverkar de svenska företagens internationella konkurrenskraft.
            Därtill vore möjligheten att se över en benchmarking mellan länders
            skatter, regler och kostnader inom respektive bransch ett viktigt
            verktyg i det fortsatta arbetet för att Sverige ska kunna ligga
            i världstoppen när det gäller företagsamhet och konkurrensvillkor.
            Därför bör möjligheten till en tätare och kontinuerlig jämförelse
            och översyn av branschspecifika kostnader och regler i våra konkurrentländer
            så att Sverige inte förlorar konkurrenskraft och arbetstillfällen
            ses över.
          </p>
          <p xml:id="i-HHduxzxZ9JdBZ9AvvP4bez">
            Ett annat stort tillväxthämmande byråkratiskt hinder utgörs av
            de skilda regler som råder mellan den europeiska hemmamarknaden
            och den stora amerikanska marknaden. Vi moderater menar därför
            att det är av yttersta vikt att Sverige är med och driver på för
            att få frihandelsavtalet mellan EU och USA, TTIP, på plats så
            snart som möjligt. Vi menar vidare att det i avseendet regelkrångel
            är viktigt att man får på plats ett bra gemensamt regelverk där
            man kan komma överens om standarder och andra regelförenklingar.
            Detta skulle få en större inverkan på svenska exportföretag än
            många lagändringar vi kan göra här på hemmaplan.
          </p>
          <head xml:id="i-3Ehp1nb3rwMoDdSB5W4GGR" type="h1">
            Regelförenklingar för nya entreprenörer och mindre företag
          </head>
          <p xml:id="i-izeCPem5Gk95WQGMTgCWy">
            Vi vill sänka trösklarna för människor att starta nya företag
            genom att kravet på aktiekapital halveras från dagens 50 000 till
            25 000 kronor. Vi vill även att det blir enklare för fler att
            våga ta steget och bli entreprenör genom att rätten till tjänstledighet
            förlängs från de sex månader som gäller i dag till åtminstone
            ett år.
          </p>
          <p xml:id="i-UPwAqYFC8VmPL1o5p29nNs">
            Idag är de minsta företagen undantagna från revisionsplikt. I
            samband med den utvärdering som ska äga rum vill vi pröva förutsättningarna
            för att fler företag ska undantas från kravet på revisionsplikt.
            Vi vill dessutom göra det enklare att växa och anställa genom
            att så kallade mikroföretag undantas från en del administration
            så att de kan fokusera mer på att driva verksamheten framåt än
            på administration.
          </p>
        </div>
        <div xml:id="i-9VMxCcXFaLk1YVY3zMZwvn" type="signatureBlock">
          <list xml:id="i-JMMjwBtCRrKDJ988odFzxU">
            <item xml:id="i-MCk7nJikGMhAdwMZFBGuJA" who="i-9118KyeHJPwjSm2gBg9zwB" type="signature">
              Lars Hjälmered (M)
            </item>
            <item xml:id="i-W3mq9Zr8Y39HVL6N9u6Yfc" who="i-J6HemNwzcYVLs5m9EZ9Tmt" type="signature">
              Hans Rothenberg (M)
            </item>
            <item xml:id="i-JsD92CSmMVf6xyW7RnPhHr" who="i-LGuxQcep33nPWKPbzHtqsR" type="signature">
              Cecilie Tenfjord-Toftby (M)
            </item>
            <item xml:id="i-JQvEbnYTJ64Q6PoCybDoVA" who="i-BNPcdNmACXycfvLR8wqbHp" type="signature">
              Ann-Charlotte Hammar Johnsson (M)
            </item>
            <item xml:id="i-FfCGd48UycMLqJcARvqXEK" who="i-4fjwccvGrtcBzgdzdxhXhs" type="signature">
              Jörgen Warborn (M)
            </item>
          </list>
        </div>
      </div>
    </body>
  </text>
</TEI>
