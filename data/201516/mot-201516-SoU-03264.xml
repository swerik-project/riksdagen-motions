<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SoU-03264">
  <teiHeader>
    <fileDesc>
      <titleStmt>
        <title>med anledning av prop. 2015/16:43 Stödboende - en ny placeringsform för barn och unga</title>
        <author corresp="i-PyuBrn6sPrF8RQEvmB9xdP">av Cecilia Widegren m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3264 av Cecilia Widegren m.fl. (M)</title>
          <idno type="rdwebb">H3023264</idno>
          <rs type="number">3264</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H3023264/text</ref>
          <ref type="dokument_url_html">http://data.riksdagen.se/dokument/H3023264</ref>
          <ref type="dokumentstatus_url_xml">http://data.riksdagen.se/dokumentstatus/H3023264</ref>
          <ref type="docx">http://data.riksdagen.se/fil/5DE093AB-70ED-4C1B-B7EB-120F07A73E00</ref>
          <ref type="pdf">http://data.riksdagen.se/fil/51D80827-F226-459B-8020-C83912891AAA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PyuBrn6sPrF8RQEvmB9xdP</idno>
            <name>Cecilia Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q6m2m8XkYZmRWGoWpX28Yp</idno>
            <name>Margareta B Kjellin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-pxoYe2yJTd56QvbXJ8RGr</idno>
            <name>Amir Adan</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7ueMHXSkJ4p8MZCwd6tvma</idno>
            <name>Sofia Fölster</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5iLkMds96DbsdoQ1H5obCT</idno>
            <name>Sofia Arkelsten</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-LQN2UB7ZUM3n6gNS929Hes</idno>
            <name>Thomas Finnborg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Mu8D3Cyy6PoWGop3KQtfh2</idno>
            <name>Anette Åkesson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-8R1t9ehawFbuHTYuGX3Wc8"/>
        <correspContext corresp="i-8R1t9ehawFbuHTYuGX3Wc8">
          <ref>Proposition 2015/16:43</ref>
        </correspContext>
        <correspAction xml:id="i-GdiWUiNnasjbVypsD8LkvR" type="signed"/>
        <correspContext corresp="i-GdiWUiNnasjbVypsD8LkvR">
          <note type="signatory" corresp="i-PyuBrn6sPrF8RQEvmB9xdP"/>
          <note type="signatory" corresp="i-Q6m2m8XkYZmRWGoWpX28Yp"/>
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-pxoYe2yJTd56QvbXJ8RGr"/>
          <note type="signatory" corresp="i-7ueMHXSkJ4p8MZCwd6tvma"/>
          <note type="signatory" corresp="i-5iLkMds96DbsdoQ1H5obCT"/>
          <note type="signatory" corresp="i-LQN2UB7ZUM3n6gNS929Hes"/>
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-Mu8D3Cyy6PoWGop3KQtfh2"/>
        </correspContext>
        <correspAction type="submitted" xml:id="i-992bigUhSfZDg8vBoehxaU">
          <date when="2015-11-13"/>
          <time when="14:30:12"/>
        </correspAction>
        <correspAction type="dismissed" xml:id="i-Hk2qLrRaxVMXVw83DF2Ptk">
          <date when="2015-11-17"/>
        </correspAction>
        <correspAction type="referred" xml:id="i-AgZnrTRpbEJ6GQ86PXr5mh">
          <date when="2015-11-18"/>
        </correspAction>
        <correspAction type="assigned" xml:id="i-5uLXGVKUH96nwWJwGDEFn3">
          <date when="2016-09-08"/>
          <time when="10:49:48"/>
        </correspAction>
        <correspContext corresp="i-5uLXGVKUH96nwWJwGDEFn3">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-D67tthi4S9yo7o8JueHEhw"/>
        <correspContext corresp="i-D67tthi4S9yo7o8JueHEhw">
          <ref type="uppgift">2015/16:SoU5</ref>
          <ref type="ref_dok_id">H301SoU5</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SoU5</ref>
          <ref type="ref_dok_titel">Stödboende - en ny placeringsform för barn och unga</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:3264 av Cecilia Widegren m.fl. (M) med anledning av prop. 2015/16:43 Stödboende – en ny placeringsform för barn och unga</div>
      </div>
      <div type="motBody">
        <div type="motProposal" subtype="förslag">
          <head xml:id="i-UArwwSsf1zisMj8AFZ9Kko">
            Förslag till riksdagsbeslut
          </head>
          <list style="ol">
            <item xml:id="i-AGpLvoxk5JEcDEeC7KhNMo">
              Riksdagen ställer sig bakom det som anförs i motionen om att
              en översyn bör göras med syftet att säkerställa att alla utförare,
              oavsett driftsform, ska ha ett tillstånd att bedriva stödboende
              och tillkännager detta för regeringen.
            </item>
            <item xml:id="i-MfWwgAKZGnP2mAW975JWRQ">
              Riksdagen ställer sig bakom det som anförs i motionen om att
              det bör ställas likvärdiga krav på alla utförare som bedriver
              stödboende, och riksdagen tillkännager detta för regeringen.
            </item>
            <item xml:id="i-DaMeKPNyFbpRxjbnHZWEWn">
              Riksdagen ställer sig bakom det som anförs i motionen om att
              se över möjligheten att införa skarpare sanktioner i fler steg
              vid misskötsel av stödboende och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-XZbSccsjFzrvpVL1rw51G8">
            Motivering
          </head>
          <p xml:id="i-2XeyyERGpFmuxJ8hStAkEd">
            Det finns tydliga behov av fler placeringsformer för barn och
            unga. Därtill finns det uppenbara kvalitetsbrister inom nuvarande
            boendeformer – familjehem respektive hem för vård eller boende
            (HVB). Det ska vara ordning och reda i välfärden. Den är ingen
            marknad. Regeringen föreslår i propositionen inte att tillståndsplikt
            ska gälla alla utförare av stödboende och inom alla ålderskategorier.
            Vi delar inte den uppfattningen. Detta bör därför vara utgångspunkten
            för välfärdens utförare.
          </p>
          <p xml:id="i-8b4WypG2mcPaBXy26HG7kA">
            Med anledning av dagens allvarliga läge som Sverige befinner
            sig i är det angeläget att få nya boendeformer på plats. Samtidigt
            är det viktigt att göra rätt från början. Därför får inte kvaliteten
            tappas bort, när många t ex ensamkommande barn och unga söker
            sin trygghet i Sverige.
          </p>
          <p xml:id="i-BZPo6o1sbH1tc8R26CGLB6">
            Dels vill vi införa en generell tillståndsplikt för alla utförare
            i välfärden, dels är det av central betydelse att kraven som ställs
            på utförare i välfärden ska vara likvärdiga, oavsett driftsform.
            Våra konkreta förslag till tillägg gällande propositionen om stödboende
            för barn och unga tar sin utgångspunkt i de stora utmaningar välfärden
            har att möta. Vårt allra främsta fokus är att säkra kvalitet i
            all välfärd. Stödboende skall inte utgöra något undantag.
          </p>
          <p xml:id="i-DibTYhHbzXszEcm7GSYZMw">
            En del kommuner har redan påbörjat verksamhet som påminner om
            det föreslagna stödboendet. Det går redan att slå fast att utmaningar
            och problem inte saknas där liknande boendeformer prövas. Det
            är bl.a. därför utmärkt att regeringen i propositionen för stödboende
            ger denna form av placering en tydlig rättslig reglering, detta
            i syfte att bl.a. säkerställa att stödboende ska omfattas av kvalitets-
            och skyddsreglering på liknande sätt som idag gäller för familjehem
            och HVB.
          </p>
          <p xml:id="i-Jkq1rpFyayWhuLc483nkjo">
            Det räcker emellertid inte. Mer måste till för att säkerställa
            rimlig kvalitet gällande driften av dessa stödboenden. Sverige
            befinner sig i ett allvarligt läge med anledning av bl.a. det
            stora antalet ensamkommande flyktingbarn som varje vecka söker
            sig hit. Socialtjänsten ställs under ett ständigt hårt tryck.
            Detsamma kommer redan från början gälla denna nya placeringsform.
          </p>
          <p xml:id="i-96apAYGosC5xDVPeNncMq6">
            Vi vill därmed inte förhala processen, utan vi vill i likhet
            med regeringens avsikt sätta igång stödboenden från den 1 januari
            2016. Samtidigt är det centralt och viktigt att göra rätt från
            början. Vår avsikt med denna motion är att sätta fokus på kvalitet
            genom bl.a. tillståndsgivning och likvärdiga krav på alla utförare.
            Detta anser vi är nödvändiga redskap för att skapa rimliga förutsättningar
            för den nya placeringsformen vi i grunden är överens om.
          </p>
          <head type="h2" xml:id="i-K85qN1yoGkBMAYiSkoUXVP">
            Bakgrund
          </head>
          <p xml:id="i-DjE7rqqs1jqoTxo3Fky45q">
            Regeringen överlämnade den 5 november 2015 propositionen Stödboende
            – en ny placeringsform för barn och unga. Regeringen har tidigare
            den 8 oktober 2015 överlämnat en remiss till Lagrådet gällande
            Stödboende – en ny placeringsform för barn och unga. Därtill remitterades
            en promemoria den 18 maj år 2015 av Socialdepartementet gällande
            en komplettering av den tidigare utredningens förslag (dnr S2015/03723/FST).
          </p>
          <p xml:id="i-2jkeaM9KbMCnFVB78Qsj1v">
            Socialnämndens särskilda ansvar för barn och unga omfattar åldersspannet
            0 till 20 år. Familjehem respektive HVB är de placeringsformer
            som lagen anger. Jourhem är reglerat utan en egen definition i
            socialtjänstförordningen (2001:937, SoF). Socialnämnden kan dock
            även i andra former medverka till barns boende utanför det egna
            hemmet t.ex. genom tillfällig placering eller medgivande för privatplacering
            som sker på initiativ av vårdnadshavaren.
          </p>
          <p xml:id="i-UW3dSVA6tZKV2cWp2MD8Lm">
            Bakgrunden gällande alliansregeringens agerande för att se till
            att fler olika slags boende kan erbjudas för barn och unga är
            följande. Den 12 juli 2012 gav alliansregeringen en särskild utredare
            i uppdrag att göra en översyn av de särskilda bestämmelserna i
            lagen om vård av unga (LVU) samt analysera behovet av förändringar
            och förtydligande i regelverket.
          </p>
          <p xml:id="i-6nsTtdJxhXDCeH4eXSM7iC">
            Den 19 juni 2013 gav regeringen ett tilläggsdirektiv och kompletterade
            uppdraget till att omfatta en översyn av olika former av placeringsalternativ
            för barns och ungas boende samt vård och fostran enligt socialtjänstlagen
            och lagen med särskilda bestämmelser om vård av unga.
          </p>
          <p xml:id="i-SDpc5DddaqV9e5jWgZ5T4f">
            Den 12 juni 2014 gav regeringen utredaren ytterligare ett uppdrag
            att genom en översyn analysera hur långsiktighet och stabilitet
            i större utsträckning kan säkras för barn och unga som är eller
            bedöms bli långvarigt placerade utanför sitt egna hem.
          </p>
          <p xml:id="i-DnjwWDS5yPSU5SMEwSxgzo">
            I februari 2014 överlämnade utredningen delbetänkandet Boende
            utanför det egna hemmet – placeringsformer för barn och unga (SOU
            2014:3). Utredningen föreslog bl.a. att en ny placeringsform införs
            i socialtjänstlagen – boende för stöd och tillsyn. Enligt förslaget
            avses ett individuellt boende inom socialtjänsten som tar emot
            enskilda från 16 år och uppåt för anpassat stöd och tillsyn av
            särskilt avdelad personal (stödboende).
          </p>
          <p xml:id="i-FWpQdm7x8nY6PdNdvpSp62">
            Därtill ska verksamhet som familjehem, jourhem för barn med stöd
            och handledning till hemmen, boende för stöd och tillsyn samt
            behandlingsverksamhet med familjeboende omfattas av tillståndsplikt.
            Ägarprövningsutredningen ställde sig också positiv till den utökade
            tillståndsplikten som föreslås. Vi vill emellertid gå några steg
            längre. Uppnådd kvalitet i verksamheterna ska alltid vara det
            avgörande. Redskap för detta ska finnas på plats.
          </p>
          <head type="h2" xml:id="i-D24JNX7hr5tZQvq2zdTnfj">
            Propositionens huvudsakliga innehåll
          </head>
          <p xml:id="i-XXVFDxDFUgwnwug3iazbh6">
            I denna proposition föreslås i socialtjänstlagen en ny placeringsform
            kallad stödboende för barn och unga i åldern 16 till 20 år. Därtill
            föreslås att det ska krävas särskilda skäl för att kunna placera
            unga människor i åldern 16 till 17 år i ett stödboende. Varje
            kommun har ansvar att se till att det finns tillgång till stödboenden.
            Boendet ska bedrivas i samråd med socialnämnden.
          </p>
          <p xml:id="i-GHv4pA1PmjThdU1DXJwuU7">
            Därtill föreslås att ett bolag, en förening, en samfällighet,
            en stiftelse eller en enskild individ ska ha tillstånd från myndigheten
            Inspektionen för vård och omsorg (Ivo) för att yrkesmässigt få
            bedriva stödboende. Därutöver föreslås att en kommun eller ett
            landsting som driver verksamhet med stödboende och en kommun som
            genom avtal har överlämnat till enskild att bedriva sådan verksamhet
            ska anmäla detta stödboende till Ivo.
          </p>
          <p xml:id="i-WW48776QHELvPAXJAbys92">
            Vidare görs bedömningen att Ivo ska bedriva regelbunden tillsyn
            av stödboenden för barn och unga. Myndigheten ska kunna återkalla
            ett tillstånd att driva verksamhet i form av stödboende om verksamheten
            underlåtit att iaktta bestämmelserna om obligatorisk registerkontroll
            och underlåtenheten är av allvarlig art.
          </p>
          <p xml:id="i-9YMfLmHVa6pRbZPUKnb4yZ">
            Därtill ska stödboenden som tar emot barn inför en anställning,
            ett uppdrag, en praktiktjänstgöring eller liknande kontrollera
            om den person som erbjuds tjänsten eller liknande förekommer i
            belastnings- respektive misstankeregistret. Socialstyrelsen ska
            i samråd med Ivo följa upp och utvärdera hur verksamheterna med
            stödboende sköts.
          </p>
          <head type="h2" xml:id="i-LKboJFAnKaLgy7V4ZK1DVL">
            Ordning och reda i välfärden
          </head>
          <p xml:id="i-9FhtRcate6F9SVU36sCvCv">
            Det ska vara ordning och reda i välfärden. Den är ingen marknad.
            Trots höga ambitioner från samhällets sida och många utförares
            strävan uppstår brister och tillkortakommanden. Det är för att
            kunna säkerställa en trygg välfärd för alla som ett antal redskap
            ska finnas på plats för att underlätta det långsiktiga kvalitetsarbetet.
          </p>
          <p xml:id="i-MBGMhrq7VGEa3yFygWRtqG">
            En generell tillståndsplikt är ett sådant redskap. Tillståndsplikt
            för dem som vill bedriva verksamhet, t.ex. stödboende, ökar möjligheterna
            att dels utesluta och avvisa oseriösa utförare, dels skydda alla
            seriösa utförare och därmed förbättra villkoren att åstadkomma
            mer mångfald och konkurrens som kan leda till mer av valfrihet
            och effektivitet.
          </p>
          <p xml:id="i-8nAtXcqru6ggxc1BArMGEw">
            En tillståndsplikt kan innebära ett administrativt merarbete.
            Detta resonerar Ägarprövningsutredningen (SOU 2015:7) kring gällande
            vad det skulle innebära för utförare av välfärdsverksamhet. Det
            är därför viktigt att poängtera att ansökningsförfarandet och
            prövning av ansökan om tillstånd inte får bli mer omfattande än
            nödvändigt. Den måste därtill anpassas, som utredningen uttrycker
            det, efter den sökta verksamhetens art och storlek.
          </p>
          <p xml:id="i-YXbZVaSXEnULzBQst9kzHo">
            Det bör vidare betonas och understrykas att förslaget om generell
            tillståndsplikt ska innebära en prövning av kriterier och faktorer
            som utföraren under alla omständigheter bör hantera för att kunna
            bedriva verksamheten på ett relevant sätt, t.ex. vad avser ekonomisk
            redovisning och vilken reglering som styr verksamheten.
          </p>
          <p xml:id="i-77s3Z5AypNcrBgJBpXKmsy">
            För att inte förhala att denna boendeform kommer till stånd bör
            generella tillstånd, oavsett utförare, ses över och stegvis införas.
            Ett första angeläget steg är t ex ekonomiskt bestånd, långsiktighet
            och vederbörlig kunskap.
          </p>
          <p xml:id="i-RAtDiT7VKhi6tHEJoAz65G">
            Anmälningsplikt finns redan i dag i en del andra sektorer inom
            välfärden. Utredningen drar slutsatsen att anmälningsplikten inte
            alltid fungerar ändamålsenligt. Den drar vidare paralleller med
            och förespråkar också en tillståndsplikt för utförande av hemtjänst.
          </p>
          <p xml:id="i-EZ4n5YqQgDteQXhwCiqxny">
            Att utredningen är skeptisk till anmälningsplikt handlar om att
            den plikten förutsätter att det sker en fortlöpande tillsyn. Tillsynsverksamhet
            inom myndigheten Ivo är redan mycket omfattande och hemtjänstverksamhet
            kan vara resurskrävande att tillse. Vi menar att motsvarande kommer
            att gälla även verksamhet med stödboende. Detta talar för att
            det är viktigt att pröva alla utförare och aktörer och ställa
            likvärdiga krav oavsett driftsform.
          </p>
          <p xml:id="i-8AZCBuTntqsCS2oj31yuGj">
            Kontinuitet och förutsägbarhet är viktiga faktorer för de allra
            flesta brukare. Den nuvarande tillståndsplikten enligt såväl socialtjänstlagen
            (2001:453) som lagen (1993:387) om stöd och service till vissa
            funktionshindrade gäller såväl för privata utförare som för kommunala
            stiftelser och kommunalt ägda eller bildade associationer, exempelvis
            kommunalt ägda bolag.
          </p>
          <p xml:id="i-RQhYTogDwmpfWhnmNtuDUv">
            Tillståndsprövningen innebär i flera avseenden en formell prövning
            av förmågan att leva upp till lagens krav där den sökande beviljas
            tillstånd om det inte finns särskilda skäl för varför detta inte
            skulle vara lämpligt. Någon möjlighet att bedöma om det finns
            brister kopplade till utförarens ägare, ledning eller ekonomi
            finns däremot inte inom socialtjänstlagen i dag.
          </p>
          <p xml:id="i-Cmc5ENgYz49wRkjtnKJ2ws">
            Utredningen bedömde vidare att om anmälningsplikten för såväl
            privata som offentliga aktörer inte efterlevs i större omfattning
            än i dag finns det skäl för regering och riksdag att överväga
            ytterligare åtgärder: konkret att införa lagkrav om att en utförare
            måste vara upptagen i ett register för att få upphandlas enligt
            lagen om offentlig upphandling eller ingå i lagen om valfrihetssystem.
            Registren är avgörande för att en myndighet ska kunna bedriva
            en modern och riskbaserad tillsyn. Därtill beskrev utredningen
            att det inom välfärdssektorn finns fler verksamheter som inte
            är tillståndspliktiga och det finns skäl att överväga införande
            av krav på tillstånd även där.
          </p>
          <p xml:id="i-HsyDzyD2XaVng6hdjy1twE">
            Tillsynen över verksamheterna i välfärden berör ofta människor
            som av olika skäl är särskilt utsatta och därtill många människor
            som inte själva förmår hävda sina egna intressen och rättigheter
            och föra sin egen talan. De har dock precis samma rättigheter
            att bli sedda, hörda och lyssnade till. Det är därför oerhört
            viktigt med en väl fungerande kvalitetskedja som startar med en
            generell tillståndsplikt och strikt tillsyn av all välfärdsverksamhet
            av den karaktär som stödboende representerar.
          </p>
          <p xml:id="i-CAsLh7BFbdwe5to3ucWQW2">
            Myndigheten Inspektionen för vård och omsorg påpekar i sitt remissvar
            att det finns skäl att anta att verksamheter kommer att ansöka
            om tillstånd för stödboende med en målgrupp som omfattar såväl
            barn och unga som vuxna över 21 år. Myndigheten anser att det
            faktum att sådant stödboende enbart delvis skulle omfattas av
            tillståndsplikt blir en svårhanterlig situation. Vi menar att
            detta är ett av de starka skälen för en generell tillståndsplikt.
            Inspektionen för vård och omsorg ska ges utökade ekonomiska resurser
            för att kunna bedriva bl.a. ytterligare tillsyn, tillståndsgivning
            och uppföljning. I Moderaternas budgetalternativ satsar vi 50
            miljoner kronor ytterligare per år från år 2017 för att stärka
            tillsyn och uppföljning hos Inspektionen för vård och omsorg och
            utvecklingen av kvalitetsregister och goda exempel hos Myndigheten
            för vård- och omsorgsanalys, varav 47 miljoner kronor per år avser
            Ivo.
          </p>
          <p xml:id="i-6nPaAdjnvcVagDhZNEacpW">
            Vi föreslår:
          </p>
          <list style="ul">
            <item xml:id="i-TGgGy8UZUvmF1ybNEJQr51">
              En generell tillståndsplikt införs för alla utförare av alla
              ålderskategorier av stödboende oavsett driftsform.
            </item>
            <item xml:id="i-ALhLJQH3dT518ym8nZDnye">
              Ställ likvärdiga krav på alla utförare med kvalitet i fokus gällande
              varje stödboende.
            </item>
            <item xml:id="i-D4HheQ41m1DAMMwsp8w5ip">
              Inför skarpa sanktioner vid uppenbar misskötsel av verksamheten.
              Detta ska kunna ske i flera steg och innebära t ex högre viten
              eller indragna tillstånd.
            </item>
          </list>
          <p xml:id="i-6jjAs9UTYefojfkmvMwXXC">
            Avslutningsvis delar vi regeringens bedömning att i syfte att
            säkerställa en rättssäker prövning och samtidigt möjliggöra för
            den tillståndsprövande myndigheten att anpassa prövningen efter
            nya bedömningsgrunder för stödboende bör Ivo under år 2016 ges
            möjlighet att bevilja tidsbegränsade tillstånd. Detta bör gälla
            under längst ett år från den dag tillståndet beviljades.
          </p>
          <p xml:id="i-6DhS5wy1ysGLZ16rNkUhv4">
            Detta förfarande med tidsbegränsade tillstånd under nästa år
            skapar därtill goda möjligheter att genomföra de förslag vi för
            fram i denna motion: om generell tillståndsplikt för all verksamhet
            i välfärden, likvärdiga krav på alla utförare oavsett driftsform,
            fokus på varje stödboendes kvalitet och utförande samt skarpare
            sanktioner vid uppenbar misskötsel av verksamheten.
          </p>
          <p xml:id="i-8Kg6GLnLwVfShhg9bNeM6X">
            I övriga delar tillstyrker vi propositionen Stödboende – en ny
            placeringsform för barn och unga. Vi vill bidra till att skyndsamt
            få igång arbetet med att få stödboenden på plats.
          </p>
        </div>
        <div type="motSignatures">
          <list>
            <item xml:id="i-Toc7AUdDHM82v68HjMgqXo">
              Cecilia Widegren (M)
            </item>
            <item xml:id="i-8guSHfiPPQEPPojGXZzMR3">
              Margareta B Kjellin (M)
            </item>
            <item xml:id="i-XGiJxEvtby2jQqQN4H5xNs">
              Finn Bengtsson (M)
            </item>
            <item xml:id="i-Y3s8ECf5R6RLSiRupULP7o">
              Amir Adan (M)
            </item>
            <item xml:id="i-UwxaaV5zd7o197mCHftN4U">
              Sofia Fölster (M)
            </item>
            <item xml:id="i-QKLp9gifHDhhiMm2mQd6pc">
              Sofia Arkelsten (M)
            </item>
            <item xml:id="i-MweaCHn9LgooXXAfwBQ4Ff">
              Thomas Finnborg (M)
            </item>
            <item xml:id="i-CFssHVtQLF9aceWgYa5LxB">
              Camilla Waltersson Grönvall (M)
            </item>
            <item xml:id="i-4QXF4C9ELAj1AcZHSiEtVf">
              Anette Åkesson (M)
            </item>
          </list>
        </div>
      </div>
    </body>
  </text>
</TEI>
