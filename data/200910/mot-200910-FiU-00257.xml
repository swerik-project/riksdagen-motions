<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-FiU-00257">
  <teiHeader>
    <fileDesc>
      <titleStmt>
        <title>SNI-koderna och småföretagare inom turistnäringen</title>
        <author corresp="i-A5R84cTmpky3NHJ7nLKaEt">av Bosse Ringholm (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>SNI-koderna och småföretagare inom turistnäringen</title>
          <idno type="rdwebb">GX02Fi257</idno>
          <rs type="number">Fi257</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GX02Fi257/text</ref>
          <ref type="dokument_url_html">http://data.riksdagen.se/dokument/GX02Fi257</ref>
          <ref type="dokumentstatus_url_xml">http://data.riksdagen.se/dokumentstatus/GX02Fi257</ref>
          <ref type="doc">http://data.riksdagen.se/fil/80234D0F-7B50-43A2-B1BB-40285C6A9837</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-A5R84cTmpky3NHJ7nLKaEt</idno>
            <name>Bosse Ringholm</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UqNZxQRmnLwWLH2cFbq4Ci" type="signed"/>
        <correspContext corresp="i-UqNZxQRmnLwWLH2cFbq4Ci">
          <note type="signatory" corresp="i-A5R84cTmpky3NHJ7nLKaEt"/>
        </correspContext>
        <correspAction type="numbering" xml:id="i-XcUyUKfjNjW5p1AYnatdWU">
          <date when="2009-10-06"/>
        </correspAction>
        <correspAction type="submission" xml:id="i-P2EWNcGzJQTBRhwGP5uBDy">
          <date when="2009-10-05"/>
        </correspAction>
        <correspAction type="transfer" xml:id="i-74HqULabyabKrRLHjto4qL">
          <date when="2009-09-30"/>
        </correspAction>
        <correspAction type="assigned" xml:id="i-UQskcZSqkH1CA1Ym8Qfzcw"/>
        <correspContext corresp="i-UQskcZSqkH1CA1Ym8Qfzcw">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Q55RsciDYuhm3HspPgwQXn">
            Förslag till riksdagsbeslut
          </head>
          <p xml:id="i-QckAaK7Ng3RPELjwc5D2b2">
            Riksdagen tillkännager för regeringen som sin mening vad som
            anförs i motionen om behovet av fungerande SNI-koder för turistnäringens
            småföretagare.
          </p>
        </div>
        <div type="motContent">
          <head type="h1" xml:id="i-TKnsNDYWCRTtbTGGCkTomd">
            Motivering
          </head>
          <p xml:id="i-Hur34iJ52cBtyX4cPpQmmc">
            Turistnäringen som förra året omsatte 236,5 miljarder kronor
            i Sverige har i dag ett spretigt och omodernt system av SNI-koder.
            En SNI-kod är en branschindelning som används vid nationalräkenskaperna
            i Sverige. Ungefär ett halvår efter det att nationalräkenskaperna
            är klara kommer siffror för turistnäringen fram via turistsatelliträkenskaperna.
            Fördröjningen beror på att turismen skär genom många näringar
            och det finns stora risker med resultatet eftersom inte alla turistiska
            verksamheter räknas med. Funktionella SNI-koder är avgörande för
            att kunna se och påverka hur en bransch utvecklas.
          </p>
          <p xml:id="i-FE2HJh7EjhFh7xv3ApPXhc">
            För Turism i Sverige, Förtur, har undersökt vilka SNI-koder turistföretagare
            har som bedriver någon form av aktivitet. Resultatet visar att
            hälften har en SNI-kod som inte härrör till turistnäringen. Av
            de dryga 230 miljarder kronor som turistnäringen omsatte förra
            året står aktivitetsdelen (som oftast är själva anledningen till
            resan) för under 10 procent av omsättningen. En anledning kan
            vara att många företag som säljer aktiviteter inte finns med i
            statistiken på grund av SNI-koderna.
          </p>
          <p xml:id="i-RWXQdAHmPCaqjemb3s1PLx">
            Att satsa på turistnäringen som innebär tillväxt och sysselsättning
            även i glesbygd låter vackert. I Jordbruksverkets rapport 2008:34
            om en livskraftig landsbygd skriver man att det finns knappt 10
            000 turistföretag i Sverige där de flesta är små företag. Men
            hur mäts insatserna om det inte går att hitta alla små aktivitetsföretagare?
          </p>
          <p xml:id="i-Bqc6tJK8JFJ4RGjbvXtrsP">
            Det finns SNI-koder för logiföretagen: hotell, camping, stugor,
            vandrarhem, och för restaurang samt guidning. När det gäller aktivitetsföretag
            såsom jakt, fiske och skotersafari hamnar de under övrig sportverksamhet
            tillsammans med cheerleaderklubbar, schackförbund, ballongäventyr
            med mera.
          </p>
          <p xml:id="i-J8HXhafzZaRUn9KUor3GhK">
            Statistiska centralbyrån (SCB) genomförde 2007 en enkätundersökning
            om det fritidsfiskebaserade företagandet. Av dem som ingick i
            studien svarade ca 1 300 företag och föreningar att de hade en
            fritidsfiskebaserad verksamhet under 2006. Uppföljningsstudier
            visar dock att man underskattat antalet företag och att det finns
            ett okänt antal fler fritidsfiskebaserade företag.
          </p>
          <p xml:id="i-Jb4QVYqpNrsWBpp3ePxUE5">
            Enligt Nutek fanns det år 2003 omkring 260 jaktturistföretag
            i Sverige där hälften av företagen även riktade in sig mot andra
            turistkategorier, främst fisketurism.
          </p>
          <p xml:id="i-6WtNWysAymhfsjjUuzr3mn">
            Av dessa rapporter kan man lätt dra slutsatsen att ingen myndighet
            vet hur många jakt- och fiskeföretag som bedriver verksamhet i
            Sverige. Det skulle vara betydligt enklare om det fanns en SNI-kod
            på samma sätt som för logiföretagen (hotell och så vidare).
          </p>
          <p xml:id="i-TSor19chYCMaAy9WHrPGmM">
            Aktivitetsföretagare som erbjuder hästturism hamnar under övrig
            fritids- och nöjesverksamhet tillsammans med drift av skidbackar,
            babysim, danslokaler, avgiftsbelagda spel och så vidare. Svenska
            Ekoturismföreningen har med bidrag från Jordbruksverket kommit
            fram till att det finns 500 registrerade hästturistföretag i Sverige
            där ca 100 anses som professionella, det vill säga är företag
            som drivs i syfte att ägaren ska kunna leva på sin hästturistverksamhet.
          </p>
          <p xml:id="i-4DLpte2GJBisUC2nGfjNCX">
            Nutek har utrett förutsättningarna för cykelturism (N2006/6277/RUT)
            och finner att cykelturismen har stora förutsättningar i Sverige
            och skulle ge upphov till turistintäkter i storleksordningen 100200
            miljoner kronor per år.
          </p>
          <p xml:id="i-2Z8k6NWSVQjUxCgGHD91Wn">
            Cykeluthyrares SNI-kod hamnar i dag under uthyrning och leasing
            av fritids- och sportutrustning tillsammans med uthyrning av kanoter,
            badtunnor och skateboardar med mera. Hur ska man kunna räkna ut
            cykelturismens intäkter när dess SNI-kod är så otydlig?
          </p>
          <p xml:id="i-8g28ZaKhd7Wyue1EGVebK6">
            SNI-koderna är uppbyggda för den gamla basindustrin och har inte
            följt med i företagens utveckling mot tjänstebaserad verksamhet
            och turism. Den tillgängliga statistiken över turismens omfattning
            i olika regioner kan bli missvisande om inte SNI-koderna är tydliga.
            Det kan låta som ett skrivbordsproblem, men det innebär i praktiken
            att såväl vi politiker som landets turistföretagare tvingas basera
            beslut på bristfälliga fakta, när det är en näring som går att
            utveckla och som är arbetsintensiv. Vi politiker kan inte se hur
            konjunkturerna påverkar turistföretagens lönsamhet, expansion
            eller antalet anställda.
          </p>
          <p xml:id="i-9AS6RW7cfs8xobDVtDM2h3">
            Riksdagen behöver ta initiativ för att komma till rätta med bristen
            på fungerande SNI-koder för turistnäringens småföretagare. Till
            exempel kan någon eller några myndigheter få i uppdrag att modernisera
            koderna.
          </p>
        </div>
        <div type="motSignatures">
          <list>
            <item xml:id="i-VXgebRWQWEMuR4gzLzvgiw">
              Bosse Ringholm (s)
            </item>
          </list>
        </div>
      </div>
    </body>
  </text>
</TEI>
