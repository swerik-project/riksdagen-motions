<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-MJU-00467">
  <teiHeader>
    <fileDesc>
      <titleStmt>
        <title>Säkerställande av den svenska skogsproduktionen</title>
        <author corresp="i-QpWVRM55tMRcHYZCMDFcHW i-KTqdCJiS7tAKyXZgtyJwHs">av Isak From och Monica Haider (båda S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:467 av Isak From och Monica Haider (båda S)</title>
          <idno type="rdwebb">HA02467</idno>
          <rs type="number">467</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HA02467/text</ref>
          <ref type="dokument_url_html">https://data.riksdagen.se/dokument/HA02467</ref>
          <ref type="dokumentstatus_url_xml">https://data.riksdagen.se/dokumentstatus/HA02467</ref>
          <ref type="pdf">https://data.riksdagen.se/fil/4BBAACCA-B425-43F6-A344-C9D87B502926</ref>
          <ref type="docx">https://data.riksdagen.se/fil/2D983D56-BA7C-435E-860C-1BCD9442B0CB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QpWVRM55tMRcHYZCMDFcHW</idno>
            <name>Isak From</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-KTqdCJiS7tAKyXZgtyJwHs</idno>
            <name>Monica Haider</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8vUtF2C4qgmuJ2fCvRd9tz" type="signed"/>
        <correspContext corresp="i-8vUtF2C4qgmuJ2fCvRd9tz">
          <note type="signatory" corresp="i-QpWVRM55tMRcHYZCMDFcHW"/>
          <note type="signatory" corresp="i-KTqdCJiS7tAKyXZgtyJwHs"/>
        </correspContext>
        <correspAction xml:id="i-5QkMWDBvnKrSEnyVjeFqZK" type="submitted">
          <date when="2022-11-18"/>
          <time when="12:10:19"/>
        </correspAction>
        <correspAction xml:id="i-Tc3KbiU7UMR86ygNXRkwqs" type="reviewed">
          <date when="2022-11-18"/>
          <time when="14:19:29"/>
        </correspAction>
        <correspAction xml:id="i-FKVcRkJTDHeSCLKwZDb2Ui" type="referred">
          <date when="2022-12-01"/>
        </correspAction>
        <correspAction xml:id="i-RBRWWq6GMqvThLeggrRGvi" type="assigned">
          <date when="2023-05-24"/>
          <time when="16:39:40"/>
        </correspAction>
        <correspContext corresp="i-RBRWWq6GMqvThLeggrRGvi">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-N2YkmzY71D28d9nMPPtj1M" type="behandlas_i"/>
        <correspContext corresp="i-N2YkmzY71D28d9nMPPtj1M">
          <ref type="uppgift">2022/23:MJU15</ref>
          <ref type="ref_dok_id">HA01MJU15</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">MJU15</ref>
          <ref type="ref_dok_titel">Skogspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Fj1WDYYE6PKtgdnZkzWnkF" type="motHeader">
        <div xml:id="i-YA6FJdbitrSiZHw5c7n3k5" type="motTitle">
          Motion till riksdagen 2022/23:467 av Isak From och Monica Haider
          (båda S) Säkerställande av den svenska skogsproduktionen
        </div>
      </div>
      <div xml:id="i-9XdgRezsQCB89kYWmSy5L2" type="motBody">
        <div xml:id="i-8GLARVnEDppJVWK5Ggurxf" type="motProposal" subtype="förslag">
          <head xml:id="i-P9qTN8oULUSLDzgusRbnUW">
            Förslag till riksdagsbeslut
          </head>
          <list xml:id="i-8raL6MYevLmfFSTgLGpGw5">
            <item xml:id="i-8Si5BnLGDpafZBy7nW2T8a" sortKey="Yrkande 1">
              Riksdagen ställer sig bakom det som anförs i motionen om behovet
              av en växande bioekonomi samt att det är samhällets ansvar att
              rädda arter på artnivå och samtidigt säkerställa enskilda markägares
              rätt till ersättning vid myndighets begränsning av den enskilda
              markägarens brukanderätt, och detta tillkännager riksdagen för
              regeringen.
            </item>
          </list>
        </div>
        <div xml:id="i-KJ3vsk9Rh4UkH5AVfJkMdQ" type="motContent">
          <head xml:id="i-HKWricEJTifHtncgKKHWpC" type="h1">
            Motivering
          </head>
          <p xml:id="i-AgoAnEkkFVFnpkb6PYKW6S">
            I Sverige och i hela norra Europa växer skogarna och mer biomassa
            bildas. Men på global nivå krymper världens skogar. Den så kallade
            avskogningen är ett växande problem och i november förra året
            tog EU-kommissionen fram ett förslag som ska stoppa den. Förslaget
            har nu passerat Europaparlamentet och kommer med all sannolikhet
            att träda i kraft.
          </p>
          <p xml:id="i-FFjndG8Q6gLHDAKEfrXQp4">
            Trots goda intentioner kan nya hållbarhetskriterier från EU riskera
            att halvera uttaget av svensk skogsråvara. EU:s olika attacker
            på den svenska skogen gör att det blir ogynnsamt eller i vart
            fall sämre att som skogsägare få lån till skogsinvesteringar.
            Många skogsägare riskerar att inte kunna förse industrin med klimatsmarta
            produkter genom sin verksamhet.
          </p>
          <p xml:id="i-GBEwPGbTVPUYiAsYCrwAXJ">
            Ur ett svenskt men även ett nordiskt perspektiv finns det stor
            anledning att vara mycket bekymrad över de förslagen. Alla skogsägare
            och skogsbolag inom Sverige bedöms åläggas tunga administrativa
            uppgifter och få det tuffare att bedriva sin verksamhet.
          </p>
          <p xml:id="i-LzZsqmGU4bdkNx43kuwMrT">
            Redan när förslaget presenterades i november förra året konstaterade
            den socialdemokratiskt ledda regeringen att direktivet kommer
            att leda till ökade administrativa bördor för både företag och
            myndigheter och att det blir ett stort ingrepp i det svenska självbestämmandet
            i skogsfrågor. I regeringens promemoria nämndes att kostsamma
            och svårimplementerade regler bör undvikas.
          </p>
          <p xml:id="i-SmpQicJJsfTqVyXTRjKC9g">
            På EU-nivå finns det vanföreställningar om att skogen avverkas
            för att eldas upp.
          </p>
          <p xml:id="i-3tcwgqUBRNzXMLy88XzBMV">
            När ett träd avverkas går inget till spillo. Högsta möjliga förädlingsvärde
            styr vad som tillverkas av trädets olika delar. Den kraftigaste
            delen av stammen blir virke som sedan används till hus och möbler.
            Den tunnare delen blir till massa för tillverkning av papper,
            kartong och textil. Trädens toppar och grenar, samt restströmmar
            från skogsindustrin, går till produkter som bioenergi, biodrivmedel
            och andra kemikalier. Sverige exporterar stor klimatnytta via
            det svenska skogsbruket. Den största delen av svenskt sågat virke
            går på export. Under en följd av år har cirka två tredjedelar
            av produktionen gått på export (se diagram nedan). 2019 producerades
            18,6 miljoner kubikmeter sågat virke. Av detta exporterades 12,7
            miljoner kubikmeter klimatnytta.
          </p>
          <p xml:id="i-A9QUEhhJMAXPtWjuyseydz">
            När det gäller det omdebatterade artskyddet i skogen är det enligt
            den tidigare socialdemokratiska regeringen en ändrad praxis och
            tillämpning av de två EU‑direktiven som ledde till stor osäkerhet
            och otydlighet kring hur skogsbruket kan visa tillräcklig hänsyn
            gentemot arter som skyddas enligt artskyddsförordningen.
          </p>
          <p xml:id="i-Xi7SuiR8rh4j2AHxLdFLrD">
            Det var tidigare i våras som Skogsstyrelsen gav besked om förändringar
            i tillsynen med anledning av nya domar som rör artskyddet. Bland
            annat behöver skogsägare ta mer hänsyn till fridlysta arter, inklusive
            alla vilda fåglar på individnivå. Skogsstyrelsen har efter det
            påpekat att om den svenska artskyddsförordningen ska tillämpas
            bokstavligt får det orimliga konsekvenser för skogsbruket.
          </p>
          <p xml:id="i-H6MMwDUpfZh5A2F3ihrvPd">
            Som utlovat ändrade den socialdemokratiska regeringen i artskyddsförordningen.
            Syftet var att skapa ökad tydlighet och förutsägbarhet för skogsägare
            när det gäller hänsyn till fridlysta arter. Det var bra att regeringen
            så skyndsamt gjorde ändringen. Bra för både naturvården och för
            skogsbruket. Förändringen innebär att förbudet mot att störa fåglar
            begränsas. Störningar som saknar betydelse för att bibehålla eller
            återupprätta populationen av en fågelart på en tillfredsställande
            nivå omfattas inte av förbudet.
          </p>
          <p xml:id="i-9DJ31kHgJ9fEGfP885Ls4A">
            Förändringarna kommer även att arbetas in i det regeringsuppdrag
            som Skogs­styrelsen har tillsammans med Naturvårdsverket. I uppdraget
            ingår att underlätta för alla som arbetar med skogen att praktiskt
            kunna ta hänsyn till enskilda arter och samtidigt få ekonomi i
            sina verksamheter.
          </p>
          <p xml:id="i-RaVCkzmeU67QzU8pZhWzeA">
            Trots att dagens skogspolitik som bygger på två jämställda mål
            fungerar väl, behöver den i vissa delar förtydligas. I november
            2021 lämnade regeringen den så kallade skogspropositionen till
            riksdagen, där vi tydliggör hur skogs- och naturvårdspolitiken
            bättre ska tillämpas. Där föreslog den socialdemokratiska regeringen
            att äganderätten ska stärkas, förenklas och tydliggöras för markägare
            och skogsnäring, och göra skyddet av värdefulla skogar mer effektivt.
          </p>
          <p xml:id="i-JtvXJ2xkoGQ5PF7Fd6KgwE">
            Utöver att skogen fungerar som en kolsänka för Sveriges klimatutsläpp
            så behövs ett brukande av skogen för att bygga mer i trä och fasa
            ut plastprodukter och fossil energi. Därför behövs en växande
            bioekonomi, vilket förutsätter en säkrad tillgång på hållbart
            producerad bioråvara samt effektiva och funktionella tillståndsprocesser.
            Det är en viktig del för att ställa om till ett hållbart samhälle.
          </p>
          <p xml:id="i-WfSqc3FzQ9j1Fa6DKUMe9z">
            Vi har nu en ny regering med mindre ambitioner, mindre pengar
            avsätts och intrångsersättningar och arrendeavtal till skogsägarna
            riskerar att frysa inne. Artskyddet i skogen behöver följas upp
            så att vi får myndighetsgemensamma riktlinjer för hand­läggning
            av artskyddsärenden för skogsbruket, där också ansvarsfördelningen
            i fråga om kunskapsinhämtning i ärenden måste klargöras. Vi behöver
            därför förtydliga flera delar rörande artskyddet som berör skogen.
            Ansvarsfrågan, inventeringskrav och ersättning för artskyddsärenden
            i skogen behandlas utförligt i Artskyddsutredningens betänkande.
          </p>
          <p xml:id="i-NnxbjBaoPw79KEu8HLaVQq">
            För att inte bygga nya hinder för skogsbruk anser vi att det
            är av stor vikt med en bättre och mer skogsbruksanpassad översyn
            av artskyddsförordningen med utgångs­punkt i att artskyddet ska
            utformas för att rädda arter på artnivå. Den högerkonservativa
            regeringens fortsatta beredning av Artskyddsutredningens förslag
            måste utgå från just samhällets ansvar för att säkerställa arters
            överlevnad. Samtidigt måste regeringen säkerställa enskilda markägares
            rätt till ersättning, där tidsbegränsade arrendeavtal kan vara
            en möjlighet när myndigheter begränsar markanvändningen.
          </p>
        </div>
        <div xml:id="i-KyRnDcT5R8xd2JaSYQ5DCq" type="signatureBlock">
          <list xml:id="i-PrPvN2n4CF4WipVcmJfohb">
            <item xml:id="i-X5PUh4P4gpFhNDgYacET4B" who="i-QpWVRM55tMRcHYZCMDFcHW" type="signature">
              Isak From (S)
            </item>
            <item xml:id="i-2j5m9YbGu5Zfhej77oo7Kk" who="i-KTqdCJiS7tAKyXZgtyJwHs" type="signature">
              Monica Haider (S)
            </item>
          </list>
        </div>
      </div>
    </body>
  </text>
</TEI>
