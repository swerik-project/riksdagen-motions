<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--00319">
  <teiHeader>
    <fileDesc>
      <titleStmt>
        <title>om åtgärder för att minska luftföroreningarna från motorfordon.</title>
        <author>av fru Anér m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om åtgärder för att minska luftföroreningarna från motorfordon.</title>
          <idno type="rdwebb">FX02319</idno>
          <rs type="number">319</rs>
          <ref type="dokument_url_text">http://data.riksdagen.se/dokument/FX02319/text</ref>
          <ref type="dokument_url_html">http://data.riksdagen.se/dokument/FX02319</ref>
          <ref type="dokumentstatus_url_xml">http://data.riksdagen.se/dokumentstatus/FX02319</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HZV5H2PBrEbNREbjvh2nWq</idno>
            <name>KERSTIN ANÉR</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-GPpMndMfbS5wqmSKDRcoh7</idno>
            <name>K.-E. STRÖMBERG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Y9xqXThwYzMhBAR8zPtYvP</idno>
            <name>GEORG ÅBERG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-BtQ4ubBXfEg4xPiwpPM4Vt</idno>
            <name>ROLF WIRTEN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-TLnEcKgBYha1pdFTVEbAvk</idno>
            <name>ERIC ENLUND</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7BJazvjBL8doVULrU7SMGX" type="signed"/>
        <correspContext corresp="i-7BJazvjBL8doVULrU7SMGX">
          <note type="signatory" corresp="i-HZV5H2PBrEbNREbjvh2nWq"/>
          <note type="signatory" corresp="i-GPpMndMfbS5wqmSKDRcoh7"/>
          <note type="signatory" corresp="i-Y9xqXThwYzMhBAR8zPtYvP"/>
          <note type="signatory" corresp="i-BtQ4ubBXfEg4xPiwpPM4Vt"/>
          <note type="signatory" corresp="i-TLnEcKgBYha1pdFTVEbAvk"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__319/mot_1974__319-001.pdf"/>
      <fw xml:id="i-6z1goBrLw3D6LvgsTtewfp">
        Mot. 1974:319 å
      </fw>
      <div xml:id="i-8WtNhbxZAa9g4nJvRSQTy6" type="motHeader">
        <div xml:id="i-q18fhYN2UMjoCKCL4ZMhP" type="motTitle"/>
        <div xml:id="i-Y3P8fxSEtVMvptkpD5wrDD" type="motSubmissionInfo"/>
      </div>
      <div xml:id="i-GmCqFaNiR42B3gzJFvcs2Y" type="motBody">
        <div xml:id="i-MMBVNHaLR9TJhUjXGFkCPS">
          <p xml:id="i-RasKMM7bgLy8NNGVWqMzyU">
            Motioner nr 319—327 år 1974 Mot. 1974 319—327
          </p>
          <p xml:id="i-EbJ9myeuSGTNJJwFrmXLcX">
            Nr 319
          </p>
          <p xml:id="i-5Te5EEd7W8ahqizvo5Eimq">
            av fru Anér m. fl. om åtgärder för att minska luftföroreningarna
            från motorfordon.
          </p>
          <p xml:id="i-B2XmvzEVJ26oYKef42ML2L">
            I de bensindrivna bilarnas avgaser finns 150—200 olika ämnen.
            Åtskilliga av dem är giftiga eller skadliga. Ensamma eller tillsammans
            med andra luftföroreningar skapar de allvarliga påfrestningar
            på människors hälsotillstånd. Forskningens rön är tillräckliga
            för att motivera kraftfulla insatser för att begränsa om fattningen
            av dessa föroreningsutsläpp. De åtgärder som krävs måste sättas
            in på flera plan. Dels måste konventio- nella bensinmotorer förses
            med avgasrenare, dels krävs ett intensifierat utvecklingsarbete
            för att få fram andra från miljösynpunkt lämpligare motortyper.
            Men det krävs också insatser för att genom trafikplanering etc.
            minska riskerna där de nu är störst: i tätorterna.
          </p>
          <p xml:id="i-UET4DwaSfsYvD3mXhiJ2yz">
            Avgasreningsnormer
          </p>
          <p xml:id="i-6jHaBysSgkXbVgJBoHzXS4">
            Maximiregler för utsläppen av koloxid och kolväten har i Sverige
            införts fr. o. m. 1971 års bilmodeller. Dessa normer är dock av
            marginell betydelse. En arbetsgrupp inom kommunikationsdepartementet
            föreslog för något år sedan skärpta regler i två etapper, fr.
            o. m. 1974 resp. 1977 års bilmodeller. Från regeringens sida visade
            man dock ett betydande ointresse för dessa viktiga insatser mot
            luftföroreningarna. Först sent i oktober 1972 beslöt man införa
            något skärpta avgasbestämmelser. Dessa skall gälla först fr.o.m.
            1976 års bilmodeller. Reglerna motsvarar ungefär dem som gäller
            fr. o. m. 1973 års bilmodeller i USA och som av utredningen föreslogs
            införda i Sverige fr. o. m. 1974 års bilmodeller. Från folkpartiets
            sida har under de senaste riksdagarna krävts ett snabbt införande
            av skärpta avgasreningsnormer. Dessa krav har avslagits. Vår principiella
            ståndpunkt är att Sverige bör hålla samma takt som USA när det
            gäller nedskärning av avgasutsläppen. Det kan motiveras med att
            föroreningssituationen i en del svenska tätorter liknar den amerikanska
            och att den teknik som tvingas fram genom den amerikanska lagstift-
            ningen borde få ett mer allmänt genomslag. Ett nytt hot mot dessa
            viktiga miljökrav har kommit fram genom energikrisen. Det finns
            dock ingen anledning att låta den akuta oljekrisen eller högre
            bensinpriser bli en broms för utvecklingen för bättre avgasrening.
            En komplikation ligger i att en del metoder för avgasrening leder
            till ökad bensinförbrukning. Det bör dock vara fullt möjligt att
            utveckla sådana motortyper — alternativt avgasrenare — att bensinförbrukningen
            inte behöver öka. Diskussionen om avgasnormer har främst gällt
            nya bilar. Men även
          </p>
          <p xml:id="i-2cDE3f2GY13d14WLnja1bi">
            1 Riksdagen 1974. 3 saml. Nr 319—327
          </p>
          <pb facs="riksdagen-motions-pdf/data/1974/mot_1974__319/mot_1974__319-002.pdf"/>
          <p xml:id="i-5qotdYHEhp6DuHs27wAkEE">
            sedan nya normer införts kommer ett stort antal äldre fordon
            under lång tid att finnas i trafik, fordon för vilka avgasreningskraven
            ligger betydligt lägre. Det tar alltså lång tid innan de totala
            avgasutsläppen går ner avsevärt, särskilt som antalet fordon ökar.
            Det är väsentligt att minska utsläppen av avgaser även från äldre
            fordon. Här bör en teknisk utveckling stimuleras, som kan göra
            det möjligt att få fram relativt billiga avgasrenare och som går
            att montera på äldre fordon. Det bör övervägas om normer kan införas
            även för äldre fordon. Dessa normer måste sannolikt sättas lägre
            än för nya fordon. Problem förekommer också med avgaser från småbåtsmotorer.
            Dessa har ofta avgasutsläpp under vattenytan, varvid även vattenföroreningar
            kan uppstå. Särskilt tvåtaktsmotorer, med smörjoljeinblandning
            direkt i bränslet, bör uppmärksammas. Tillsatser i och restprodukter
            av dessa oljor bör uppmärksammas på samma sätt som görs med bensinen.
            Några skador på grund av vattenföroreningar genom dessa avgasutsläpp
            har inte kunnat påvisas. I särskilt känsliga vatten, t.ex. vissa
            insjöar, kan restriktioner dock vara motiverade. Luftföroreningar
            från båtmotorers avgaser torde vara försumbara vid sidan av dem
            som orsakas av landsvägstrafiken.
          </p>
          <p xml:id="i-MmGguQpYo1BQHoEa8A3ZAs">
            Bensinbly
          </p>
          <p xml:id="i-M74adfPauPbWhri47crzBr">
            Ett annat riskmoment i detta sammanhang är blyutsläppen. Från
            folkpartihåll har de senaste åren krävts en sänkning av blyhalten
            i bensin. Bl. a. år 1970 begärdes en sänkning från 0,7 g/l till
            0,4 g/l. Dessa krav upprepades 1971 och 1972; motionerna avslogs
            dock. Redan 1970 angav utskottet att en sänkning kunde väntas
            under året. År 1971 avslogs motsvarande krav med hänvisning till
            att frågan då utreddes. Sedan folkpartiet motionerat om en sänkning
            även 1972 fattades beslut om en sänkning till 0,4 g/l fr. o. m.
            den 1 januari 1973. Inte desto mindre, trots att riksdagen vid
            flera tillfällen angett att en sänkning varit förestående, har
            dispenser måst utfärdas då vissa lagerhållare inte gjort sig av
            med sina blyrika kvaliteter i tid. Detta visar med all tydlighet
            att beslut måste fattas i god tid. Vi förutsätter att ytterligare
            sänkningar genomförs snarast. Målet bör vara att helt förbjuda
            blytillsatser i bensin. Det måste också understrykas att blytillsatserna
            inte får ersättas med andra skadliga tillsatsämnen.
          </p>
          <p xml:id="i-Sa2VTEumHHR3CMLzmTrmLy">
            Nya motortyper och bränslen
          </p>
          <p xml:id="i-8CeB7wAeSitNGWya3h2iSb">
            Det är svårt och kostsamt att göra bensinmotorn helt fri från
            besvärliga avgasutsläpp. Det är därför angeläget att främja forskning
            och utveckling av nya miljövänliga motortyper. En möjlighet, som
            redan finns och som inte kräver några väsentliga ingrepp i de
            nu vanligaste bilmotorerna, är att utnyttja gas som drivmedel.
            Fördelarna är då många; man slipper helt blyutsläppen. Koloxid-
            och kväveoxidutsläppen är många gånger lägre än vid bensin-
          </p>
          <pb facs="riksdagen-motions-pdf/data/1974/mot_1974__319/mot_1974__319-003.pdf"/>
          <fw xml:id="i-TF9L9EcNDY1No48RMDDorP">
            Mot. 1974:319 3
          </fw>
          <p xml:id="i-9j2puEG7csdeNUdsUQciUX">
            drift. Driftstekniskt är gasbilarna helt jämförbara med bensinbilarna.
            Kostnaderna för att installera gasdrift på vanliga bensinbilar
            är sannolikt lägre än för dem som krävs för att nöjaktigt rena
            avgaserna vid bensindrift. I en del andra länder ökar gasdriften
            snabbt. I Danmark finns mer än 15 000 gasdrivna bilar, i Japan
            över 300 000. Även i USA, Italien och Holland är gasdrivna bilar
            vanliga. Vad som i Sverige förhindrat utnyttjandet av gas är beskattningen.
            Om skatten på gasol sänktes eller togs bort skulle en viss övergång
            till gasdrift med all säkerhet komma till stånd. Speciellt angeläget
            är att fordon som till övervägande del används inom tätorter,
            t. ex. taxibilar och distribu- tionsfordon, kan drivas med miljövänliga
            bränslen. För trafik i de större städerna skulle ett utbyggt distributionssystem
            för gas snabbt kunna komma till stånd. Skatten på gasol bör därför
            sänkas kraftigt eller helt tas bort. Skattebortfallet skulle inte
            bli mer än marginellt och kan kompenseras genom skattehöjningar
            på andra fordonsbränslen. Vi föreslår att de miljömässiga och
            tekniska förutsättningarna för utnyttjande av gas som motorbränsle
            utreds. De ökande miljökraven gör det alltmer angeläget att utveckla
            nya motortyper. Elbilen har från dessa utgångspunkter framstått
            som ett attraktivt alternativ. Olika typer av hybridmotorer och
            stirlingmotorn kan också i utvecklat skick skapa förutsättningar
            för ett miljövänligare transportsystem. Ett annat kompletterande
            alternativ är ångdrift. Nya konstruktioner finns, där tidigare
            nackdelar som varit förknippade med driften kunnat elimineras.
            I USA provas för närvarande flera ångbuss- typer. Resultaten är
            intressanta. Prestandamässigt är bussarna fullt jämförbara med
            dieseldrivna bussar. Bullernivån är avsevärt lägre. Man räknar
            även med att kunna förbättra driftekonomin. De statliga insatserna
            för utveckling av nya motorer koncentreras — speciellt sedan beslut
            fattades om att avveckla Tjorvenprojektet — främst på stirlingmotorn
            och gasturbinmotorn. När det gäller elbilar torde efter Tjorvens
            nedläggning någon mera betydande satsning från samhällets sida
            inte föreligga, frånsett visst forskningsstöd. Det är dock angeläget
            att utvecklingsarbete kan bedrivas även i vad gäller elbilar.
            Sådant pågår i flera länder, speciellt i Japan, USA och England.
            I England torde mer än 50 000 eldrivna fordon vara i drift. Fordon
            med relativt goda prestanda har också tagits fram. Problemen gäller
            här främst att få fram effektiva batterier. Det är väsentligt
            att ett utvecklingsarbete kan bedrivas när det gäller såväl stirling-
            och gasturbin- motorer som ång- och eldrivna fordon samt olika
            typer av hybridmo- torer.
          </p>
          <p xml:id="i-Fk2oFvkX9CuWWxBay29PF8">
            Trafikplanering
          </p>
          <p xml:id="i-T3PCeWmEnn53LUfCaxhXTv">
            Det är främst i tätorter som bilavgasernas skadeverkningar gör
            sig gällande. Utsläppen av de skadliga gaserna är störst vid den
            ryckiga trafik
          </p>
          <pb facs="riksdagen-motions-pdf/data/1974/mot_1974__319/mot_1974__319-004.pdf"/>
          <fw xml:id="i-G2bRRzTBWeGPaVTVLEvfAk">
            Mot. 1974:319 4
          </fw>
          <p xml:id="i-F4HM5PKSdftEBcn3aPQ1M2">
            som förekommer i tätorter. Trafiken är också intensivast i dessa.
            Åtskilligt finns alltså att vinna i miljöhänseende genom en bättre
            trafikplanering. Effektivast är givetvis att genomföra en kraftig
            begräns- ning av trafiken med privatbilar, särskilt i större tätorter.
            Utländska exempel visar också att man aldrig kan lösa trafikförsörjningen
            i en storstad genom privattrafik med bilar. Denna trafik måste
            ersättas med kollektiv transport. Samhälls- och trafikplaneringen
            baseras dock fortfa- rande i alltför hög grad på trafikförsörjning
            genom privatbilar. En utbyggd kollektivtrafik kombinerad med en
            dämpning av privatbilismen har givetvis väsentliga fördelar från
            miljösynpunkt. Men avgasproblemen kan i avvaktan på en framtida
            bättre kollektiv- försörjning minskas genom planeringsåtgärder.
            Givetvis bör fordonstrafik och fordonsuppställning undvikas i
            närheten av bostäder. Normer om högsta tillåten halt av olika
            luftföroreningar från motorfordon i städerna bör användas för
            att begränsa tillströmningen av fordon till tätortskär- norna.
            Trafikseparering och stoppljus, som ordnas till ”gröna vågor”,
            är andra generella åtgärder. Trafikleder bör läggas utanför tätortskärnorna.
            Med hänvisning till det anförda hemställer vi att riksdagen hos
            Kungl. Maj:t begär: 1. att förberedelser vidtas för ytterligare
            skärpningar av avgas- reningsnormerna för motorfordon, 2. att
            en utredning görs av förutsättningarna för utnyttjande av gas
            som motorbränsle, 3. att utvecklingsarbetet på nya motortyper,
            t. ex. elmotorer och hybridmotorer, stimuleras, 4. att ytterligare
            åtgärder vidtas i syfte att främja en trafikplane- ring som tar
            större hänsyn till miljörisker i form av avgasutsläpp m. m.
          </p>
          <p xml:id="i-P9BVvibgXDZqLWm9ErNUV5">
            Stockholm den 23 januari 1974
          </p>
          <p xml:id="i-E7KwKwUNniHpaEQL2hnVva">
            KERSTIN ANÉR (fp) K.-E. STRÖMBERG (fp) ROLF WIRTÉN (fp) GEORG
            ÅBERG (fp) ERIC ENLUND (fp)
          </p>
        </div>
      </div>
    </body>
  </text>
</TEI>
