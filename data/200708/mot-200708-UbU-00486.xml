<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UbU-00486">
  <teiHeader>
    <fileDesc>
      <titleStmt>
        <title>Barnomsorg på obekväm arbetstid</title>
        <author corresp="i-BaBRFz7sgjhbuqYiz8u7vt">av Désirée Pethrus Engström (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Barnomsorg på obekväm arbetstid</title>
          <idno type="rdwebb">GV02Ub486</idno>
          <rs type="number">Ub486</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GV02Ub486/text</ref>
          <ref type="dokument_url_html">http://data.riksdagen.se/dokument/GV02Ub486</ref>
          <ref type="dokumentstatus_url_xml">http://data.riksdagen.se/dokumentstatus/GV02Ub486</ref>
          <ref type="doc">http://data.riksdagen.se/fil/85BD3AE8-4BE8-4709-B33F-6D8C7F90F2B5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus Engström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AP5JPUnMcm5JYwkbsNzWUN" type="signed"/>
        <correspContext corresp="i-AP5JPUnMcm5JYwkbsNzWUN">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-JjPt9Ymy4jnkBTZ6uTm4zZ" type="referral">
          <date when="2007-10-16"/>
        </correspAction>
        <correspAction xml:id="i-Gb9WeGb7g3VPQqRtm58qiR" type="dismissal">
          <date when="2007-10-16"/>
        </correspAction>
        <correspAction xml:id="i-Cm9RnWMwrDzdZ1KF5w7FZQ" type="numbering">
          <date when="2007-10-09"/>
        </correspAction>
        <correspAction xml:id="i-5YqhXi6hNCmD8zqgUzvvmB" type="submission">
          <date when="2007-10-05"/>
        </correspAction>
        <correspAction xml:id="i-SZ2scQ4rJWg4bMiUg4qJNm" type="transfer">
          <date when="2007-10-04"/>
        </correspAction>
        <correspAction xml:id="i-7EHo1XpgvpHBtYw81KHAum" type="assigned"/>
        <correspContext corresp="i-7EHo1XpgvpHBtYw81KHAum">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-UpHpVixozVKXJjNcF2ehdV">
            Förslag till riksdagsbeslut
          </head>
          <p xml:id="i-789Lu848xuJNsUMJBXKzj6">
            Riksdagen tillkännager för regeringen som sin mening vad som
            anförs i motionen om att det i skollagen bör tydliggöras att kommunerna
            bör åläggas att erbjuda barnomsorg på obekväm arbetstid antingen
            i hemmet eller genom nattöppna förskolor för de föräldrar som
            har yrken som kräver denna omsorgsform.
          </p>
        </div>
        <div type="motContent">
          <head xml:id="i-TR9p2LWzKGxjVBMYVcZfmx" type="h1">
            Motivering
          </head>
          <p xml:id="i-DbiAJiPCjTArANxg5Yas6A">
            Går det att kombinera familj och arbetsliv i dagens Sverige?
            För vissa föräldrar är tyvärr svaret nej. För de föräldrar som
            arbetar på obekväm arbetstid är livspusslet nära nog omöjligt
            att få ihop. Är man ensamstående med barn och får erbjudande om
            ett jobb på obekväm arbetstid blir det riktigt bekymmersamt. För
            dem som arbetar inom kultursektorn som till exempel skådespelare
            eller musiker är det näst intill omöjligt att fullfölja arbetslinjen
            om båda föräldrarna är aktiva inom samma sektor.
          </p>
          <p xml:id="i-5V4DQH5hZUzvszyUw6CPiu">
            För vissa föräldrar med nattskift gäller behovet av barnomsorg
            nattetid, men för andra, exempelvis kulturarbetare inom scenkonstområdet,
            är behovet av barnomsorg ibland delar av dag och kvällstid men
            inte natt. Inom scenkonstområdet är det vanligt med så kallad
            delad arbetsdag. Delad dag innebär att man repeterar på dagen,
            är ledig några timmar för att sedan återgå till jobbet och föreställningen
            på kvällen. Att arbeta delad dag är helt enkelt en förutsättning
            för att kunna verka i yrket. För dessa familjer är behovet av
            kompletterande omsorg på kvällstid en nödvändighet för att kunna
            arbeta. De vill inte ha barnomsorg nattetid då de ju de facto
            sover i hemmet men de blir trots detta ofta hänvisade till att
            låta barnen sova på nattöppna förskolor, så kallat nattis, eftersom
            det är enda möjligheten att få omsorg på kvällen. Att barnen sover
            borta när föräldrarna är hemma kan inte anses vara det bästa för
            vare sig barn eller föräldrar.
          </p>
          <p xml:id="i-NA1duZv4oRiS3C29Ktmnfu">
            Den nya regeringen har betonat vikten av att upprätthålla arbetslinjen.
            Nya regler i a-kassan signalerar också tydligt att arbetslöshetsförsäkringen
            ska vara en omställningsförsäkring mellan olika jobb och inte
            en längre tids försörjningskälla. Därför är det rimligt att samhället
            ska ge stöd även till de barnfamiljer som arbetar på obekväm arbetstid.
            Vi lever i en tid då vi går mot en alltmer flexibel arbetsmarknad
            och då måste samhället kunna svara upp med service och stöd till
            familjer så att de kan kombinera arbete och familjeliv. Ingen
            ska behöva säga upp sig för att gå arbetslös, med hänvisning till
            att man inte kan lösa barnomsorgen.
          </p>
          <head xml:id="i-5MoP4q3vjkizf66bewb6dv" type="h2">
            Barnets perspektiv
          </head>
          <p xml:id="i-Ht18SDWuqqjbz2T75USMSZ">
            Problematiken har två dimensioner. Dels handlar det om vuxenperspektivet
            och möjligheten till arbete. Men det handlar också om barnets
            perspektiv. Att ha en trygg omsorg när föräldrarna arbetar kvällar
            eller nätter. Det är inte alltid möjligt för föräldern att kunna
            välja mellan olika arbeten och vi vill inte heller uppmuntra människor
            att inte ta ett jobb. Kvinnor och män ska ha lika möjligheter
            till egen försörjning.
          </p>
          <p xml:id="i-Q1iXsSj9CA5NRaDxMdV1XW">
            Det finns fall där båda föräldrarna arbetar nattskift och där
            de trots försök att förmå arbetsgivaren att hitta skift dagtid
            nekats denna möjlighet och då ställts inför ett svårt val. Antingen
            får de försöka lösa det hela med tillfälliga barnvakter inom det
            egna sociala nätverket, hitta någon person som är villig att för
            svarta pengar ta hand om barnomsorg på kvällen/natten eller överväga
            att lämna barnet ensamt hemma om det inte går att lösa. Självklart
            är dessa alternativ inte bra ur barnets perspektiv och detta måste
            nu få en lösning. Ett barn måste veta var det ska sova på nätterna
            och det ska ha en regelbundenhet och trygga rutiner i detta.
          </p>
          <p xml:id="i-RiaJXjhHB5Lbi191jngVoW">
            Att föräldrar ska tvingas ge upp sina yrken för att barnomsorg
            saknas är inte rimligt. De riskerar dessutom i det läget att förlora
            sin a-kassa eftersom en person utan ordnad barnomsorg för sina
            barn inte anses stå till arbetsmarknadens förfogande. Barnombudsmannen
            har i sin årsrapport från 2007 tagit upp frågan och anser att
            kommunerna bör vara skyldiga att erbjuda barnomsorg på obekväm
            arbetstid. BO uppger vidare att det i en undersökning hos Skolverket
            2003 kom fram att varannan kommun anordnar barnomsorg till barn
            som har föräldrar som arbetar på obekväm arbetstid. Den vanligaste
            formen var nattöppna förskolor. Totalt har cirka 3 000 barn nattomsorg,
            vilket definieras som omsorg under tiden 19.00 till 06.30, medan
            det totala antalet barn i förskoleverksamhet och skolbarnomsorg
            var 730 000 barn. Av de 140 kommuner som angav att de inte erbjöd
            nattomsorg angav 104 att det inte fanns någon efterfrågan. I uppskattningsvis
            60 kommuner fanns en efterfrågan som inte var tillgodosedd, enligt
            BO.
          </p>
          <p xml:id="i-AhWzW36SEFebnvjg779yRh">
            Kommunerna måste nu börja ta sitt ansvar för barnens bästa och
            se till att finna lösningar efter behov.
          </p>
          <head xml:id="i-27enwAU6zRj5dsoCSewSQS" type="h2">
            Kommunernas skyldighet
          </head>
          <p xml:id="i-DN1bHiHDaQAupd37ayWHLE">
            Idag har kommunerna, enligt en dom i Regeringsrätten, ingen skyldighet
            att tillhandahålla omsorg på kvällar och helger. Alltfler kommuner
            hänvisar nu till denna dom för att slippa erbjuda barnomsorg på
            obekväm arbetstid. Därför behövs nu ett tydliggörande i skollagen
            om att barn har rätt till en trygg barnomsorg. Barnet ska självklart
            ha rätt att i första hand få sova i sitt eget hem. På flera håll
            i landet erbjuds också barnomsorg i hemmet på kvällar och nätter
            eftersom det är billigare än att ordna nattis.
          </p>
          <p xml:id="i-BVHBUvuPb7UZjGtMGzGC15">
            Istället beror det främst på den politiska viljan i den aktuella
            kommunen om barnomsorg på obekväm arbetstid överhuvudtaget erbjuds.
            Det som i en kommun anses som en självklar rättighet, utifrån
            barnkonventionens princip om barnets bästa, gäller inte alls i
            en annan kommun. Därför kan en ansökan om barnomsorg på obekväm
            arbetstid beviljas av en kommun, medan en likvärdig individuell
            prövning avslås i en annan.
          </p>
          <p xml:id="i-QXdxFryunPEir1ceoxuiKS">
            Detta skapar en stor otrygghet i vardagen. Människor ska inte
            behöva flytta till rätt kommun för kunna arbeta och ha råd att
            leva på sin lön. Därför bör det ställas krav på att barnomsorgsgarantin
            ska gälla alla förvärvsarbetande föräldrar inte bara de som arbetar
            dagtid.
          </p>
          <p xml:id="i-Gw2Wdi3ZJ55ySojWATZkDq">
            Det är inte att inskränka det kommunala självstyret att ställa
            krav på att kommunerna ska vara skyldiga att tillhandahålla omsorg
            även på obekväma arbetstider. Tvärtom stärks arbetslinjen, jämställdheten
            ökar och livskvalitén förbättras. Vill man att alla ska kunna
            arbeta så måste naturligtvis en barnomsorgsgaranti gälla alla
            barnfamiljer.
          </p>
          <p xml:id="i-FAfL97tMGwdYFDZFbhgr3F">
            Ekvationen är enkel. Barnomsorg kom till som en av huvudingredienserna
            i arbetslinjen just därför att män och kvinnor på lika villkor
            ska kunna arbeta. Dessutom kräver a-kassan ordnad barntillsyn
            för att man oförhindrad ska kunna stå till arbetsmarknadens förfogande
            och för att att få ut sin arbetslöshetsersättning. Det ställer
            krav på lika förutsättningar i Sveriges kommuner. Annars fungerar
            de centralt styrda reglerna i arbetslöshetsförsäkringen inte likvärdigt.
          </p>
          <p xml:id="i-Az3PyrRrpqSE936MPksypW">
            Nuvarande skollag krockar därför radikalt både med regeringens
            ambitioner att fler ska kunna delta i arbetslivet och med reglerna
            i a-kassesystemet!
          </p>
          <p xml:id="i-VTzc5jS3m1tRtGKzp8oXev">
            Vi strävar mot ett samhälle där familjer ska kunna få vara olika,
            ha olika önskemål och behov, och ändå vara lika mycket värda.
            Detta mål kan vi komma mycket närmre genom att skyndsamt se över
            och modernisera författningarna. Lagen måste stärkas så att trygg
            barnomsorg, anpassad efter föräldrarnas förvärvsarbete och barnets
            eget behov, erbjuds till alla barn vars föräldrar arbetar. Det
            säkrar att alla föräldrar som vill arbeta också ska kunna göra
            det.
          </p>
          <p xml:id="i-KU5WAQ1UbbZjAWwotCSquu">
            Är barn ett arbetshinder? Regeringen vill att fler människor
            som kan och vill arbeta ska ha möjlighet att försörja sig genom
            eget arbete. För ensamstående eller par där båda arbetar är ordnad
            barnomsorg på dagtid en självklarhet genom barnomsorgsgarantin.
          </p>
          <p xml:id="i-R2JSGTiyAoRHeTpn8DM1G8">
            Det är rimligt att kommunerna kan ställa krav på hur man ska
            få del av barnomsorg på obekväm arbetstid. I Göteborg har man
            arbetat med en modell som anger gemensamma riktlinjer för hur
            man ska bedöma behovet av barnomsorg på obekväm arbetstid. Ett
            krav som bör kunna ställas är exempelvis ett intyg från arbetsgivaren
            som styrker att yrkets art och karaktär innebär att man ej kan
            påverka eller förlägga arbetstiden till annan tid och att arbetstiden
            är kontinuerligt/regelbundet förlagd på kvällar, nätter eller
            helger. Dessutom bör förälder vara skyldig att anmäla till kommunen
            om arbetssituationen förändras.
          </p>
          <p xml:id="i-DdS9AcupQruV6hYn13yVXv">
            Det finns all anledning att nu ta ett helhetsgrepp i denna fråga
            så att likhetsprincipen får råda. Barnomsorgsgarantin bör självklart
            gälla alla föräldrar oavsett arbetstid, och föräldrar ska tillsammans
            med kommunen kunna hitta lösningar som utgår från barnets bästa.
            Allt enligt FN:s barnkonvention.
          </p>
        </div>
        <div type="motSignatures">
          <list>
            <item xml:id="i-VrEL9fLDremh5RsQbt5ARb" who="i-BaBRFz7sgjhbuqYiz8u7vt">
              Désirée Pethrus Engström (kd)
            </item>
          </list>
        </div>
      </div>
    </body>
  </text>
</TEI>
