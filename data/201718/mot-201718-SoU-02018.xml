<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SoU-02018">
  <teiHeader>
    <fileDesc>
      <titleStmt>
        <title>Etableringsfrihet för specialistläkare</title>
        <author corresp="i-Mu8D3Cyy6PoWGop3KQtfh2 i-Ev6Dx3pWj2WT32VGQpabaz">av Anette Åkesson och Finn Bengtsson (båda M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2018 av Anette Åkesson och Finn Bengtsson (båda M)</title>
          <idno type="rdwebb">H5022018</idno>
          <rs type="number">2018</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H5022018/text</ref>
          <ref type="dokument_url_html">http://data.riksdagen.se/dokument/H5022018</ref>
          <ref type="dokumentstatus_url_xml">http://data.riksdagen.se/dokumentstatus/H5022018</ref>
          <ref type="docx">http://data.riksdagen.se/fil/F01F18E9-F137-40AC-AB05-08469124F184</ref>
          <ref type="pdf">http://data.riksdagen.se/fil/D324915A-65F0-4305-948B-251A9F0D97F1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Mu8D3Cyy6PoWGop3KQtfh2</idno>
            <name>Anette Åkesson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-XXXdoy7aGmtnBUdTCzhjTH" type="signed"/>
        <correspContext corresp="i-XXXdoy7aGmtnBUdTCzhjTH">
          <note type="signatory" corresp="i-Mu8D3Cyy6PoWGop3KQtfh2"/>
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction xml:id="i-XGN1zrVeL56obXm4DsXPjY" type="submitted">
          <date when="2017-10-03"/>
          <time when="15:36:08"/>
        </correspAction>
        <correspAction xml:id="i-8aWbNEo5YsHpSUDKmV5fpp" type="reviewed">
          <date when="2017-10-03"/>
          <time when="17:11:21"/>
        </correspAction>
        <correspAction xml:id="i-Qv36rWn7VRPqXcoqxiXKxc" type="referred">
          <date when="2017-10-13"/>
        </correspAction>
        <correspAction xml:id="i-21XEmSe3kLB9ZDizyZqdRn" type="assigned">
          <date when="2018-05-17"/>
          <time when="16:34:59"/>
        </correspAction>
        <correspContext corresp="i-21XEmSe3kLB9ZDizyZqdRn">
          <ref type="assignedTo">Socialutskottet</ref>
        </correspContext>
        <correspAction xml:id="i-DZ9jVKXoCiycUXAcErHdgy" type="behandlas_i"/>
        <correspContext corresp="i-DZ9jVKXoCiycUXAcErHdgy">
          <ref type="uppgift">2017/18:SoU9</ref>
          <ref type="ref_dok_id">H501SoU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU9</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-qAxzE1Yybi3U1BgNCEjkK" type="motHeader">
        <div xml:id="i-WQn2eVySNGNcFTziQ52NQG" type="motTitle">
          Motion till riksdagen 2017/18:2018 av Anette Åkesson och Finn
          Bengtsson (båda M) Etableringsfrihet för specialistläkare
        </div>
      </div>
      <div xml:id="i-KSYBGCqPh2EsSsDGCiSEuZ" type="motBody">
        <div xml:id="i-XSdsLnuuoPv9LZgVoXNATM" type="motProposal" subtype="förslag">
          <head xml:id="i-CvG6xCQXetbDGSXJnzQf4h">
            Förslag till riksdagsbeslut
          </head>
          <list xml:id="i-FQ7rgQMrJNuEXg6Tug9qm5" style="ol">
            <item xml:id="i-S7Rtqjv6xcx3aoqJV3kEC2">
              Riksdagen ställer sig bakom det som anförs i motionen om att
              utreda möjligheten för småskalig professionsstyrd vård till gagn
              för både patienter och personal och tillkännager detta för regeringen.
            </item>
            <item xml:id="i-WoBVmp9CXgL1DYKs1sudVu">
              Riksdagen ställer sig bakom det som anförs i motionen om etableringsfrihet
              för specialistläkare för ökad tillgänglighet, bättre resursutnyttjande
              i vården, förbättrat omhändertagande av kroniskt sjuka samt ökade
              möjligheter för patienter att få sin lagstadgade rätt till second
              opinion uppfylld, och detta tillkännager riksdagen för regeringen.
            </item>
            <item xml:id="i-HjqL7H1ybRyqs8PCnV9V5">
              Riksdagen ställer sig bakom det som anförs i motionen om att
              utreda hur etableringsfrihet för specialistläkare påverkar antalet
              nya företag och jobb inom hälso- och sjukvården genom att tillvarata
              kompetensen hos de specialistläkare som även är entreprenörer,
              och detta tillkännager riksdagen för regeringen.
            </item>
          </list>
        </div>
        <div xml:id="i-W9ZZiFXonkxS1wyvhBjTHm" type="motContent">
          <head xml:id="i-2T5Nm5LcjhtowZbYaRT6hA" type="h1">
            Motivering
          </head>
          <p xml:id="i-TofisUNEjuhoF2assWM9bb">
            I internationella jämförelser hamnar Sverige ofta högt så länge
            jämförelserna avser resultaten av vården men vi hamnar längre
            ner när det gäller bland annat tillgängligheten. Inom ramen för
            hur svensk hälso- och sjukvård är uppbyggd arbetas det visserligen
            hårt med att förbättra våra svagheter. Samtidigt finns det en
            viktig resurs inom sjukvården som inte används optimalt i Sverige
            idag: specialistläkarna. De har idag ingen möjlighet att etablera
            sig fritt utan får med få undantag endast verka på de landstingsdrivna
            sjukhusen.
          </p>
          <p xml:id="i-SNVoJFdp5o5LNhzcKwMrvn">
            Begränsningarna för specialistläkare har troligen minskat attraktionskraften
            för yrket. Det kan vara en av förklaringarna till att vi har en
            brist på specialister i vårt land. Enligt Socialstyrelsen överstiger
            efterfrågan tillgången för alla specialiserade läkare (Nationella
            planeringsstödet 2016). Det får konsekvenser för patienterna.
          </p>
          <p xml:id="i-33hbu3hkaUG6XdF6Ud4h5L">
            I flera länder har specialister möjlighet att kombinera tjänstgöring
            på sjukhus med viss verksamhet utanför sjukhuset. I en del fall
            övergår specialistläkare från heltidstjänstgöring till egen verksamhet
            i öppenvård. På detta sätt avlastas sjukhusmottagningarna såtillvida
            att patienter kan skötas av specialist i öppenvård.
          </p>
          <p xml:id="i-GXsMe5WDvwrrYD8ZomNBfw">
            Sverige är ett av få länder som förvägrar specialistläkare fri
            etablering. Vårdval är visserligen införda i flera landsting men
            bara för allmänläkare och några få utvalda specialiteter.
          </p>
          <p xml:id="i-3tNYuNmV4eC19ggL88kS9c">
            Hälso- och sjukvårdens fundamentala villkor behöver reformeras
            och möjliggöra större mångfald också till gagn för patienternas
            behov. Att inte läkare i likhet med många andra yrkesgrupper ska
            kunna etablera sig privat under lika villkor bidrar till sämre
            tillgänglighet. Patienter drabbas även av att det inte utvecklas
            och prövas nya eller alternativa behandlingsstrategier i den allmänna
            sjukvården för patienter med olika kroniska sjukdomar som inte
            är direkt dödliga. Sjukdomar som, till skillnad från akuta och
            övergående tillstånd, behöver en kontinuerlig uppföljning och
            medicinjustering under kvarstående liv.
          </p>
          <p xml:id="i-AZFt2TipnrjKZL1hdSuoZP">
            Enligt patientlagen har riksdagen beslutat att en patient ska
            ha en möjlighet att få en ny medicinsk bedömning, en så kallad
            second opinion. Patienter googlar idag för att hitta och få kontakt
            med en specialist. Samtidigt är det inte självklart att en specialist
            som redan har mer än fullt upp på sitt sjukhus har möjlighet eller
            motivation att utföra en sådan.
          </p>
          <p xml:id="i-HDZJT1paVF2K2ToXK1M256">
            I debatten talas det ofta ensidigt nedsättande om s.k. hyrläkare.
            Det som inte framkommer är att det i stort sett är enda alternativet
            för en specialistläkare om han eller hon vill arbeta utanför det
            egna landstingets organisation. Det drabbar patienten dubbelt,
            dels genom bristande kontinuitet i sin relation till läkaren,
            dels därför att verksamheten inte har möjlighet att utvecklas.
          </p>
          <p xml:id="i-AyT9dJhfo46WYPYavMN629">
            Många patienter med kroniska sjukdomar behöver en livslång kontinuitet
            och omhändertagande hos en specialist. Småskaliga vårdföretag
            skulle därför vara ett sätt att avlasta sjukhusens specialistmottagningar
            och genom att komplettera sjukhusens resurser minska köerna och
            förbättra tillgängligheten för patienterna.
          </p>
          <p xml:id="i-Tiny4B3xkBRw51hHhvqtwW">
            Därutöver kan specialistläkare som även är entreprenörer i högre
            grad få nyttja hela sin kompetens och sitt engagemang. Nya företag
            skapar nya jobb, både direkt och indirekt, vilket gagnar samhället.
          </p>
        </div>
        <div xml:id="i-5spFh5T3Eu3Cm4hKussacZ" type="signatureBlock">
          <list xml:id="i-8FGsPLjnF8UKhDkAzbVC4V">
            <item xml:id="i-3U63k3a1eLwPKQ6Cpzu7Tm" who="i-Mu8D3Cyy6PoWGop3KQtfh2" type="signature">
              Anette Åkesson (M)
            </item>
            <item xml:id="i-PsS2LzueHLHt2AojDo3kka" who="i-Ev6Dx3pWj2WT32VGQpabaz" type="signature">
              Finn Bengtsson (M)
            </item>
          </list>
        </div>
      </div>
    </body>
  </text>
</TEI>
