<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-KrU-02230">
  <teiHeader>
    <fileDesc>
      <titleStmt>
        <title>Kostnadsansvar vid arkeologiska utgrävningar</title>
        <author corresp="i-Q1WPoNtt1578KMfEZ5TLkK">av Betty Malmberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:2230 av Betty Malmberg (M)</title>
          <idno type="rdwebb">H8022230</idno>
          <rs type="number">2230</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H8022230/text</ref>
          <ref type="dokument_url_html">http://data.riksdagen.se/dokument/H8022230</ref>
          <ref type="dokumentstatus_url_xml">http://data.riksdagen.se/dokumentstatus/H8022230</ref>
          <ref type="docx">http://data.riksdagen.se/fil/B16494F7-E166-440E-BA32-23C720C50F24</ref>
          <ref type="pdf">http://data.riksdagen.se/fil/12FBC28E-2167-4469-B4B9-473F0FA917A7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-tiunuu296JrioBxDjoA68" type="signed"/>
        <correspContext corresp="i-tiunuu296JrioBxDjoA68">
          <note type="signatory" corresp="i-Q1WPoNtt1578KMfEZ5TLkK"/>
        </correspContext>
        <correspAction xml:id="i-TFMsMrdzpErJLi7RXemowN" type="submitted">
          <date when="2020-10-05"/>
          <time when="09:23:51"/>
        </correspAction>
        <correspAction xml:id="i-LD9gjM9wPd6PEUJjrxRjeQ" type="reviewed">
          <date when="2020-10-05"/>
          <time when="11:19:45"/>
        </correspAction>
        <correspAction xml:id="i-7MnxBMDYbxHLEzmfMXSDat" type="referred">
          <date when="2020-10-14"/>
        </correspAction>
        <correspAction xml:id="i-4q43fJRNoENnxkn8ckrCFz" type="assigned">
          <date when="2021-07-19"/>
          <time when="14:02:44"/>
        </correspAction>
        <correspContext corresp="i-4q43fJRNoENnxkn8ckrCFz">
          <ref type="assignedTo">Kulturutskottet</ref>
        </correspContext>
        <correspAction xml:id="i-FX8csQyNgQiYPGXu4pLypW" type="behandlas_i"/>
        <correspContext corresp="i-FX8csQyNgQiYPGXu4pLypW">
          <ref type="uppgift">2020/21:KrU6</ref>
          <ref type="ref_dok_id">H801KrU6</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU6</ref>
          <ref type="ref_dok_titel">Kulturarvsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-L9tcu8BkTQRa3cPWLFNrnG" type="motHeader">
        <div xml:id="i-rJCbASchZBegUrYYsw2Ax" type="motTitle">
          Motion till riksdagen 2020/21:2230 av Betty Malmberg (M) Kostnadsansvar
          vid arkeologiska utgrävningar
        </div>
      </div>
      <div xml:id="i-3aeq7KHkh4RiHwvr6KS4g8" type="motBody">
        <div xml:id="i-U33g4PsZn6WiBQgnDJ5TJd" type="motProposal" subtype="förslag">
          <head xml:id="i-MwFsWcSo6iJoGVLrVFMRzr">
            Förslag till riksdagsbeslut
          </head>
          <list xml:id="i-WwrPoZQLRnMSw7qQNDdvM1" style="ol">
            <item xml:id="i-NQzSutfTipE8YaAKmzAPrD">
              Riksdagen ställer sig bakom det som anförs i motionen om behovet
              av en översyn av kostnadsansvaret vid arkeologiska utgrävningar
              och tillkännager detta för regeringen.
            </item>
            <item xml:id="i-GJHMTjMDiRQF2Bh52TGMM2">
              Riksdagen ställer sig bakom det som anförs i motionen om att
              resultaten av den nationella myndighetssamverkan som presenteras
              i Riksantikvarieämbetets slutrapport bör utvärderas såväl nationellt
              som regionalt och tillkännager detta för regeringen.
            </item>
          </list>
        </div>
        <div xml:id="i-2t8LwF94dR7ibJhz1pMw51" type="motContent">
          <head xml:id="i-HK4Vb7tth3pDpmKDjUkuod" type="h1">
            Motivering
          </head>
          <p xml:id="i-BVnVeuT3RFBtEoEJAwLNrC">
            Under det förra riksmötet behandlades en motion med liknande
            innehåll. Utskottet svarade då att de inväntade regeringens uppdrag
            som gick ut på att flera myndigheter har fått i uppdrag att arbeta
            fram vägledande strategier för kulturmiljöfrågor. Riks­antikvarieämbetets
            slutrapport har nu publicerats, men då den inte tar upp denna
            principiellt viktiga fråga, väcks motionen igen.
          </p>
          <p xml:id="i-9adirWxoi2CTS4agWe3vTY">
            Det är däremot intressant att slutrapporten belyser ett antal
            förbättringsförslag mellan de tio olika myndigheternas nationella
            arbete med kulturmiljöfrågor. Resultatet av slutrapporten bör
            därför följas upp framdeles och då även dess genomslag på den
            regionala nivån.
          </p>
          <p xml:id="i-5fBrmtqce74QLHakrK7DXo">
            ”Det är en nationell angelägenhet att skydda och vårda vår kulturmiljö.”
            Så inleds den första paragrafen i kulturminneslagen. Kulturvård
            är viktigt och det är få som motsätter sig den höga ambition som
            Sverige håller på området. Att få kulturvården att samverka bättre
            med det omgivande samhället är däremot viktigt. Vid exploatering
            av mark inför byggnation eller utökning av verksamhet ställs många
            intressanta projekt på spel eftersom kostnaderna för arkeologiska
            utredningar är höga. Men också för att de ska betalas av exploatören
            och för att tiden från ansökan till genomförande kan vara orimligt
            lång.
          </p>
          <p xml:id="i-WTP6VayQuXyDaN9xAqQhCT">
            Mitt hemlän Östergötland är ett av Sveriges rikaste län sett
            till antal fornlämningar. I Östergötland finns nämligen runt 60
            000 kända fornlämningar. Detta är naturligtvis en riktig skatt,
            inte minst för kulturhistorien och turismen, men i samband med
            att öst­götska företagare vill utöka sin verksamhet är den kulturella
            rikedomen mest till förfång.
          </p>
          <p xml:id="i-77vYRcShysj1rsqogS74Q2">
            Vid nybyggnation av till exempel en ladugård är det många företagare
            som uttrycker det absurda i situationen att de ska stå för en
            kostnad som de sedan inte kan få någon som helst nytta av. Många
            nyinvesteringar och potentiella företagsutvecklingar blir därför
            aldrig av, vilket är ett allvarligt hot mot bland annat antalet
            arbetstillfällen, inte minst på landsbygden.
          </p>
          <p xml:id="i-9Y2VkgrTuYbzKahnVLX6gS">
            Mindre arbetsföretag kan idag få bidrag för arkeologiska undersökningar
            och övriga åtgärder enligt 2 kap. 13 § lagen om kulturminnen m.m.
            åtminstone såvida beslutet är följden av en myndighets beslut
            eller någon annan tvingande omständighet och innebär förändringar
            i nyttjandet av en byggnad, en anläggning eller ett markområde.
            Hur begreppet ”mindre arbetsföretag” definieras är dock inte helt
            tydligt. Enligt Riksantik­varieämbetets skrift Vägledning för
            tillämpning av Kulturminneslagen framgår: ”Som arbetsföretag av
            mindre omfattning får anses bl.a. företag som innebär mindre föränd­ringar
            i nyttjandet av en byggnad, en anläggning eller ett markområde.”
            En liknande definition finns i allmänna råd från 1994 (http://www.raa.se/publicerat/917192941x.pdf)
            där det också framgår att detta kan motsvara ett jordbruksföretag
            utan fast anställd personal med 50–70 hektar åker och bete samt
            40 mjölkkor. Om detta är praxis och den gängse definitionen också
            idag, torde det vara ytterst få lantbruksföretagare som kan komma
            ifråga för dessa bidrag. Detta begränsar och hämmar landsbygdens
            utveckling.
          </p>
          <p xml:id="i-NhqLvDLpqh7Kk7D84nJtj2">
            En annan situation då kostnadsansvaret idag avgörs med hänvisning
            till praxis är då områden/vägar ska förändras. Det sistnämnda
            är en fråga som prövas juridiskt just nu med tanke på att kostnaden
            för själva utgrävningen i fråga uppskattas komma att över­stiga
            kostnaden för en välbehövlig vägomläggning – en kostnad som vägsamfälligheten
            i detta läge inte mäktar med. Återigen uppstår en situation som
            försvårar utvecklingen och i detta fall trafiksäkerheten på landsbygden.
          </p>
          <p xml:id="i-tFySwHK6jh6MFcWsqsaoS">
            Men det är inte bara glesbygden som drabbas. Många svenska stadskärnor
            är också berikade med fornminnen. I Östergötland gäller det såväl
            Linköping, Norrköping och Söderköping som Skänninge och Vadstena.
            Detta förorsakar problem för många bygg­bolag eftersom det blir
            en del i processen som de inte kan påverka, än mindre förutse.
            Det gäller dels hur lång tid en utgrävning kommer att ta, dels
            kostnaden för den.
          </p>
          <p xml:id="i-T3sJJcmPwSbu8ewtdLQfVK">
            En översyn av kostnadsansvaret vid arkeologiska utgrävningar
            får därför ses som angeläget. Ytterligare ett skäl till detta
            är den rapport som Brå publicerade för flera år sedan. Den heter
            Brott under ytan (februari 2007) och slår fast att de flesta brott
            mot fornminneslagen beror på slarv vid jord- och skogsbruk eller
            annan exploatering av mark. Skälen anges vara okunskap, tidspress
            och effektivitetskrav. Riksantikvarie­ämbetet konstaterar att
            myndigheterna måste bli bättre på att samarbeta med markägare
            och exploatörer genom bättre information och tydlighet om vilka
            regler som gäller. Detta är säkert nog så viktigt, men att kostnadsansvaret
            också är en viktig faktor i sammanhanget kan ingen bortse från.
          </p>
          <p xml:id="i-F5q8EPPiLnvCeAoGY84AA">
            Med hänvisning till ovanstående bör därför riksdagen ge regeringen
            tillkänna att det behövs en översyn av hur kostnadsansvaret fördelas
            vid arkeologiska utgrävningar och att resultaten av den nationella
            myndighetssamverkan som presenteras i Riksantikvarie­ämbetets
            slutrapport bör utvärderas på såväl nationell som regional nivå.
          </p>
        </div>
        <div xml:id="i-HN5hZH7Hjug7RZkN5a6kVe" type="signatureBlock">
          <list xml:id="i-9RWiSvG5fVp3hFhcT6UjMB">
            <item xml:id="i-PWWCTKUZnsvzNbSgtKDPrk" type="signature">
              Betty Malmberg (M)
            </item>
          </list>
        </div>
      </div>
    </body>
  </text>
</TEI>
