<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0344/mot_200203_MJ_0344-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2002/03 mnr: MJ344 pnr: kd373
          </p>
          <p>
            Motion till riksdagen 2002/03:MJ344
          </p>
          <p>
            av Sven Gunnar Persson m.fl. (kd)
          </p>
          <p>
            Organisation av djurskyddstillsyn och veterinärvård
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om en Översyn av -konkurrensförhållandena inom
            veterinärväsendet. 2. Riksdagen tillkännager för regeringen som
            sin mening vad i motionen anförs om en organisation av djurskyddet.
            3. Riksdagen begär att regeringen tillsätter en utredning för
            att klargöra de ekonomiska konsekvenserna av en tillsynsmodell
            i enlighet med förslagen i motionen.
          </p>
          <p>
            Inledning
          </p>
          <p>
            Svenska staten utsätter privatpraktiserande veterinärer i Sverige
            för en konkurrens som torde sakna motstycke inom någon annan näringsgren
            i landet. I denna motion tas frågor upp om den konkurrens som
            staten via Jordbruksverket bedriver gentemot de privatpraktiserande
            veterinärerna. Det är anmärkningsvärt att staten på det sätt som
            här sker bedriver konkurrens med hjälp av skattemedel. Statliga
            medel satsas inte i ringa omfattning på vård av sällskapsdjur
            och hästar. Den verksamhet som den statliga distriktsveterinärorganisationen
            bedriver skiljer sig inte från den som privatpraktiserande veterinärer
            bedriver förutom att statliga veterinärer utrustas med myndighetsstatus,
            vilket innebär att man kan utfärda officiella intyg åt sina kunder.
            Grundläggande ekonomiska begrepp gäller även veterinär verksamhet,
            vilket innebär att en sund konkurrens gynnar konsumenterna. De
            subventioner som de statligt anställda distriktsveterinärerna
            varje år erhåller genom statliga bidrag hindrar de privatpraktiserande
            veterinärerna från att kunna utveckla sin verksamhet. Många veterinärer
            anser också att de statliga bidragen paradoxalt nog även hämmar
            utvecklingen av den statliga organisationen. Detta beroende
          </p>
          <pb facs="riksdagen-motions-pdf/data/200203/mot_200203_MJ_0344/mot_200203_MJ_0344-0002.pdf"/>
          <p>
            2002/03:MJ344
          </p>
          <p>
            på att de motsättningar som skapas inom den relativt lilla veterinärkåren
            försvårar bl.a. skapandet av ett effektivt joursystem och en organiserad
            vidareutbildningsverksamhet.
          </p>
          <p>
            Bakgrund
          </p>
          <p>
            Statens jordbruksverk (SJV) genomdrev 1995 en omorganisation
            av distriktsveterinärsystemet enligt en modell som i ett remissyttrande
            från RRV kritiserades för att bli alltför kostsam. Trots att en
            tredjedel av den dåvarande distriktsveterinärkåren valde att övergå
            till privat verksamhet förblev statsanslaget oförändrat. Det innebar
            att organisationen fram till 1999 har fått ca 80 miljoner kronor
            per år för att år 2000 få drygt 75,5 miljoner kronor att fördela
            på sina 240 anställda mot de tidigare 340 anställda. I budgeten
            för år 2001 ökades åter anslaget till drygt 85,7 miljoner kronor,
            med hänvisning till ett underskott i verksamheten som främst påstods
            bero på en kraftig förändring av semesterlöneskulden. I budgeten
            för år 2002 var anslaget 87,5 miljoner kronor. I årets budgetproposition
            är summan drygt 89 miljoner kronor och för 2004 räknas anslaget
            upp till drygt 91 miljoner kronor. De statliga distriktsveterinärerna
            är officiella veterinärer, anställda av staten bl.a. för att möta
            de krav EU ställer på övervakning av djurskydd och smittskydd.
            De sorterar i denna egenskap under Jordbruksverkets tillsynsavdelning,
            djuravdelningen. De är också anställda av staten för att bedriva
            djursjukvård och sorterar då under DVO-avdelningen. Verksamheten
            sker i båda fallen efter affärsmässiga principer, och den anställde
            veterinären erhåller i båda fallen fast lön plus ett tantiem.
            Tantiemet utgör hälften av det
          </p>
          <p>
            arvode som avnämaren debiteras. SJV ansvarar för tillsyn över
            all veterinär verksamhet, alltså även över de privata veterinärerna
            med vilka man konkurrerar. Att en tillsynsmyndighet konkurrerar
            med den verksamhet över vilken man skall utöva tillsyn kan inte
            betraktas som sund konkurrens. Det kan också konstateras att det
            är ett känt faktum att många djurägare kan känna en viss press
            att anlita statliga distriktsveterinärer i stället för privata.
            Mjölkproducenter måste t.ex. vartannat år få ett godkännande (EU:s
            s.k. mjölkdirektiv) av en statlig distriktsveterinär för att få
            fortsätta med sin verksamhet. Det är svårt att i detta sammanhang
            inse skillnaden mellan en statlig tjänsteman med
          </p>
          <p>
            tantiemlön och en privat yrkesutövare. Båda står i ekonomisk
            beroendeställning till avnämaren. Om SJV tolkat EU:s regelverk
            på ett riktigt sätt borde även privat verksamma veterinärer komma
            i fråga för att utföra dessa uppdrag. Det förefaller troligt att
            SJV har tolkat EU:s regelverk på ett sådant sätt att det gynnar
            den egna affärsdrivande verksamheten. Distriktsveterinärens traditionella
            arbetsuppgift, att bota sjuka djur i animalieproduktionen samt
            hästar som används i jord- och skogsbruk, har minskat i omfattning.
            SJV har av denna anledning fått vidkännas ett inkomstbortfall.
            För att kompensera för detta bortfall satsar man på att bygga
          </p>
          <pb facs="riksdagen-motions-pdf/data/200203/mot_200203_MJ_0344/mot_200203_MJ_0344-0003.pdf"/>
          <p>
            ut vården för sällskapsdjur och sporthästar. Resurser används
            för att bygga upp sådan verksamhet på orter där det redan finns
            en fungerande privat vård för dessa djurslag. Flera exempel på
            smådjursmottagningar i södra Sverige vittnar om detta. I så gott
            som alla annonser om lediga tjänster som distriktsveterinär efterfrågar
            SJV kompetens på smådjur och häst. Förutom att man går förbi ett
            stort antal behöriga sökande bryter man dessutom mot författningen
            i sin iver att konkurrera med smådjurspraktiserande privata veterinärer.
            Det tycks som om SJV månar mer om den egna affärsdrivande verksamheten
            än om det övergripande ansvaret för en fungerande djursjukvård.
            De distriktsveterinärer som 1995 övergick i privat verksamhet
            har trots egen jourverksamhet sedan dess förvägrats all ersättning
            från staten. Ett tungt vägande skäl för anslaget till den statliga
            organisationen är bl.a. att sjukvård för animalieproducerande
            djur skall kunna finnas tillgänglig även i glesbygd. Anslaget
            används uppenbarligen inte för detta ändamål. Det kan inte vara
            en statlig angelägenhet att skattemedel satsas på vård av sällskapsdjur
            och sporthästar. De privata stordjursveterinärerna har sedan omorganisationen
            1995 visat att det går utmärkt bra att bedriva privat djursjukvård
            på animalieproducerande djur. Statens engagemang bör kunna begränsas
            till att ha tillsynsansvar över den veterinära verksamheten.
          </p>
          <p>
            Intressekonflikter i tillsynsverksamheten och EU-kritik
          </p>
          <p>
            Under sommaren aktualiserades frågan på nytt då det visade sig
            att EU- kommissionen kritiserat Sverige för en bristfällig övervakning
            av BSE- programmet. Det framkom då också att kommissionen vid
            två tidigare inspektioner = kritiserat Sverige för att man låter
            de = statliga distriktsveterinärerna kontrollera sina egna kunder
            och undrat om inte intressekonflikter kunde uppstå. Sverige hade
            vid dessa två tillfällen meddelat EU-kommissionen att ingen intressekonflikt
            föreligger eftersom djurägaren skickar in betalningen för de tjänster
            den statliga distriktsveterinären utför till SJV och att den statliga
            distriktsveterinären erhåller hela sin lön från SJV. Man hade
            dock underlåtit att meddela att distriktsveterinären har tantiemlön,
            vilket innebär att 50 26, inkl. lönekostnadspåslag, av det arvode
            djurägaren erlägger läggs till veterinärens nästkommande månadslön.
            Det är för oss därför klart att det verkligen föreligger en intressekonflikt.
            Det kan inte vara i konsumenternas intresse att de veterinärer
            som kontrollerar producenterna är ekonomiskt beroende av dessa.
            Med kunskap om den konkurrenssituation som råder mellan privatpraktiserande
            veterinärer och statliga distriktsveterinärer är det lätt att
            tro att staten utrustat sina distriktsveterinärer med myndighetsstatus
            bl.a. för att attrahera kunder. Den statliga distriktsveterinären
            kan ju samtidigt som man t.ex. botar en sjuk ko utfärda officiella
            intyg eller utföra den av EU
          </p>
          <p>
            2002/03:MJ344
          </p>
          <pb facs="riksdagen-motions-pdf/data/200203/mot_200203_MJ_0344/mot_200203_MJ_0344-0004.pdf"/>
          <p>
            2002/03:MJ344
          </p>
          <p>
            föreskrivna BSE-kontrollen av det foder som finns på gården.
            Jordbruksministern har här i riksdagen sagt att hon finner detta
            arrangemang praktiskt för producenten. I ett system där den som
            utför kontrollen är ekonomiskt beroende av tillsynsobjektet kan
            kontrollens värde starkt ifrågasättas oavsett hur väl kontrollanten
            utför sin uppgift. Av denna anledning borde det även vara i distriktsveterinärernas
            intresse att slippa dessa uppdrag. I många länder är det förbjudet
            för de veterinärer som utför officiella uppdrag att ha egen praktik.
            Sverige har i olika internationella sammanhang ofta en hög profil
            när det gäller synen på djurskydd och smittskydd. Nu gäller det
            att städa framför den egna dörren om trovärdigheten i dessa sammanhang
            ska kunna bibehållas.
          </p>
          <p>
            Tidigare utredningar
          </p>
          <p>
            Regeringen begärde 1999 av Statskontoret en kartläggning av i
            vilken utsträckning statliga myndigheter och affärsverk bedriver
            kommersiell verksamhet. Den 28 mars 2000 överlämnades rapporten
            Staten som ommersiell aktör (2000:16) till regeringen. Ett av
            de områden som Statskontoret granskat är distriktsveterinärorganisationen
            (DVO). En av slutsatserna i rapporten var att det p.g.a. rådande
            konkurrensproblem vore den bästa lösningen att avskilja DVO från
            Jordbruksverket. Även i Konkurrensrådets yttrande från februari
            månad år 2000 rekommenderas samma sak. Konkurrensproblemen mellan
            statliga och privatpraktiserande veterinärer har behandlats i
            flera sammanhang under en längre tid. Sedan 992 har nu sex olika
            utredningar eller översyner genomförts och i samtliga rapporter
            har man konstaterat att det sker en osund konkurrens mellan distriktsveterinärorganisationen
            och de privatpraktiserande veterinärerna. Regeringen är väl initierad
            i frågan avseende konkurrenssituationen och hänvisar även i årets
            budgetproposition till den arbetsgrupp som Jordbruksverket tillsatte
            i september 1999 som hade till uppgift att lösa frågorna. I gruppen
            har diskuterats joursamverkan, ersättning till avlägset boende,
            officiella uppdrag, utbildningssamverkan samt begreppet servicenivå.
            Alla förslag till lösningar skall rymmas inom ramen för de anvisningar
            Jordbruksverket fått för verksamheten i budgetpropositionens regleringsbrev.
            I klartext betyder det att alla förändringar som eventuellt kan
            komma att föreslås skall ligga inom ramen för nuvarande organisation,
            d.v.s. DVO, och skall finansieras med oförändrade anslag. Alltså
            något som går tvärt emot de slutsatser Statskontoret och Konkurrensrådet
            kommit fram till.
          </p>
          <p>
            En ny organisation av djurskyddet
          </p>
          <p>
            I en motion med anledning av proposition 2001/02:189 En ny djurskyddsmyndighet
            har vi beskrivit vår syn på fördelningen av ansvar på
          </p>
          <pb facs="riksdagen-motions-pdf/data/200203/mot_200203_MJ_0344/mot_200203_MJ_0344-0005.pdf"/>
          <p>
            djurskyddsområdet. Vi har i denna motion bl.a. redogjort för
            att helhetssynen på livsmedelskedjan blir klarare om ansvaret
            för djurskyddet för samtliga djur, både vad gäller föreskrifter
            och tillsyn, övergår till den nya djurskyddsmyndigheten. Detta
            minskar bl.a. risken för gränsdragningsproblem. Regeringen pekar
            i propositionen på att flera utredningar visar att dagens organisation
            och djurskyddstillsyn är behäftad med brister. När det gäller
            tillsynsverksamheten är regeringens inriktning att en proposition
            i ärendet ska kunna föreläggas riksdagen i början av år 2003.
            I avvaktan på regeringens förslag redovisade vi i motionen grundtankarna
            i vårt förslag till organisationen av tillsynsverksamheten. En
            viktig brist i nuvarande organisation är att veterinärerna ibland
            kan hamna i en jävsituation då de har tillsynsobjektet/bonden
            som kund. Det kan finnas risk för animositet mellan veterinären
            och tillsynsobjektet just därför att man inte anlitar veterinären
            ifråga. Vi vill också få bort finansiering av veterinärinsatser
            för sällskapsdjur via skattsedeln. I vårt förslag avskaffas distriktsveterinärorganisationen
            (DVO) 2004 och den nuvarande finansieringen av DVO kan användas
            till den nya tillsynsorganisationen som skapas inom länsstyrelserna
            och fördelas av djurskyddsmyndigheten. Vi vill att ansvaret för
            den lokala operativa tillsynen enligt djurskyddslagen ligger kvar
            hos kommunerna. Men vissa ansvarsuppgifter förändras. Om exempelvis
            tillsynen ej fungerar i en kommun ska länsveterinären kunna besluta
            om att tillsynen ska ske på annat sätt. Kommunen blir då ersättningsskyldig
            för denna insats. Detta ger en kvalitetssäkring. I den nya modellen
            skapas ett samband mellan länsstyrelserna och djurskyddsmyndigheten.
            På de nya tillsynsenheterna på länsstyrelserna jobbar flera länsveterinärer
            i lag med andra yrkeskategorier, t.ex. miljöinspektörer. På tillsynsenheterna
            ska kompetensen vara stor och veterinärerna förbjudna att ha egen
            praktik, åtminstone för djur som finns inom tillstånds- och tillsynspliktig
            verksamhet. Tillsynsmyndigheten utför genom tillsynsenheterna
            alla de tillsynsuppdrag som distriktsveterinärorganisationen idag
            utför. Naturligtvis kan en hel del uppdrag delegeras till praktiserande
            veterinärer, t.ex. smittfrihetsintyg vid stuteriverksamhet etc.
            Uppdragen är avgiftsbelagda, vilket innebär en hög grad av självfinansiering.
            Ute i kommunerna jobbar miljöinspektörer och miljönämnder som
            vanligt med den skillnaden att det blir obligatoriskt med redovisningsskyldighet
            inför länsstyrelsernas tillsynsenheter. På = slakterierna ändras
            ingenting på «pappret förutom = att besiktningsveterinärerna blir
            förbjudna att ha praktik (åtminstone på animalieproducerande djur).
            Den nya tillsynsmyndigheten kommer att se till så att kommunerna
            utför de uppdrag de idag har, d.v.s. att ansvara för tillsyn av
            djurskydd vid transport och hanteringen av djur fram till slakt,
            då ansvaret övergår till Livsmedelsverket. Finansiering av verksamheten
            ska bl.a. ske genom att de statliga bidragen på ca 90 miljoner
            kronor årligen till distriktsveterinärorganisationen avskaffas
            och styrs till den nya tillsynsverksamheten.
          </p>
          <p>
            2002/03:MJ344
          </p>
          <pb facs="riksdagen-motions-pdf/data/200203/mot_200203_MJ_0344/mot_200203_MJ_0344-0006.pdf"/>
          <p>
            2002/03:MJ344
          </p>
          <p>
            Vårt förslag innebär bl.a. att jäv inte uppstår lika lätt mellan
            veterinärer och kunder/bönder då veterinären inte får ha tillsynsobjektet
            som kund. Vi undviker också att personer utan sällskapsdjur får
            finansiera veterinärvård till dessa via skattsedeln. Kompetensen
            hos veterinärerna och djur- och hälsoskyddsinspektörerna kommer
            också att stärkas. Dessa är några av skälen till att vi anser
            att regeringen bör förändra organisationen och tillsätta en utredning
            för att klargöra de ekonomiska konsekvenserna av en tillsynsmodell
            i enlighet med ovanstående.
          </p>
          <p>
            Stockholm den 22 oktober 2002
          </p>
          <p>
            Sven Gunnar Persson (kd) Björn von der Esch (kd) Johnny Gylling
            (kd) Göran Hägglund (kd) Mikael Oscarsson (kd) Dan Kihlström (kd)
          </p>
        </div>
      </div>
    </body>
  </text>
</TEI>
