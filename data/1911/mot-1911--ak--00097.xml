<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1911/mot_1911__ak__97/mot_1911__ak__97-001.pdf"/>
      <div type="motHeader" xml:id="i-S2cw78wiL9jrBWWxVp6BTV">
        <div type="motTitle" xml:id="i-URmCBMY4cnnv6hC2xiYS7"/>
        <div type="motSubmissionInfo" xml:id="i-BiV3tBDbNpYz9k3YdLsoWV"/>
      </div>
      <div type="motBody" xml:id="i-MNXBHVUoPFAgMbp2BmhinK">
        <div xml:id="i-NPyh3ektDmk4XuFX6eJtDu">
          <p xml:id="i-24uG26RSovRNFbY8NbNm7y">
            Motioner 4 Andra kammaren, Nr 97. 11
          </p>
          <p xml:id="i-CJsnYA58G2WBUAvQFxMsym">
            Nr 97.
          </p>
          <p xml:id="i-Vwr8VE5vczBor3c754EsJd">
            Af herrar Öberg och Åslund, om skrifvelse till Kungl. Maj:t angående
            åtgärder i syfte att för fiskarbefolkningen i Norrland bereda
            tillfälle att förvärfva äganderätt till fiskelägena.
          </p>
          <p xml:id="i-GdzckmnkAiUHedEvyBNAds">
            Bland vårt lands äldsta och hufvudsakligaste näringskällor räknar
            man fisket utefter rikets kuster, hvarigenom sedan urminnes tider
            en stor del af rikets innebyggare, nämligen de, som varit bosatta
            vid kusterna, kunnat förskaffa sig sin utkomst och bärgning. Denna
            näringsgren har sålunda tiderna igenom varit af ganska stor betydelse
            för såväl den enskilde yrkesutöfvaren som för det all- männa.
            För utöfvande af sin näring måste fiskeribefolkningen emellertid
            föra en hård och stundom ojämn strid mot elementerna, och det
            är ofta med fara för egna lif och under risk att förlora sina
            dyrbara red- skap, som denna befolkning förmår förskaffa sig sitt
            lefvebröd. Utbytet af denna näring är ju också vanligen mindre,
            än man af den därpå nedlagda arbetskraften kunde hafva rätt att
            vänta. Orsakerna härtill kunna vara mångahanda och olika alltefter
            orternas varierande beskaffenhet. Det är särskildt den norrländska
            fiskarbefolkningen som vi härigenom vilja fästa Riksdagens synnerliga
            uppmärksamhet på i ändamål att komma den till hjälp i deras vid
            ett flertal fiskelägen svåra belägenhet, beträffande deras bostads-
            och fiskerättsförhållanden. Dessa äro nämligen på många ställen
            sådana, att befolkningen är på god väg att mer och mer öfvergifva
            sitt yrke, så- vida ej snar och kraftig hjälp från statsmakternas
            sida gifves den. Utnyttjandet af det norrländska fisket, hvars
            fångst hufvudsak- ligast utgöres af strömming, har i regel utarrenderats
            eller på annat sätt upplåtits åt personer, som helt och uteslutande
            ägnat sig åt fisket,
          </p>
          <pb facs="riksdagen-motions-pdf/data/1911/mot_1911__ak__97/mot_1911__ak__97-002.pdf"/>
          <p xml:id="i-JUDrYg3Nba7NpgCbqP7dtj">
            12 Motioner i Andra kammaren, Nr 97.
          </p>
          <p xml:id="i-2N29VKVXFPiwVs3MJBYtjH">
            af fiskerättsägarne, som i de festa fall utgöras af byamän, och
            har tiden för sådana upplåtelser och aftal oftast bestämts ganska
            olika. De bostäder och fiskebodar, som i äldre eller i senare
            tid blifvit uppförda, hafva uppförts på den enskilda mark, å ofri
            grund, till hvilken i bästa fall innehafvaren endast haft ett
            arrendekontrakt för en tid af tjugu å tjugufem år. Sedan nu många
            dylika upplåtelser utlöpt, har det visat sig vara för fiskarbefolkningen
            nästan omöjligt att få till stånd nya aftal om fiskelägenas fastsatta
            upplåtande, hvarigenom dess ställning blifvit ganska bekymmersam.
            Uti en till Västernorrlands läns förvaltningsutskott ställd skrif-
            velse, den 26 maj 1910 (bilaga 1), har länets fiskeriinstruktör
            J. A. Ling fäst utskottets uppmärksamhet på fiskarbefolkningens'
            »inom länet ogynnsamma ställning gentemot strand- och fiskerättsägare
            vid kusten, hvad bostad och fiskerätt beträffar», samt ifrågasätter
            i samband därmed vissa åtgärders vidtagande på lagstiftningens
            väg. Med anledning af nämnda skrifvelse, som af förvaltningsutskottet
            remitterades till en tidigare tillsatt fiskevårdskommitté för
            yttrandes af- gifvande, besökte denna kommitté, förstärkt med
            undertecknad, Öberg, under sommaren 1910 en del fiskehamnar inom
            länet för att på ort och ställe taga närmare reda på förhållandena.
            Utlåtande häröfver inlämnades den 31 augusti samma år till förvaltningsutskottet
            (bil. 2), som beslöt öfverlämna detsamma jämte fiskeriinstruktören
            Lings ofvan- nämnda skrifvelse till kungl. landtbruksstyrelsen.
            Af dessa skrifvelser framgår otvetydigt, att i en del hamnar,
            där fisket sedan många århund- raden tillbaka utöfvats af fiskare,
            som ditkommit från städerna Gäfle och Norrtälje samt fastlandet
            vårtiden, fiskarenas antal är 1 starkt sjunkande ; att fiskebåtarnas
            antal väsentligen på senare tiden nedgått; att fiskarena själfva
            befarade, att om ej en tryggare besittnings- rätt och i öfrigt
            bättre ordnade förhållanden kunde åvägabringas dem, hamnarna komme
            att så småningom öfvergifvas; att fiskarena, som åtskilliga gånger
            gjort försök till förnyade aftal med strand- och fiskerättsägarne,
            icke kunnat erhålla sådana på gamla och i öfrigt för dem antagliga
            villkor; att fiskarena därför kände sig ganska osäkra och att
            de hvilken dag som helst kunde bortdrifvas från sina hem och från
            fiskets utöf- vande; att uppdelning emellan de olika ägarne till
            de största fiskelägena ifrågasatts, hvarigenom svårigheterna att
            kunna komma till uppgörelse om bindande aftal än ytterligare stegrats;
          </p>
          <pb facs="riksdagen-motions-pdf/data/1911/mot_1911__ak__97/mot_1911__ak__97-003.pdf"/>
          <p xml:id="i-8U7ufaeQVcysbSW5wC1TeK">
            Motioner i Andra kammaren, Nr 97. 13
          </p>
          <p xml:id="i-269s9z4bfQ17esQPHPDRk6">
            att fiskarena låta sina bostäder och fiskebodar i följd häraf
            förfalla; att fiskeribefolkningen mången gång varit till stor
            hjälp och nytta vid nödlotsning och bärgning af skeppsbrutna,
            och att de själfva kände sig urståndsatta att kunna vidtaga de
            åtgärder, som vore nödiga för åstadkommande af en sådan uppgörelse
            med vederbörande ägare till fiskelägena, som afsåge äganderättens
            förvärfvande eller dess förnyade upplåtelse på förmånliga villkor.
            Förberörda fiskevårdskommitterade säga det vara till fullo konsta-
            teradt, att de missförhållanden, hvilka i fiskeriinstruktören
            Lings till förvaltningsutskottet ställda skrifvelse påpekas, äro
            af den art och be- tydelse för såväl fiskarena och jord- eller
            fiskerättsägarne själfva som för det allmänna, att ett verksamt
            ingripande är fullt motiveradt, såvida utnyttjandet af det värdefulla
            fiskevattnet vid våra kuster ej skall helt eller delvis äfventyras.
            Då liknande förhållanden lära vara rådande inom andra när- gränsande
            län som dem, hvilka nu antydts beträffande Västernorrlands län,
            så stöder det ju ytterligare behofvet af att frågan om den norr-
            ländska fiskarebefolkningens osäkra ställning bringas till Riksdagens
            kännedom. Olika förslag till afhjälpande af deras svårigheter
            hafva ju fram- ställts, såsom af bilagorna framgår, men hvad som
            i hvarje fall och allra först bör i saken åtgöras, torde vara
            att hos Kungl. Maj:t anhålla om en fullständig utredning i ärendet,
            på det att man må er- hålla en säker insikt om arten och vidden
            af det förefintliga behofvet af åtgärder äfvensom för att få en
            tillförlitlig grundval för bedömande af de förslag, som framställts
            till olägenheternas lindrande eller af- hjälpande. Då Riksdagen
            tidigare i likartade fall ägnat sin uppmärksamhet åt fiskarbefolkningen
            inom Göteborgs och Bohus län samt Blekinge län, hvarigenom för
            dem åstadkommits stor och värdefull hjälp, är det att hoppas,
            det Riksdagen äfven ville behjärta det stora behofvet af hjälp
            äfven åt den norrländska fattiga fiskarbefolkningen, som minst
            af alla fiskerinäringsidkare kommit i åtnjutande af understöd
            från det allmänna. Med stöd af hvad sålunda anförts, tillåta vi
            oss vördsamt hemställa,
          </p>
          <p xml:id="i-VF7tD3UBcqLGPc9s5KPBJ">
            att Riksdagen i skrifvelse till Kungl. Maj:t ville anhålla, det
            täcktes Kungl. Maj:t låta utreda huru och på hvad sätt fiskarbefolkningen
            i Norrland kunde be- redas tillfälle att förvärfva sig äganderätt
            till de fiske-
          </p>
          <pb facs="riksdagen-motions-pdf/data/1911/mot_1911__ak__97/mot_1911__ak__97-004.pdf"/>
          <p xml:id="i-KWhYjuRewEJyAiRjFaKBq1">
            14 Motioner i Andra kammaren, Nr 97.
          </p>
          <p xml:id="i-3RcgCihTSoecnHriBomTKT">
            lägen med därtill hörande vatten, där de hafva sina bostäder,
            fiskebodar och andra hus uppförda, äfvensom snarast möjligt afgifva
            det eller de förslag hvartill den verkställda utredningen kan
            föranleda.
          </p>
          <p xml:id="i-5y9aKLbiXJSBtXcKeAdVYX" type="date">
            Stockholm den 25 januari 1911.
          </p>
          <p xml:id="i-YaTZWBRXUoy1TnFY59f47s">
            C. J. Öberg. Z. Åslund.
          </p>
          <p xml:id="i-3Jfp6FtR5oQgPvEEs5V4aJ">
            Bilaga 1.
          </p>
          <p xml:id="i-THFqZnXyirZYbsUdJrRK27">
            Åfskrift af afskrift.
          </p>
          <p xml:id="i-9WSqPWnLb9PKn6UogTTvBb">
            Till Västernorrlands läns hushållningssällskaps förvaltningsutskott.
          </p>
          <p xml:id="i-Ew4kW8mwoeyj4Pva1xmgwH">
            De fiskare, som hafva fisket såsom sin hufvudnäring, äro företrädesvis
            att finna i de större fiskehamnarne och de flesta af dem flytta
            årligen »in till lands» för vintern samt hafva där vanligen någon
            mindre jordbrukslägenhet, hvarå en å två kor kunna vinterfödas.
            Många af de fiskare, som bo året om 1 fiskeläget, bafva ock numera
            köpt eller arrenderat på 50 år odlingsmark (stenbacke eller myr)
            i närheten af fiskeläget och uppodlat denna så att en eller flera
            kor kunna vinterfödas. Det har för fiskaren visat sig vara alldeles
            nödvändigt att hafva något jordbruk (så att mjölk och potatis
            m. m. ej behöfva köpas), om han skall kunna reda sig med den inkomst
            han får af fisket, hvilken inkomst alltid måste bli osäker eller
            ojämn, beroende på fiskets utfall och gällande fiskpriser samt
            andra orsaker. A de platser, där det funnits god tillgång på dylika
            smärre jordlägenheter och priset samt villkoren ej varit orimliga,
            har också de egentliga fiskarenas antal icke väsentligt förminskats
            under de senaste 10—15 åren, ehuru stegringen i arbets- lönerna
            inom andra yrken nog borde hafva lockat dem att öfverge fiskareyrket.
            Däremot har under samma tid de fiskande böndernas antal betydligt
            minskats eller deras fiske inskränkts till husbehofsfiske som
            idkas när de hafva tillfälle här- till; detta på grund af att
            de sakna nödiga arbetskrafter att sköta både jordbruk och fiske
            och bär det sig ej för dem att lega folk särskildt för fiskets
            bedrifvande.
          </p>
          <pb facs="riksdagen-motions-pdf/data/1911/mot_1911__ak__97/mot_1911__ak__97-005.pdf"/>
          <p xml:id="i-B2RiwW1jtSryqWSqsSP7hP">
            Motioner i Andra kammaren, Nr 97. 15
          </p>
          <p xml:id="i-DSqNTKCXeE24VyoYDQaWtG">
            På vissa ställen kan man därför nog få arrendera fiskerätt men
            icke köpa lämpliga bostadsplatser, därför att vid laga skifte
            sådana platser tilldelats enskilda hemman, hvars innehafvare själfva
            fortfarande drifva fiske och ej önska få kon- kurrenter, då de
            öfriga delägarne få uppbära största delen af arrendeinkomsten
            för fiskerätten. Såsom nu gällande skifteslag tolkas, synes den
            ej heller lägga hinder i vägen för skiftesdelägarne att, om de
            enas därom, uppdela de samfälligheter, som redan blifvit afsatta
            till fisklägen eller ock försälja dem för att användas till annat
            ända- mål än fisklägen, ehuru de blifvit afskilda 1 syfte att
            fiskvattnet må kunna nyttjas af flere än hemmanshafvarne. Det
            är ej så sällsynt att så sker och i dagarne har delning af våra
            största fiskehamnar blifvit begärd. Dylika delningar begäras vanligen
            mest för att man skall få skilja hvad förut ansetts ovillkorligen
            höra till- sammans, nämligen fiskerätt och bostadsrätt i fiskläget,
            ty så länge dessa höra ihop, har den enskilde hemmansägaren ej
            rätt att godtyckligt höja afgiften för bostadsrätten — om +t.
            ex. fiskaren uppfört en bra gård — eller uppsäga någon honom misshaglig
            person, för så vidt icke öfriga delägare härtill lämna sitt bifall.
            Det finnes därför ingen som helst garanti för fiskaren att få
            behålla sin bostadsrätt någon längre tid än aftalet gäller, hvilket
            vanligen är blott ett år, ett förhållande, som är till stor skada
            för fiskerinäringen och till föga gagn för fiske- rättsägarne.
            Fiskarena själfva inse nog knappast vådan häraf, men klart är
            att man under dylika förhållanden svårligen kan genomföra något
            större företag i syfte att för framtiden gagna fiskarena eller
            fiskerinäringen; och bostadsfrågan kan icke lösas på ett tillfredsställande
            sätt, så länge besittnings- eller äganderätt till tomt-
          </p>
          <p xml:id="i-ThKQc3c8ALMWuAycXqWPkt">
            platsen saknas. Afven om aftal träffas för 15 å 20 år — hvilket
            dock numera synes vara omöjligt genomföra 1) — anses det dock
            ej lönande uppföra ordentliga
          </p>
          <p xml:id="i-EN4hzDYh2PkRuwEcfEtRLL">
            bostäder, enär fiskaren, om han vid arrendetidens slut upphör
            att idka fiske, icke kan påräkna erhålla nämnvärd valuta för sina
            hus. Då hemmansägaren bestämmer om hvem som får köpa dem — om
            de nu tillåtas få stå kvar å fiskläget — och då konkurrensen således
            ej är fri, återstår för säljaren blott att antingen antaga det
            låga anbudet eller flytta bort sina hus. På vissa ställen i länet
            äro förhållandena annorlunda, däribland i Nordingrå, där å de
            flesta platser fiskarena endast få arrendera fiskerätten mot synnerligen
            låg taxa, men omtvistligt är, om den tillhör endast hemmansägarne
            därstädes. Bostadsrätt måste de själfva anskaffa och faller sig
            detta icke alltid så lätt. Afgiftens storlek växlar i öfrigt ganska
            betydligt äfven där bostads- och fiskerätt äro förenade, men torde
            sällan öfverstiga 25 kronor per båt eller 50 kronor per not, där
            fiskarena själfva underhålla fiskebod och boningshus. Därtill
            komma särskilda afgifter för betesrätt och vedbrand samt en afgift
            af cirka 4 kronor per båt till prästerskapet m. m. Med hänsyn
            till hamnarnes och fiskevattnets beskaf- fenhet är afgiften mångenstädes
            alltför hög, och, då fiskarena dessutom hafva att erlägga dryga
            utskylder för sina gårdar och jordlägenrheter samt för inkomsten
            af fisket (under det hemmansägarne, som utan någon direkt uppoffring
            få uppbära en dryg del af nettoinkomsten, slippa någon särskild
            beskattning härför), är det ej att undra öfver, om fiskarenas
            antal förminskas och missnöjet med dessa förhållanden i stället
            växer. Något särskildt klander framför föregående generationer
            förtjäna dock icke de nuvarande fiskerättsägarne vid kusten. De
            utgöra icke någon majoritet bland våra lagstiftare.
          </p>
          <pb facs="riksdagen-motions-pdf/data/1911/mot_1911__ak__97/mot_1911__ak__97-006.pdf"/>
          <p xml:id="i-WU1kASCgr3Zz7SuGpgVuyb">
            16 Motioner i Andra kammaren, Nr 97.
          </p>
          <p xml:id="i-XUakuGhQvDpgw4wYdiND3">
            Det är dock ej blott de höga afgifterna, utan måhända i lika
            hög grad svårigheten att kunna få köpa en för fiskare lämplig
            jordlägenhet samt osäkerheten i fråga om arrendeafgifternas storlek
            för framtiden, som verka hämmande för fiskets utveckling. Om nu
            någon eller några fiskare lyckas vinna en jämförelsevis god ekonomisk
            ställning, finnes ingen garanti för att ej strand- och fiskerättsägarne
            pålägga dem sådana afgifter, att de nödgas upphöra med fisket.
            Visserligen är ett dylikt tillvägagående hittills mycket sällsynt,
            men det är ej otroligt att det hädan- efter blir mera vanligt,
            sedan nu bönderna vid kusten nästan öfverallt nedhuggit sin skog
            och därföre torde blifva mera måna om att få sina inkomster af
            fiske- vattnet ökade. Det torde i sammanhang härmed böra anmärkas,
            att den särskilda grundskatt, som bönderna förut nödgats erlägga
            — såsom de uppgifvit — för sitt fiskevatten, numera afskrifvits,
            men omtvistligt är, huruvida de på grund häraf äga oinskränkt
            rätt att direkt eller indirekt omöjliggöra fisklägenas bebyggande
            och härigenom förhindra bedrifvandet af allt hafsfiske, hvilket
            de, så länge skatten skulle utgå, af eget intresse icke kunde
            göra. Om de äga en dylik rätt, synes det vara hög tid, att våra
            lagstiftare taga hand om denna sak och i första rummet förhindra
            delning af fiskelägen mellan skatteägarne. Då man genom en undantagslagstiftning
            ansett sig böra hindra bolag att köpa jordbruksfastigheter, torde
            det väl ej vara mera orättvist att genom lag- stiftning ordna
            så, att en näring, som icke på något sätt hindrar jordbrukets
            ut- veckling, må utan något hämmande förmynderskap kunna ostörd
            få utveckla sig såsom förhållandena i öfrigt medgifva, för så
            vidt nämligen man anser att vårt land är i behof af en i möjligaste
            mån oberoende fiskarebefolkning, som är i stånd att bättre än
            andra samhällsklasser rekrytera vår handels- och krigsflotta.
            Fordomdags hände det ej sällan att fisklägen utvecklades till
            städer. Nu synes detta knappast kunna komma i fråga i Norrland,
            men därför sakna de väl icke berättigande att finnas till, så
            länge det finnes fiskare, som vilja bo i dessa fisklägen, hvilkas
            historia säkerligen är äldre än den närbelägna byn, som nu erhåller
            arrendet för fiskevattnet Det är kändt att borgarne i städerna
            vid Mälaren (Västerås, Strängnäs, Torshälla m. fl.) redan på 1400-talet
            och antagligen långt förut drefvo fiske här i Norrland under somrarna
            och ännu på 1700-talet fortsatte de härmed, tillökade med fiskare
            från Norrtälje och Gäfle, hvarifrån de talrikast och längst eller
            intill nuvarande tid bedrifvit fiske inom Västernorrlands län.
            De flesta fisklägen torde då hafva varit kronofisken, belägna
            å eller invid byallmänningar, men högst få hafva intill senare
            tid stannat kvar i kronans ägo. De öfriga synas hafva utan särskild
            skattelösen blifvit närmaste bys tillhörighet. Såsom ex. härpå
            må anföras att enligt Hälphers beskrifning öfver Angermanland,
            tryckt år 1780, var fiskläget Marviks grund å södra Ulfön då ett
            kronofiske, som för 50 år upplåtits till Hernösands stad, sedan
            Gäfle fiskerskap förut innehaft det och år 1771 uppfört ett kapell
            där, som ännu står kvar och 1908 blef repareradt af de fiskare
            från Vibyggerå, som nu äro arrendatorer. Fiskläget tillhör nu
            Sörbyn å Ulfån utan att såvidt jag kunnat utröna byamännen behöft
            inköpa det af kronan eller att det någon tid legat öde och ej
            lämnat inkomst. Sådana exempel kunna anföras från flera platser
            och en utredning om huruledes alla dessa fisklägen 2) kommit i
            böndernas ägo jämte ensamrätten till allt fiske vid stränderna
            i den yttre skärgården och i öppna hafvet skulle säkerligen ej
            komma att sakna intressanta
          </p>
          <pb facs="riksdagen-motions-pdf/data/1911/mot_1911__ak__97/mot_1911__ak__97-007.pdf"/>
          <p xml:id="i-QJ4SgLqZhAM5fBfct1dyfA">
            Motioner i Andra kammaren, Nr 97. 17
          </p>
          <p xml:id="i-X9Bo7Y4381h2ZbFwFVgD6M">
            detaljer. Af särskild vikt är att frågan om fiskerätten bättre
            klargöres än hittills skett genom lagstiftningen. Lämpliga platser
            för fisklägen kunna möjligen inköpas på rimliga villkor men icke
            gärna en omtvistlig fiskerätt. Då de främmande fiskarena från
            Mälarstäderna hyrde sina fiskebodar, betala- des »strand- och
            bolega» till strandägaren, men ingen särskild afgift för fiskerätten,
            som då tydligen ansågs vara oskiljaktigt förenad med fiskläget
            i så måtto att strand- ägarne, om de skulle få rätt att uppbära
            någon afgift härför, vore skyldiga att hålla fiskebod, för hvilken
            skatt till kronan och prästerskapet etc. skulle erläggas. De ägde
            nog ej själfva rätt att drifva fiske vid fiskläget, om de icke
            nyttjade och underhöllo en fiskebod, för hvilken skatt erlades.
            Ifter hand har dock för hvarje gång det lagstiftats om fiskerätten
            i saltsjön de egentliga fiskarenas frihet att där idka fiske mer
            och mer inskränkts och med undantag af det så kallade utgrundsfisket
            har fiskerätten vid hafskusten i verklig- heten blifvit den skattlagda
            jordens enskilda tillhörighet, något som icke lärer före- komma
            1 andra länder och icke heller i Bohuslän. Bestämmelsen i $ 3
            mom. 1 och 2 i lagen om rätt till fiske af den 27 juni 1896 synes
            nämligen numera icke kunna tillämpas i Norrland på grund af det
            i denna lag införda uttrycket »rörlig&gt; redskap, till hvilken man
            endast vill räkna not- och drifgarn, ehuru det enligt min uppfattning
            ursprungligen härmed afsetts sådana sättgarn, för hvilka inga
            landfästen (pålar eller dylikt) erfordras och hvil- ken redskap
            ofta utsättes utanför strandrättsområdet för fångst af s. k. klabb-
            strömming m. m. Genom denna ögonskenligen obetydliga ändring om
            rörlig red- skap har dock (genom bestämmelsen i par. 2 mom. i
            i nämnda lag) strandägarnes ensamrätt till strömmingsfisket 3)
            utanför strandrättsområdet i våra stora och djupa hafsfjärdar
            blifvit tydligt fastslagen, om nämligen förstnämnda tolkning af
            uttrycket rörlig» redskap blifver gällande! Hittills har denna
            lag icke tillämpats här, men beklagligt är att en sådan lag utfärdats,
            som kan gifvas en dylik tolkning, och den blifver säkert icke
            till gagn för någon part. Minst gagnar den aflägset boende strandägare.
            Den enda följden är processer och trakasserier, om någon öfverskri-
            der de tänkta rålinjerna miltals från land, samt minskad fångst,
            då de fiskande ej såsom förut kunna »följa fiskens dref» med sina
            sättgarn. Det är därför nödigt att i förutnämnda lag om rätt till
            fiske införes en be- stämmelse om att i de fjärdar, där strömmings-
            eller torskfiske idkas, strandägarnes enskilda fiskerätt ej gäller
            längre ut än 180 meter från det ställe vid stranden, där 2 meter
            stadigt djup vidtager, såsom praxis hittills varit. ÅAfvenså bör
            uttrycket »rörlig redskap» förtydligas så att långvariga processer
            härom må undvikas. Då, såsom här ofvan påvisats, lagstiftningen
            hittills gått i den riktningen att direkt eller indirekt klafbinda
            hafsfisket och fisket i den yttre skärgården under hemmansinnehafvarne
            och då detta numera icke är behöfligt eller gagnande för jordbruket
            men utgör ett mäktigt hinder för fiskerinäringens utveckling,
            måste lag- stiftarna snart börja gripa in och ställa till rätta
            hvad som i detta hänseende blif- vit snedvridet. Därvid torde,
            förutom härofvan antydda ändringar i lag om rätt till fiske, följande
            frågor böra tagas i öfvervägande: 1:0) Om hemmansägarne äga rätt
            att direkt eller indirekt ödelägga befintliga fisklägen ; 2:0)
            Huruvida de fiskare, som tillika äro småbrukare, d. v. s. ägare
            af mindre jordbrukslägenheter inom byalaget, fortfarande äro skyldiga
            erlägga afgifterna för Bihang till Riksd. prot. 1911. 1 Saml.
            2 Afd. 2 Band. 40 Häft. 3
          </p>
          <pb facs="riksdagen-motions-pdf/data/1911/mot_1911__ak__97/mot_1911__ak__97-008.pdf"/>
          <p xml:id="i-HGtu81PjBZMB9YZ4rLyZeS">
            18 Motioner t Andra kammaren, Nr 97.
          </p>
          <p xml:id="i-Kvexnsr9GsASRSk9XQov13">
            fiskerätten till hemmansägarne, sedan nu afskrifning af grundskatten
            för fiskerätten verkställts; 3:0) Om, därest dessa afgifter anses
            böra utgå, bestämmanderätten öfver deras storlek samt villkoren
            i öfrigt skall fortfarande ensamt tillhöra hemmansägarne eller
            kunna öfverlämnas till en särskild uppskattningsnämnd. 4:0) Huruvida
            det kan anses vara rättvist och för landets utveckling nyttigt
            att många fiskare och särskildt de, som tillika äro småbrukare
            eller lägenhetsinne- hafvare och ofta själfva uppodlat sin jord,
            skola betungas med lika höga och ej sällan högre direkta utskylder
            — när afgiften för fiskerätten inräknas — än hem- mansägare, som
            innehafva 5 å 10 gånger större areal odlad jord förutom en mer
            eller mindre vidsträckt skogsmark.
          </p>
          <p xml:id="i-EQechpiJPPd8sdU9TtVNxo">
            1) 1 hushållningsställskapets handl. för 1908 häft. I sid. 217
            och 218 är närmare beskrifvet om de försök, som gjorts att få
            sådana aftal upprättade för längre tid, men hvilka hittills ej
            ledt till något resultat på grund af de ogynn- samma villkor och
            höga arrendeafgifter, som föreslagits af strandägarne. Ehuru dessa
            å en plats under de sista 20 åren erhållit minst 11,000 kr. i
            arrendeafgifter för ett i jordbrukshänseende värdelöst skär och
            vid arrendetidens slut fingo om- kring 3,500 kr. för den skog
            fiskarena under tiden sparat åt dem, då de haft rätt till husbehofsvircke
            — så ville de nu dock ej åtnöja sig med lika stor afgift, som
            förut erlagts för hvarje not, hvadan intet nytt aftal kunde uppprättas.
            2) Enligt Hilphers fanns då ensamt i Ångermanland 14 »fiskelägenskapell».
            Dessa funnos förmodligen i Skagen, Skeppsmalen, Grisslan, Trysunda,
            Ulföhamn, »Marviksgrund», Norrfällsvik, Lossmen, Barsta, WSörfällsvik,
            Berghamn, Storön, Hemsön, Lugnön och Balsvik. 3) Och äfven torskfisket,
            där det vintertid idkas i vissa hafsfjärdar.
          </p>
          <p xml:id="i-BHJTtjftSotdn5HgbySShE">
            Docksta 26 maj 1910.
          </p>
          <p xml:id="i-AARA3Cfkth6nmCx1DheqvJ">
            J. A. Ling.
          </p>
          <p xml:id="i-WJkXLyevvLCmJRXNMRNQqh">
            Bestyrkes å tjänstens vägnar:
          </p>
          <p xml:id="i-3bL672f2B2qCfbwaZrYh7N">
            J. Modin.
          </p>
          <p xml:id="i-Fb8Y6G24pAtPBJaQAXtm4z">
            Från vidimerad afskrift rätt afskrifvet, betygar.
          </p>
          <p xml:id="i-WNUsjTtGUzBXoLuU3BZCzw">
            ÅA. J. Hagström. Er. Berglund.
          </p>
          <pb facs="riksdagen-motions-pdf/data/1911/mot_1911__ak__97/mot_1911__ak__97-009.pdf"/>
          <p xml:id="i-GvZsEq45VtU7U2z8WLez9J">
            Motioner i Andra kammaren, Nr 97. 19
          </p>
          <p xml:id="i-GqXiYnZSNTFPgnnrV8N9xm">
            Bilaga 2. Afskrift af afskrift.
          </p>
          <p xml:id="i-Lh4H2wsG6Pp4qCKn4cop3o">
            Till Västernorrlands -läns hushållningssällskaps förvaltningsutskott.
          </p>
          <p xml:id="i-2TuCqWq2NUoruLkqVcbh9q">
            Sedan förvaltningsutskottet genom beslut den 1 nästlidne juni
            anmodat fiske- vårdskommittén, förstärkt med ledamoten af utskottet,
            ledamoten af Riksdagens Andra kammare m. m. OC. J. Öberg i Domsjö,
            att verkställa utredning och afgifva yttrande i anledning af en
            från fiskeriinstruktören J. A. Ling inkommen skrifvelse rörande
            fiskarebefolkningens inom länet ogynnsamma ställning till strand-
            och fiske- rättsägarna vid kusten hvad bostads- och fiskerätten
            beträffar, i sammanhang hvar- med utskottet lämnat kommitterade
            i uppdrag att för ändamålet besöka lämpliga fiskelägen, få kommitterade,
            som besökt vissa här efteråt angifna fiskelägen, hvarest fiskarena
            beredts tillfälle att i frågan uttala sig, till fullgörande af
            ifrågavarande uppdrag, härmed vördsamt anföra följande. Kommitterade
            ha vid följande fiskelägen inhämtat upplysningar och uttalan-
            den direkte från fiskarebefolkningen. .
          </p>
          <p xml:id="i-3VErguamoxLLwxiyT638n3">
            Grisslans fiskeläge i Själevads socken.
          </p>
          <p xml:id="i-Bn2sb81LnvfoLSjq4gmq2e">
            Vid sammanträde på denna plats tillstädeskommo 15 fiskare. Fiskeläget
            äges af Norrvåge byamän och omfattar: Grisselön och Vågön med
            tillhörande fiskerätter vid större delen af Klösan, hälften af
            Ellön, äfvensom en del af Råskärsön, hvarjämte fiske äfven bedrifves
            vid en mindre del af fastlandet. Fisket har härstädes utöfvats
            sedan många århundraden tillbaka af fiskare, hvilka för viss,
            bestämd tid arrenderat fiske- och bostadsrätten och bär hufvud-
            sakligen idkat strömmingsfiske. Med undantag för de senaste åren,
            då två familjer äfven under vintern varit bosatta i fiskeläget,
            har fiskarebefolkningen under vintrarna varit bosatt å fastlandet.
            Sista arrendeperioden, som omfattade 25 år, tilländagick år 1907,
            och har nytt arrende därefter, oaktadt flere försök från fiskarenas
            sida, ej kunnat åväga- bringas med jord- och fiskerättsägarna.
            Orsaken härtill ansågo fiskarena vara, dels att byamännen (jordägarna)
            icke kunnat fullständigt enas om villkoren för nytt arrende, dels
            att de velat höja afgiften per båt eller hushåll så, att fiskeläget
            skulle lämna dem samma inkomst som förr, eller 575 kronor årligen,
            oaktadt fisket under” denna tid betydligt mindre utnyttjats och
            fiskarefamiljerna sedan år 1907 nedgått från 25 till 17 med minskning
            af strömmingsnotarnas antal från 13 till 9 — ett tillbakagående
            i det gifvande fiskeläget, som orsakats af fiskarebefolkningens
            synner- ligen osäkra ställning -— och oaktadt den afverkningsbara
            skogen å Vågön och Grisselön numera blifvit försåld och afverkad,
            hvarigenom tillgång till virke för strömmingskärl, vedbrand och
            annat husbehof försvårats.
          </p>
          <pb facs="riksdagen-motions-pdf/data/1911/mot_1911__ak__97/mot_1911__ak__97-010.pdf"/>
          <p xml:id="i-TEaw67dcvKwhcwANPqAxPW">
            20 Motioner i Andra kammaren, Nr 97.
          </p>
          <p xml:id="i-8sKPXt26RtGsKqAR6zDyj7">
            Fiskarena hade under de sista åren betalat liknande afgift som
            förut blifvit eriagd per not väknad, men ansågo de, att det nu
            funnes ytterst ringa utsikt för dem att själfva kunna träffa aftal
            för bestämd tid med byamännen på rimliga villkor. Helst önskade
            de att kunna blifva själfägande och uttalade den uppfattningen
            att, om de ej kunde förhjälpas till en tryggare ställning till
            fiskerättsägarne, skulle fisko- läget efter hand komma att alldeles
            öfvergifvas. Boningshus och fiskebodar finge redan nu förfalla.
            Om däremot tryggande bostadsrättigheter kunde förvärfvas, ansågs
            det, att fiera fiskare skulle komma att äfven för vintern bosätta
            sig i fiske- läget och att icke obetydligt vinterfiske kunde idkas,
            enär isförhållandena härstädes i regel vore gynnsamma härför.
            Fiskelägets betydelse för sjöfarande framhölls äfven. Det vore
            ej sällan, som fiskaren härstädes biträdde med nödlotsning och
            med bärgning af skeppsbrutna. Fiskehamnskommissionen hade äfven,
            med hänsyn till fiskelägets och hamnens stora betydelse, föreslagit,
            att 10,000 kronor skulle anslås till denna fiskehamns förbättrande.
            De närvarande fiskarena uttalade sin glädje öfver att hushållningssällskapet
            velat låta undersöka deras ställning; och hoppades de att hjälp
            på ett eller annat sätt skulle kunna bringas dem.
          </p>
          <p xml:id="i-Fmm55dWRYGLP9PuNV3dKQq">
            Trysunda fiskeläge i Nätra socken.
          </p>
          <p xml:id="i-9QUR4FJHbkz7D7M1Et3LG8">
            Vid det i detta fiskeläge hållna mötet voro 17 fiskare närvarande,
            och upp- lystes därvid, att 22 hushåll bodde där, hvaraf 17 hela
            året och 5 endast sommar- tiden. Fiskeläget med tillhörande skär
            och fiskevatten äges af Kungl. Maj:t och kronan, som hittills
            utarrenderat det för 15 år i sänder till den högstbjudande och
            ej direkt till fiskarena, hvilka i sin ordning vanligen fått betala
            en betydligt högre afoift till arrendatorn. Årliga arrendet har
            på sista tiden varit 515 kronor med rätt till 115 träd årligen.
            Arrendetiden utgår den 31 december innevarande år. För omkring
            25 år sedan voro 15 strömmingsnotar i bruk, men nu funnos här
            blott 12. Lax- och sikfisket är obetydligt på denna plats. En
            del af fiskarena måste för att kunna reda sig skaffa biförtjänster
            genom lastningsarbete vid lastageplatser under vissa tider af
            året. Redan i fjol vintras hade fiskarena till Kungl. Maj:t inlämnat
            köpeanbud å fiskeläget men ännu ej erhållit något besked om detta
            anbuds antagande eller för- kastande. De hade egna, tämligen goda
            boningshus och fiskebodar och önskade nu att få förvärfva sig
            åtminstone bostads- och fiskerätt samt den jord, de uppodlat till
            potatisland m. m., äfvensom nödigt skogsfång och möjligen någon
            del af den närbelägna odlingsbara marken.
          </p>
          <p xml:id="i-LhiAd87ksozSpGHg6KqL7Z">
            Ulföhamn i Nätra socken.
          </p>
          <p xml:id="i-QfhmMYfaMts6zv4y75UcGv">
            Detta fiskeläge tillhör Ulfö—Sörby. Vid det sammanträde, kommitterade
            hade därstädes, närvoro såsom ombud för de 39 hushållen i fiskeläget
            fiskarena J. Ax. Söderberg och O. Axel Söderberg samt lotsförmannen
            J. A. Viberg; och förklarade dessa, att i afseende på fiskarenas
            bostads- och fiskerätt vid detta fiskeläge vore förhållandena
            så osäkra, att de hvilken
          </p>
          <pb facs="riksdagen-motions-pdf/data/1911/mot_1911__ak__97/mot_1911__ak__97-011.pdf"/>
          <p xml:id="i-R9iqNvN8ZuUyg7XSLcEzcR">
            Motioner i Andra kammaren, Nr 97. 21
          </p>
          <p xml:id="i-ULAkyuWUmskym7UcHrUqUB">
            dag som helst kunde bortdrifvas från sina hem. Intet annat skriftligt
            aftal om deras arrende hade de förut kunnat erhålla än ett protokoll
            öfver en hamnstämma, som enligt hosföljande ordningsstadga årligen
            hålles omkring den 24 augusti. Men enär byamännen i Ulfö—Sörby
            numera ej plägade infinna sig på denna stämma, kunde nu ingen
            giltig anteckning ske rörande arrendet för efterföljande år. Såsom
            bilagda skiftesprotokoll utvisar, hade i år delning af fiskeläget
            begärts, något som ytterligare bidragit att öka osäkerheten rörande
            bostadsrätten för när- maste tiden. Hittills hade ett slags sämjedelning
            af hamnens 34 fiskebodar gällt, så att hvarjo hemmansägare hade
            5 å 6 bodar att underhålla och utarrendera. Arrendet för fiskebod
            jämte tomt och gistplats samt fiskerätt var nu 32 kronor per bod
            men hade fordom varit 15 kronor. Arrendetiden hade ansetts gälla
            för blott ett år i sänder, men den fiskare, som årligen erlagt
            afgiften, hade i regel fått kvarbo till sin död. De festa fiskarena
            hade bott här hela sin lifstid, och numera flyttade ingen härifrån
            för vintern, sedan de efter hand uppfört ordentliga vinterbostäder
            ät sig. Ombuden ansågo, att den enda utsikten för fiskarena att
            kunna komma till en tryggare och bättre ställning vore att fiskeläget
            med tillhörande fiskevatten för- värfvades af Kungl. Maj:t och
            kronan och att sedan andelar i detsamma kunde få med äganderätt
            förvärfvas af fiskarena.
          </p>
          <p xml:id="i-VHygkX6vW9KFXA1fekWBzK">
            Grunnan 1 Nätra socken.
          </p>
          <p xml:id="i-JdhAYNLJB6nbZFG2ykmaKa">
            Detta fiskeläge är beläget på södra Ulfön. Afven detta tillhör
            byamännen i Ulfö—Sörby, men har fordom tillhört Kungl. Maj:t och
            kronan och arrenderades då senast af fiskare från Härnösand. Fiskarena
            bo här endast sommartiden och äga samt underhålla själfva sina
            fiskebodar och boningshus. Fångsten delas lika mellan fiskebåtarna.
            Sista arrende- aftalet hade gällt för 5 år och utginge i år. Afgiften
            hade varit 22 å 25 kronor per fiskebåt eller halfnot-rättighet
            räknadt. Fiskebåtarnas och fiskarefamiljernas antal hade under
            tiden minskats från 15 till 12, och fordrade nu byamännen därföre
            högre afgift per båt räknadt, på det att deras inkomst af fiskeläget
            ej skulle bli minskad. De närvarande fiskarena uppgåfvo, att de
            nyligen tillsport byamännen, om de mot samma afgift som förr,
            por fiskebåt räknadt, skulle åter få arrendera fiske- läget, men
            hade då en af byamännen nekat utarrendera hamnen och de andra,
            såsom redan anförts, velat höja afgiften. Fiskarena ansågo sig
            icke kunna ingå på höjning af denna, då de nu hade dryga utskylder
            för sina torp å fastlandet (i Vibyggerå socken) och dessutom finge
            erlägga särskildt för betesrätt samt för ved och annat husbehofsvirke.
            De önskade därför att något skulle göras för att för- bättra deras
            ställning till strand- och fiskerättsägarna, i annat fall troddes,
            att fiskeläget skulle till sist öfvergifvas. Fiskehamnskommissionen
            hade, enligt hvad det upplystes, tillstyrkt ett anslag af 3,000
            kronor för hamnens förbättrande.
          </p>
          <pb facs="riksdagen-motions-pdf/data/1911/mot_1911__ak__97/mot_1911__ak__97-012.pdf"/>
          <p xml:id="i-JgX49kMZmmZRbJT19BCChU">
            22 Motioner i Andra kammaren, Nr 97.
          </p>
          <p xml:id="i-748vDmvP2trS7YQBm8v1GN">
            Bönhamn i Nordingrå socken.
          </p>
          <p xml:id="i-FET4XwQGQ2hswtYV5Bc1n3">
            På denna fiskeplats, som därefter besöktes, voro afgifterna jämförelsevis
            låga; för bostadsrätt 3 kronor per tomt till bostad med fiskebod
            och för fiskerätt en fjärding strömming per båt. Boningshus och
            fiskebodar ägas af fiskarena och voro ganska väl underhållna.
          </p>
          <p xml:id="i-CqzHNvfPLscZ7JmMn8xMLx">
            Solum å Hernön.
          </p>
          <p xml:id="i-YbgzGCchPUu5PUsvaMvBD">
            Detta fiskeläge äges af fiskarena själfva. Dessa sade sig ej
            önska någon förändring i afseende på sina bostadsförhållanden.
            Rymliga tomter och bostäder funnos här.
          </p>
          <p xml:id="i-QAq8pSxRbcrEQAzhkw5vs2">
            Gånsvik å Hernön.
          </p>
          <p xml:id="i-HZ6jbzD9y57SvF4yuvJGd8">
            Äfven detta fiskeläge innehafves af ägarne själfva, som jämte
            det de sköta sina hemman här bedrifva fiske. Fiskebodar och bryggor
            voro mycket dåligt underhållna, och beklagligt nog syntes intresset
            för renlighet i fiskebodarna ej vara stort här. En anledning här-
            till torde vara att ringa tillgång finnes till arbetskrafter,
            då ju hemmanens skötsel tarfva mycket arbete. De fiskare, som
            äga eller inneha blott några tunnland jord, synas kunna hinna
            med att sköta både jorden och fisket på ett tillfredsställande
            sätt, men de, som hafva någon större jordareal, ha sällan tillräckligt
            med arbets- krafter att kunna sköta både jordbruket och fisket
            så som sig bör.
          </p>
          <p xml:id="i-XDYRtJje6f1vjWVaM3amUU">
            Prästhushamn å Hemsö.
          </p>
          <p xml:id="i-A96LEkYkZ7XoiofSKiAKvQ">
            I fiskeläget finnas f. n. 9 fiskebåtar och 14 hushåll; för 25
            år sedan funnos 16 båtar, för 10 år sedan 12 båtar; 4 af fiskarena
            hafva ej jord; de öfriga äga dels torp, dels äro 2 hemmansägare,
            som bedrifva fiske. Äfven här uttalades som önskemål, att fiskarena
            på tryggare villkor finge arrendera fiskerätt och bostadsplatser
            eller genom årliga afbetalningar bli ägare af dessa.
          </p>
          <p xml:id="i-RAPUDzzzKPbod33xBqGVMH">
            Af denna undersökning, som sålunda verkställts, finna kommitterade
            till fullo ådagalagdt, att de missförhållanden, hvilka af fiskeriinstruktören
            Ling i hans till förvaltningsutskottet ställda, här förut vidrörda
            skrifvelse påpekats, äro af den art och betydelse för såväl fiskarena
            och jord- och fiskerättsägarna själfva som det allmänna, att ett
            verksamt ingripande från hushållningssällskapet är fuilt motiveradt,
            såvida utnyttjandet af det värdefulla fiskevattnet vid våra kuster
            ej skall helt eller delvis äfventyras. Såsom hushållningssällskapet
            kraftigt understödt andra näringsgrenar, när så påfordrats, synes
            det kommitterade vara både skäligt och nödigt, att detsamma söker
            förhjälpa fiskarebefolkningen till ordnade och bättre existensförhållanden.
          </p>
          <pb facs="riksdagen-motions-pdf/data/1911/mot_1911__ak__97/mot_1911__ak__97-013.pdf"/>
          <p xml:id="i-EPt6DqaCRVXJV2vU5Wf9A6">
            Motioner i Andra kammaren, Nr 97. 23
          </p>
          <p xml:id="i-QTpDL9wKAP3tJ1d99xH5DV">
            Det kan ej vara som sig bör, att fiskelägen, som länge gifvit
            sina innehafvare om icke riklig så dock skälig utkomst, skola
            komma att på grund af missförhållan- den, hvilka säkerligen kunna
            afbjälpas, utsättas för faran att ödeläggas. Kommitterade, som
            hafva sig bekant, att staten förut på annan ort inom riket (Blekinge
            län) gifvit sin kraftiga medverkan till förbättrande af fiskehamns-
            förhållanden, hafva med ledning af här förut relaterade omständigheter
            enats i den uppfattningen, att det vore högeligen önskvärdt och
            gagnande för fiskarebefolkningen, om fiskelägena blefve för all
            framtid friköpta från deras ursprungliga ägare och upplåtna till
            dem, som själfva idka fiske, då, såsom visats, sambruk af fiske
            och jord i något större utsträckning måste verka hämmande för
            dessa båda närings- fång. Härigenom skulle fiskarena komma ur
            den beroende ställning, som nu verkar ytterst ogynnsamt på deras
            näring. Fiskarebefolkningen kunde då med större in- tresse vinnlägga
            sig om denna, sina hamnar och hem, då dessa af dem själfva fritt
            disponeras. Större möjlighet till erhållande af lån till bostäder
            samt fiskeredskaps och båtars anskaffande och förbättrande skulle
            då också uppstå, med ett ord, deras för det allmänna så betydelsefulla
            näring skulle icke blott bevaras utan ock gå framåt. En lösning
            af frågan hafva kommitterade tänkt sig sålunda: Att förvaltningsutskottet
            ville i underdånig skrifvelse till Kungl Maj:t, med påpekande
            af den bekymmersamma ställning, i hvilken fiskarebefolkningen
            uti en del hamnar inom länet befinner sig, föranstalta en mera
            utförlig undersökning samt eventuella aftal med vederbörande ägare,
            hvarigenom hamnarna med därtill hörande fiskerätter öfverlåtas
            direkt till Kungl. Maj:t och kronan, och att, om sådan öfver-
            låtelse komme till stånd, fiskelägena omedelbart uppdelas i visst
            antal lotter eller delar, så att hvarje fiskare finge sig ett
            visst eget område i hamnen att bebygga i enlighet med fastställd
            plan. Härför erforderliga medel skulle af staten förskjutas och
            af blifvande köpare så återgäldas, att köpeskillingen, fördelad
            på samtliga lotter, erlades medelst en viss annuitet och ränta
            årligen tills det hela vore till fullo guldet. Tiden för en sådan
            amortering borde ej understiga 20 år. Härnösand den 31 augusti
            1910.
          </p>
          <p xml:id="i-CP9Y2V35Fa6fJFt7Wbx3my">
            J. Modin. C. J. Öberg. FE. P. Hansson. J. A. Ling.
          </p>
          <p xml:id="i-EaA6nGaxRtbyDLhe4WWsvm">
            Bestyrkes å tjänstens vägnar: J. Modin. Från vidimerad afskrift
            rätt afskrifvet, betygar:
          </p>
          <p xml:id="i-2uGayeS1uGiLrbZzBXoZYu">
            A. J. Hagström. Fr. Berglund.
          </p>
        </div>
      </div>
    </body>
  </text>
</TEI>
