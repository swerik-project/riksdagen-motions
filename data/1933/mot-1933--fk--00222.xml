<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1933--fk--00222">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1933/mot_1933__fk__222/mot_1933__fk__222-001.pdf"/>
      <fw xml:id="i-MuR6uPp7FrDSWteMU4DgTT">
        Motioner i Första kammaren, Nr 222. 15
      </fw>
      <div xml:id="i-9tfrsDML8eJPaveFuSpX4q" type="motHeader">
        <div xml:id="i-71UVMQtgMbYM5YoiNCsStw" type="motTitle"/>
        <div xml:id="i-GB95x2qwTD6SKb3NnPpCmq" type="motSubmissionInfo"/>
      </div>
      <div xml:id="i-6XAMmkeA66T5piZ3YUpYp2" type="motBody">
        <div xml:id="i-PA51oL2hvrcMnvYXCFZKxt">
          <p xml:id="i-6gjAapCaucFEYMUhCApte4">
            Nr 222.
          </p>
          <p xml:id="i-SkNSL1SQ8CLHM3wSN8CPdx">
            Av herr Wagnsson, om utredning rörande rundradions överförande
            i statens händer.
          </p>
          <p xml:id="i-CxTE7x2Zi3UihpNUcSfyup">
            Vårt lands rundradioverksamhet har på kort tid fått en synnerligen
            stor omfattning. Vid senaste årsskiftet uppgick licensantalet
            till c:a 600,000. Härav framgår, att rundradion blivit en nationell
            angelägenhet av betydande mått. Det var naturligt, att regeringen
            1924 lämnade koncession till ett enskilt företag. Man visste inte
            då mycket om radion och dess utvecklingsmöjlig- heter. Nu har
            radion blivit en betydelsefull kulturfaktor för folkbildning och
            förströelse och ett mäktigt verktyg för opinionsbildning. Då man
            får räkna med flera lyssnare på samma licens, torde man kunna
            säga, att om- kring hälften av Sveriges befolkning tillhör radiolyssnarnas
            krets. Rundradion handhaves av ett enskilt bolag, A.-B. Radiotjänst.
            Aktie- ägare äro till ?/; tidningspressen, med T. T. i spetsen,
            till !/; radioindustrin. Programfrågor avgöras av ett av bolagsstyrelsen
            utsett arbetsutskott. En eftergranskning av programmen sker av
            det s. k. programrådet, vilket sam- manträder en gång i månaden.
            Programrådet saknar annan befogenhet än att göra anmälan till
            Kungl Maj:t eller Radiotjänsts styrelse. I stort sett har Radiotjänst
            skött sin uppgift på ett ansvarskännande sätt. Fog har dock icke
            saknats för klagomål över ledningens brist på folklig in- ställelse.
            Starka skäl tala för ett överförande av rundradion i statens händer.
            Stats- radiotanken har över allt i Europa vunnit terräng. I de
            båda europeiska länder, där licensantalet är störst i förhållande
            till folkmängden, nämligen England och Danmark, är rundradion
            förstatligad, i Danmark sedan verk- samhetens start, i England
            sedan några år. Tyskland, som näst England visar den största absoluta
            siffran på radiolyssnare, håller f. n. på att om- organisera verksamheten,
            så att programmen ställas under statskontroll. I Norge bifölls
            i början av detta år enligt meddelande i dagspressen en re- geringsproposition
            om rundradions förstatligande, med programverksamheten lagd under
            undervisningsministeriet och den tekniska driften under trafik-
            ministeriet. De svenska statsmakterna synas på allvar böra överväga,
            om ej rund- radion också i vårt land nu bör förstatligas. Det
            synes böra vara en stats- angelägenhet av vikt att utnyttja rundradions
            nästan obegränsade möjlig- heter att skaffa folkets breda lager
            upplysning och förströelse. Folkbild- ningsväsendet och skolundervisningen
            skulle i större utsträckning än nu sker kunna ta radion i sin
            tjänst. Att särskilt skolundervisningen i rund- radion äger ett
            betydelsefullt redskap för kunskapsmeddelelse är genom den skickligt
            ledda skolradioverksamheten sedan flera år tillbaka konstaterat.
          </p>
          <pb facs="riksdagen-motions-pdf/data/1933/mot_1933__fk__222/mot_1933__fk__222-002.pdf"/>
          <fw xml:id="i-RHyCNAG6HVCNZetTMYJpas">
            16 Motioner i Första kammaren, Nr 222.
          </fw>
          <p xml:id="i-CfqvVso1Vc8TsTPpTcKp2q">
            Genom en statsradio skulle möjlighet ges att i än högre grad
            än nu till- godose berättigade kulturella synpunkter. Statsteatrarna,
            vilkas verksamhet genom ett uppmärksammat initiativ av ecklesiastikministern
            nu är föremål för omorganisation, skulle direkt kunna genom statsradion
            med sin verk- samhet nå större folklager. Att härigenom stora
            besparingar för det all- männa skulle kunna nås, samtidigt som
            programmens konstnärliga standard kunde höjas, är påtagligt. De
            vid kungliga teatrarna anställda skådespelarna och musikerna skulle
            kunna få fullgöra en del av sin verksamhet vid stats- radion utan
            extra arvoden. Vissa betydande kulturella vinster skulle inhöstas
            genom radions förstat- ligande. Också i ekonomiskt avseende skulle
            detta erbjuda fördelar. Radio- tjänsts organisation har visat
            en oroande tendens att svälla ut. De arvoden, som betalas medverkande
            i radio, ligga väsentligt högre än arvoden, staten i sin verksamhet
            brukar betala. I vissa fall kan ifrågasättas, om man icke gör
            utbetalningar, som äro orimligt mycket för höga. För de magra
            dags- nyheter, som Tidningarnas Telegrambyrå förmedlar, är byrån
            berättigad till en ersättning på 100,000 kronor, en summa som
            icke synes stå i rimlig pro- portion till nyheternas värde. Den
            ekonomiska tonsättarföreningen Stim, vars starkt ekonomiskt inriktade
            politik framkallat konflikter på många håll, har av Radiotjänst
            en ersättning på 24 öre pr licens, alltså 144,000 kronor pr år.
            Vissa musikinstitutioner erhålla dessutom subvention. Härom är
            kanske intet annat att säga, än att denna verksamhet borde synas
            på eckle- siastikdepartementets stat och komma under den anslagsbeviljande
            stats- maktens prövning. Ett förstärkt statsinflytande beträffande
            radion är påkallat av både kul- turella och ekonomiska skäl. Därvid
            borde programverksamheten självfallet sortera under ecklesiastikdepartementet.
            I den mån överinseende från sta- tens sida nu utövas över denna
            verksamhet sker det via telegrafstyrelsen och kommunikationsdepartementet.
            Att telegrafstyrelsen skulle vara sär- skilt skickad att utöva
            en kulturell, konstnärlig eller politisk kontroll på så vittomfattande
            områden, som radion omspänner, synes icke a priori kunna förutsättas.
            Med stöd av det anförda får jag hemstiälla, att riksdagen i skrivelse
            till Kungl. Maj:t ville anhålla om utredning om på vad sätt rundradion
            lämpligast bör överföras i statens händer.
          </p>
          <p xml:id="i-VAZkUdjJLSqn9sotf1GNq7" type="date">
            Stockholm den 26 januari 1933. Ruben Wagnsson.
          </p>
          <p xml:id="i-MHj8L7MJ65Vb2sHyj9T6VN">
            I motionens syfte instämmer:
          </p>
          <p xml:id="i-WSHU4k9rk2HoJ2thRBC6zJ">
            Wilhelm Björck.
          </p>
          <p xml:id="i-L7V59EJAxWomK2Aaoi5bko">
            Stockholm 1933. K. L. Beckmans Boktr. 220 33
          </p>
        </div>
      </div>
    </body>
  </text>
</TEI>
