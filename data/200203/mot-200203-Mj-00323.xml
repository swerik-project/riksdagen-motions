<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_Mj_0323/mot_200203_Mj_0323-0001.pdf"/>
      <div type="motHeader" xml:id="i-8T8N8kdQFRVrvCXt7o3jQd">
        <div type="motTitle" xml:id="i-KQrGrCwRSJjtCbpkSFf3ea"/>
        <div type="motSubmissionInfo" xml:id="i-Qe1apg8jNsH6CDALsqe241"/>
      </div>
      <div type="motBody" xml:id="i-UXgdG5vx83tVUHsRNJbY7A">
        <div xml:id="i-2rj1xhKxRvkUEGpxecgQfo">
          <p xml:id="i-PnkG7dT8LzjiCw6nC9gaJv">
            2002/03 mnr: MJ323 pnr: mp529
          </p>
          <p xml:id="i-9yrjrcAXAqzWH3PzFbvmFB">
            Motion till riksdagen 2002/03:MJ323
          </p>
          <p xml:id="i-AyVjdzLT2mZDsb1rVcm979">
            a ) Hillar Rosenqvist och Claes Roxbergh mp
          </p>
          <p xml:id="i-9mJA2o1tEgJYVHThVV3wF8">
            Omberg som nationalpark
          </p>
          <p xml:id="i-NHKDiU1AtaQ4znSPkSfycJ">
            Förslag till riksdagsbeslut
          </p>
          <p xml:id="i-Gtdxsrmekj3iezu3kSTikU">
            Riksdagen tillkännager för regeringen som sin mening vad i motionen
            anförs om att Omberg bör skyddas och förvaltas som nationalpark.
          </p>
          <p xml:id="i-7zKzyBpKT8fZTpcwSqBcgJ">
            Riksintresse
          </p>
          <p xml:id="i-XpRZp5ThFkhTeEaAGcRLYh">
            Hela Tåkern-Ombergområdet är klassat som riksintresse för natur,
            kultur och fritid. Trakten innehåller en stor koncentration av
            natur- och kulturvärden av internationell betydelse. Tåkern finns
            upptagen på den s.k. CW-listan över internationellt skyddsvärda
            våtmarker. Fågelsjön är vidare upptagen på WWF:s lista över vår
            planets viktigaste naturområden. Omberg är, med undantag för några
            få mindre naturreservat, oskyddat, trots att det är en av Sveriges
            viktigaste nationalklenoder vad gäller naturvärden. Berget utgör
            skolexemplet på en horst, en bergrygg som skjuter upp mellan två
            förkastningsbranter. Berget bär många spår av inlandsisen och
            dess avsmältning. Det ligger inom den mellansvenska israndzonen
            och låg för ca 10 000 år sedan som en ö i den baltiska issjöns
            smältvattenshav. Mäktiga slukrännor, en sandur (delta ovan havsytan)
            och spåren av högsta kustlinjen minner om denna tid. Inlandsisen
            täckte berget med kalkrik moränjord. Tillsammans med det gynnsamma
            lokalklimatet ger detta förutsättningarna för den yppersta växtlighet,
            med t ex rika lundmiljöer, orkidérika kalkkärr och artrika stäppängar
            och klippängar. På berget finns bl.a. en av Sveriges nordligaste
            naturliga bokskogar och en riklig förekomst av idegran. Vid en
            nyligen genomförd inventering hittades i en av Ombergs grottor
            den mycket ovanliga, rödlistade, mjöliga nålmossan. Det är den
            enda sentida fyndplatsen i Sverige. Berget hyser för övrigt minst
            160 utrotningshotade arter.
          </p>
          <pb facs="riksdagen-motions-pdf/data/200203/mot_200203_Mj_0323/mot_200203_Mj_0323-0002.pdf"/>
          <p xml:id="i-QkzUAG6t8fKLCdUAQChtnX">
            2002/03:MJ323
          </p>
          <p xml:id="i-QZjTubRVgiDooJ3XnSd2Vo">
            Av statliga Sveaskogs 1 700 hektar på Omberg ingår 761 hektar
            i EU:s skyddsnät Natura 2000 över den värdefullaste naturen i
            Europa.
          </p>
          <p xml:id="i-9TBd5WLPh4839Dg2aJ31mw">
            Turistmål
          </p>
          <p xml:id="i-N1wyKfiapRWfSkJVgpZ1KZ">
            Omberg har lockat människor alltifrån stenålderns jägare och
            bönder, som bosatte sig vid bergets fot och bl a byggde pålbyggnaderna
            vid Alvastra, järnålderns bosättare som = :byggde «fornborgar
            på = berget, via cisterciensermunkar på Alvastra kloster vid bergets
            fot och den kungliga djurgården på 1500-talet till dagens skolklasser,
            turister m fl naturnjutare. Omberg är idag ett av landets mest
            välbesökta naturområden med uppskattningsvis 300 000 besökare
            per år.
          </p>
          <p xml:id="i-AH915oeSHH3EiPPRyw8YBo">
            Ny nationalparksplan
          </p>
          <p xml:id="i-RabSjnoSCEtffK4zxB6i3h">
            Naturvårdsverkets nationalparksplan från 1989 upprättades för
            att man skulle ha ett bra underlag när man inrättade nationalparker
            runt om i vårt land. Planen kom att omfatta 20 projekt. Cirka
            hälften av projekten är genomförda. Omberg fanns med i nationalparksutredningen
            men kom inte med i den slutliga planen bland annat av det skälet
            att det inte ansågs vara ett tillräckligt stort orört område.
            Av den anledningen torde det vara svårt att instifta någon nationalpark
            i södra Sverige överhuvudtaget eftersom så gott som all mark här
            påverkats av människan alltsedan istiden. Omberg uppfyller med
            råge de kriterier som i nationella och internationella sammanhang
            ställs på en nationalpark vad gäller storlek, vetenskapliga värden,
            upplevelsevärden, kulturella värden, skönhet och storslagenhet.
            Berget rymmer även i huvudsak orörda naturtyper i sina brantområden.
            Att berget genom tiderna i övrigt påverkats av människans boende
            och brukande delar berget med nästan alla naturområden av någon
            storlek i södra Sverige, däribland många befintliga nationalparker,
            och bör inte vara något avgörande hinder för bildande av en nationalpark.
            Detta i synnerhet om bergets framtida bevarande och skötsel ges
            en inriktning mot ökad orördhet, hög biologisk mångfald och stora
            upplevelsevärden. Berget har sådana värden att det bör skyddas
            och förvaltas som nationalpark, den högsta skyddsform, som landet
            har för ett naturområde. Naturvårdsverket — påbörjade under 2001
            en översyn av nationalparksplanen. I samband härmed måste nya
            objekt kunna föras in i planen allteftersom nya fakta och inventeringar
            tillkommer. Omberg är ett exempel på ett sådant objekt som bör
            tillföras den nya nationalparksplanen.
          </p>
          <pb facs="riksdagen-motions-pdf/data/200203/mot_200203_Mj_0323/mot_200203_Mj_0323-0003.pdf"/>
          <p xml:id="i-XhcKb1L3md1NcWKAQa7XoT">
            2002/03:MJ323
          </p>
          <p xml:id="i-Ts5aiMgMesygkCBj64FWi5">
            Stockholm den 21 oktober 2002
          </p>
          <p xml:id="i-JpebU3ek22gXuAftqVtmMB">
            Helena Hillar Rosenqvist (mp) Claes Roxbergh (mp)
          </p>
        </div>
      </div>
    </body>
  </text>
</TEI>
