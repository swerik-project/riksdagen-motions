<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__fk__37/mot_1957__fk__37-001.pdf"/>
      <fw xml:id="i-PhQvV1vpM9zZRib4DEAhLp">
        Motioner i Första kammaren, nr 37 år 1957 9
      </fw>
      <div type="motHeader" xml:id="i-srm7aSs2RfJjQPUimDWLg">
        <div type="motTitle" xml:id="i-Fs4XCudsSKQu5rUezc25su"/>
        <div type="motSubmissionInfo" xml:id="i-NB5XPSh8kcRZJqk59CZXSH"/>
      </div>
      <div type="motBody" xml:id="i-FYxTAQhErpgoQQMPs8CKJE">
        <div xml:id="i-97UibWjvufT8DAobR4nBAJ">
          <p xml:id="i-JS6dpo4V1eKXpGwrZ6YMmh">
            Nr 37
          </p>
          <p xml:id="i-UjXx4UZ4s9odr98g1AqyEi">
            Av herr Hansson, om åtgärder till främjande av ett ordnat fri-
            lufts- och campingliv.
          </p>
          <p xml:id="i-Lg1HSy1odX1m2AC1imRCox">
            I årets statsverksproposition, tionde huvudtiteln, under H. Diverse
            8: Avsättning till fonden för friluftslivets främjande, hemställer
            statens fri- tidsnämnd, att anslaget till fonden höjes med 1 900
            000 kronor. Utan denna höjning skulle en restriktivitet i bidragsgivningen
            bli nödvändig, som säges dåligt rimma med de aktuella strävandena
            att skapa förbättrade semester- möjligheter i olika delar av landet.
            — En annan angelägen uppgift är, framhåller nämnden, att främja
            åtgärder för sanering av campingväsendet. Med tanke på campingområdenas
            stora antal kräves betydande belopp, om inom en snar framtid en
            mera allmän förbättring av förhållandena skall kunna åvägabringas.
            Ökade medel bör även tillhandahållas kommuner och organisationer
            som bidrag till förvärv av lämpliga fritidsområden. Det hade varit
            önskvärt att statens fritidsnämnd väsentligt kraftigare understrukit
            behovet av en snabb och effektiv sanering av campingväsendet i
            dess olika former. Friluftslivet och turismen har som bekant med
            motorfordonens hjälp under senare år fått en lavinartad utveckling.
            Den omväxling och rekreation människor härigenom kan förskaffa
            sig innebär en betydande tillgång. Men samtidigt har denna moderna
            form av turism skapat allvarliga och svårbe- mästrade problem
            i såväl inlandet som utmed kusterna. Erfarenheten har nämligen
            visat att områden särskilt lämpade för utflykter, bad och camping
            undergår en skrämmande förvandling därest de icke ställes under
            uppsikt samt blir föremål för renhållning och andra sanitära åtgärder.
            En stor del av den »lössläppta» allmänheten saknar tyvärr i beklaglig
            utsträckning naturvett — förmåga att på ett hyfsat sätt uppträda
            i och umgås med naturen; den visar likaså en skrämmande likgiltighet
            för annans rätt, det må gälla markägarens, ortsbefolkningens i
            övrigt eller andra tu- risters rätt och intressen. Skadegörelsen
            och nedskräpningen har redan på många håll tagit sig sådana uttryck
            att läget får anses ohållbart. Markägarna står merendels maktlösa
            gentemot denna utveckling. Det vore givetvis orimligt att begära,
            att markägarna på egen bekostnad skall bota de skador, som av
            dessa mer eller mindre tillfälliga och objudna gäster anställes
            inom stora områden. En del företagsamma markägare slår visser-
            ligen mynt av turistströmmen, då förutsättningar härför finnes,
            men i fler- talet fall skapas en motsättning mellan markägare
            och turister, som mot- verkar en tillfredsställande lösning av
            aktuella fritidsområdesproblem.
          </p>
          <pb facs="riksdagen-motions-pdf/data/1957/mot_1957__fk__37/mot_1957__fk__37-002.pdf"/>
          <fw xml:id="i-UXLE5CAQQPqWKu999V6Prm">
            10 Motioner i Första kammaren, nr 37 år 1957
          </fw>
          <p xml:id="i-HiTLbH3GnPb8kcyhqBXpZR">
            En av orsakerna till dessa motsättningar är de skilda meningarna
            om vad den s. k. allemansrätten innebär. Det lär även från auktoritativt
            håll ha uttalats, att s.k. tillfällig camping icke kunde anses
            oförenlig med de allmänna rättsgrundsatser, som gäller för allemansrätten.
            Å andra sidan hävdas — som det förefaller med rätta — att den
            på sedvana grundade rätten att taga väg över annans mark eller
            tillfälligtvis uppehålla sig där bygger på förhållandet mellan
            grannar eller på förhållandet mellan mark- ägarna och en begränsad
            krets av ortsbor. Principen har, säges det, sedan sekler godtagits
            inom denna ram såsom framsprungen ur det självklara behovet av
            att i det dagliga arbetet fritt kunna röra sig över ägogränser.
            En vägfarande har visserligen sedan gammalt icke hindrats att
            tillfälligtvis slå upp ett tält å annans mark för övernattning
            o. dyl. Det torde emellertid vara orimligt att åberopa denna »alle
            mans rätt» såsom stöd för det inten- siva utnyttjande av annans
            mark, som frilufts- och campinglivet medfört under de senaste
            åren. De för allemansrätten gällande rättsgrundsatserna får givetvis
            icke tillämpas på ett sådant sätt, att äganderätten till marken
            blir illusorisk. Det har redan framhållits, att markägarna står
            nästan vanmäktiga gent- emot denna utveckling. Men då även kommunerna
            äger ytterst begränsade möjligheter till kontroll och ingripanden
            har följden blivit att flerstädes ute i bygderna stora skönhetsvärden
            gått till spillo, att brandfaran ökat, ati allvarliga sanitära
            olägenheter, inte minst i form av vattenföroreningar, uppkommit,
            att livet i större campingläger i flera avseenden tagit förvil-
            dade former o.s.v. Det torde icke vara möjligt att få utvecklingen
            under kontroll på annan väg än genom lagstiftning. Denna synes
            böra syfta dels till markägarnas skydd, dels till att säkerställa
            allmänhetens berättigade krav på tillgång tili fritidsområden.
            Det första syftet torde kunna vinnas genom att alle- mansrättens
            innehåll närmare preciseras, möjligen såsom en begränsning i rättsskyddet
            till förmån för en krets av personer eller till förmån för dem,
            som äger hemvist inom visst område. För vinnande av det andra
            syftet synes en framkomlig väg vara att kommunerna ofta lämpligen
            två eller flera gemensamt — ålägges planering av fritidsområden
            samt iordningstäl- lande av större sådana för allmänt nyttjande.
            Förvärv, iordningställande och tillsyn av fritidsområden är förenat
            med betydande kostnader. Som statens fritidsnämnd framhåller bör
            ökade me- del härför tillhandahållas kommuner och organisationer.
            Den fritidsområ- dena frekventerande allmänheten synes dock själv
            i största utsträckning genom avgifter böra bidraga om inte till
            full amortering av anläggnings- kostnaderna så i vart fall till
            områdenas driftkostnader. Rätt handlagd bor- de fritidsområdenas
            utbyggnad och campingväsendets sanering rent av mindre vara en
            ekonomisk än en organisatorisk fråga.
          </p>
          <pb facs="riksdagen-motions-pdf/data/1957/mot_1957__fk__37/mot_1957__fk__37-003.pdf"/>
          <fw xml:id="i-8QhiddX2CD4Nn4D1EDEsyr">
            Motioner i Första kammaren, nr 37 år 1957 11
          </fw>
          <p xml:id="i-3v4E5aJY2H832gA6SXyo6h">
            I detta sammanhang torde böra erinras om att kronan är stor markägare,
            ofta dominerande i fjälltrakterna men även här och var vid kusterna.
            For- merna för statens direkta medverkan vid upprättandet av fritidsområden
            i dessa av turister eftersökta trakter äger likaså stor aktualitet.
            Som ovan framhållits nyttjas enskild mark numera av allmänheten
            i en utsträckning, som får anses sakna täckning i de för allemansrätten
            gällande rättsgrundsatserna. Detta förhållande har lett till skärpta
            motsättningar mellan markägare och allmänhet. Genom bristen på
            klara lagregler jämväl i andra hänseenden saknar markägare, kommuner
            och myndigheter — om än den goda viljan finnes — oftast möjlighet
            att råda bot för nuvarande oefterrättliga förhållanden och att
            lösa de problem, som sammanhänger med inrättandet av välordnade
            fritidsområden. I anledning härav får undertecknad hemställa,
            att riksdagen måtte i skrivelse till Kungl. Maj:t begära skyndsam
            utredning rörande behovet av åtgärder till främ- jandet av ett
            ordnat friluftsliv och därmed campingväsen- dets sanering samt
            den lagstiftning på området, som utveck- lingen nödvändiggjort.
          </p>
          <p xml:id="i-Kx71Cm3L9SuCLKpEwZm8mv">
            Stockholm den 22 januari 1957
          </p>
          <p xml:id="i-7saXZWEZGYbAwvkf5PyWRc">
            Nils B. Hansson
          </p>
        </div>
      </div>
    </body>
  </text>
</TEI>
