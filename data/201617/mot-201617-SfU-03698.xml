<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SfU-03698">
  <teiHeader>
    <fileDesc>
      <titleStmt>
        <title>med anledning av prop. 2016/17:154 Begränsningar i föräldrapenningen för föräldrar som kommer till Sverige med barn</title>
        <author corresp="i-H6i77bianCgQAnMyqCfYc8 i-XVjUKhsrrAKR1VwzwhSmLV">av Linus Bylund och Heidi Karlsson (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3698 av Linus Bylund och Heidi Karlsson (båda SD)</title>
          <idno type="rdwebb">H4023698</idno>
          <rs type="number">3698</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H4023698/text</ref>
          <ref type="dokument_url_html">http://data.riksdagen.se/dokument/H4023698</ref>
          <ref type="dokumentstatus_url_xml">http://data.riksdagen.se/dokumentstatus/H4023698</ref>
          <ref type="docx">http://data.riksdagen.se/fil/FE9259A7-4A82-4A44-B7B6-682EA62EAC2C</ref>
          <ref type="pdf">http://data.riksdagen.se/fil/2CCEDF61-E103-4161-872A-BAA298E0F439</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-H6i77bianCgQAnMyqCfYc8</idno>
            <name>Linus Bylund</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-XVjUKhsrrAKR1VwzwhSmLV</idno>
            <name>Heidi Karlsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LQFPVaNJqKXCjvwkUJPQpD" type="basedOn"/>
        <correspContext corresp="i-LQFPVaNJqKXCjvwkUJPQpD">
          <ref>Proposition 2016/17:154</ref>
        </correspContext>
        <correspAction xml:id="i-XmDtxwRaFNh47GTDfthvXp" type="signed"/>
        <correspContext corresp="i-XmDtxwRaFNh47GTDfthvXp">
          <note type="signatory" corresp="i-H6i77bianCgQAnMyqCfYc8"/>
          <note type="signatory" corresp="i-XVjUKhsrrAKR1VwzwhSmLV"/>
        </correspContext>
        <correspAction xml:id="i-EuSZxNn1hzVrgvcoLGerDX" type="submitted">
          <date when="2017-04-05"/>
          <time when="16:53:26"/>
        </correspAction>
        <correspAction xml:id="i-HaRtnTfbZk9XYjixxrkF85" type="reviewed">
          <date when="2017-04-10"/>
          <time when="15:30:55"/>
        </correspAction>
        <correspAction xml:id="i-NdoYfSNv5SncRSNJxxQEwo" type="dismissed">
          <date when="2017-04-18"/>
        </correspAction>
        <correspAction xml:id="i-3QmkskYa4u9w9vSaSpGG86" type="referred">
          <date when="2017-04-19"/>
        </correspAction>
        <correspAction xml:id="i-MqinX2ix9Be9KEAaM2MKfH" type="assigned">
          <date when="2017-05-31"/>
          <time when="16:58:08"/>
        </correspAction>
        <correspContext corresp="i-MqinX2ix9Be9KEAaM2MKfH">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-NQqJibmFPsVuCm6a3TNVYc" type="behandlas_i"/>
        <correspContext corresp="i-NQqJibmFPsVuCm6a3TNVYc">
          <ref type="uppgift">2016/17:SfU23</ref>
          <ref type="ref_dok_id">H401SfU23</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SfU23</ref>
          <ref type="ref_dok_titel">Begränsningar i föräldrapenningen för föräldrar som kommer till Sverige med barn</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UxiLZnnCCFHF4DwqVZ1tHs" type="motHeader">
        <div xml:id="i-P3bD9xNjoRvQ1YD7KsXUSn" type="motTitle">
          Motion till riksdagen 2016/17:3698 av Linus Bylund och Heidi
          Karlsson (båda SD) med anledning av prop. 2016/17:154 Begränsningar
          i föräldrapenningen för föräldrar som kommer till Sverige med
          barn
        </div>
      </div>
      <div xml:id="i-ULKicjso8uzDPz5zeBNGa7" type="motBody">
        <div xml:id="i-FP5CrwCaZwWKvAr9VS4owC" type="motProposal" subtype="förslag">
          <head xml:id="i-AxhQQQyYYjrVusPmMXvTT6">
            Förslag till riksdagsbeslut
          </head>
          <list xml:id="i-72G8CN6kxQKTg3APYr3htL">
            <item xml:id="i-DpHVaUUYW5MMzA1emmmh2x" sortKey="Yrkande 1">
              Riksdagen ställer sig bakom det som anförs i motionen om föräldrapenning
              på grundnivå respektive lägstanivå för de som inte är svenska
              medborgare och tillkännager detta för regeringen.
            </item>
          </list>
        </div>
        <div xml:id="i-WAHfeyay84M9XBoLV8xFWE" type="motContent">
          <head xml:id="i-PwZ43sntL28UJ5oKYTvrmJ" type="h1">
            Motivering
          </head>
          <p xml:id="i-4X4mZgNEfFRRaXtLKhrKxM">
            Regeringen föreslår att rätten till föräldrapenning för föräldrar
            som kommer till Sverige med barn anpassas efter barnets ålder.
            Förslaget innebär att om ett barn blir bosatt här i landet under
            det andra levnadsåret ska föräldrapenning lämnas under högst 200
            dagar sammanlagt för föräldrarna. Vid flerbarnsfödsel ska det
            kunna lämnas ytterligare 76 dagar för varje barn utöver det första.
            Om bosättning i stället sker efter det andra levnadsåret ska föräldrapenning
            lämnas under högst 100 dagar sammanlagt för föräldrarna, och vid
            flerbarnsfödsel under ytterligare 38 dagar för varje barn utöver
            det första.
          </p>
          <p xml:id="i-LCUt5susy6tApxDDFPMiFi">
            Sverigedemokraterna ser det som självklart att åldern på barn
            som kommer till Sverige proportionerligt måste utgöra grund för
            hur många dagar eventuell föräldrapenning kan delas ut och ställer
            sig därför positiva till grunderna i propositionens föreslagna
            begränsningar i relation till det aktuella barnets ålder.
          </p>
          <p xml:id="i-8f7FALVrv84RCMnv3Bp2cx">
            Vi är också positiva till att alla som har rätt att vistas i
            Sverige ska kunna ta del av våra ekonomiska trygghetssystem, såsom
            sjukpenning, a-kassa och föräldraförsäkring. Emellertid menar
            vi att ersättningsnivåerna i våra socialförsäkringar (exklusive
            försörjningsstöd och likvärdiga behovsprövade ersättningar), av
            vilka föräldrapenningen är en, ska vara baserade på tidigare arbete
            (sjukpenninggrundande inkomst, SGI) eller kopplade till medborgarskap
            i Sverige. Vi förordar därför en ändring så att föräldrapenning
            på grundnivå respektive lägstanivå, s.k. garantidagar, ska vara
            förbehållen svenska medborgare. Problemen med nuvarande system,
            och i synnerhet möjligheten till föräldrapenning utan tidigare
            förvärvsarbete som grund, är många.
          </p>
          <head xml:id="i-FnyA1QM5aUoWjANZGmfa91" type="h2">
            Jämställdhet
          </head>
          <p xml:id="i-4HX2ZwWJEUgAo3XMG23e4P">
            Människor som av olika skäl sökt sig till Sverige och fått tillstånd
            att uppehålla sig i landet behöver snabbt ges möjligheter att
            komma i arbete och göra rätt för sig; inte sällan kräver detta
            först utbildning i svenska och andra ämnen. Förutom de uppenbara
            fördelarna med färre bidragsberoende och fler i arbete, ger ett
            arbete i regel positiva effekter både för individens självkänsla
            och för samhällsanpassning (ofta felaktigt kallat integration)
            i stort. Därför är det förödande att föräldrar som aldrig har
            arbetat i Sverige och som har barn som skulle kunna gå i förskola
            eller annan barnomsorg ges möjlighet att skjuta på såväl erforderliga
            utbildningar som arbetssökande till förmån för att vara hemma
            med barn. Det är i sig ett svek mot alla de människor som behöver
            komma in i, och så småningom förhoppningsvis bli en del av, sitt
            nya samhälle. I synnerhet gäller det gruppen kvinnor, eftersom
            vi vet att det i regel är de som förväntas ta ansvaret för barnen.
            Med de föreslagna justeringarna ökar även möjligheten till jämställda
            förutsättningar att bli en del av samhället på ytterligare ett
            sätt. I ett teoretiskt exempel där någon av föräldrarna vid ankomst
            till Sverige börjar arbeta relativt omgående kommer denne efter
            en tid vara den som har rätt till föräldrapenning baserad på SGI,
            vilket vid ett uttag ökar möjligheterna för den andra föräldern
            att vara mer aktiv i studier eller arbetssökande. På så sätt blir
            förutsättningarna för deltagande i samhället bäst för den som
            har störst behov av det.
          </p>
          <head xml:id="i-21275vdT7G8KVQWnWG4mw8" type="h2">
            Segregerande system
          </head>
          <p xml:id="i-CYGBha24dbh3stACX1fbgx">
            Barns möjligheter att komma in i ett nytt samhälle och en helt
            ny kultur är många gånger mycket goda. Barn är både nyfikna och
            läraktiga och finner sig snabbare än vuxna i en ny miljö. Att
            inte göra allt för att ge barn som kommit till Sverige möjligheten
            att ta till sig den nya kulturen och språket så snart som möjligt,
            via förskolan eller annan barnomsorg, är att beröva barnet färdigheter
            som är mycket användbara, i förekommande fall oumbärliga, för
            ett harmoniskt fortsatt liv i det nya landet. Därtill kommer det
            faktum att ett barn som snabbt lär sig språk och sociala koder
            kan vara en mycket positiv del i föräldrarnas möjligheter att
            göra detsamma.
          </p>
          <head xml:id="i-XH6pxkWvGu4CPfQYqcj6cK" type="h2">
            Arbetsmarknadsåtgärder och studier
          </head>
          <p xml:id="i-J1bJbvegRzFeQBuyoqKsVn">
            Den som har för avsikt att bosätta sig permanent i Sverige och
            på sikt följdriktigt uppgå i nationen ska i vår mening ges möjligheter
            till det. Det innebär bl.a. att människor i arbetsför ålder, som
            inte har barn som är så små att de kräver omsorg i hemmet, ska
            betraktas som arbetslösa för att vara aktuella för arbete, studier
            eller andra arbetsmarknadsåtgärder. Det duger inte att människor
            som aldrig haft ett arbete i Sverige, som inte kan språket eller
            behärskar kulturen och på olika vis behöver komma in i samhället,
            i stället blir kvar i hemmet och i statistiken räknas som föräldralediga.
          </p>
          <p xml:id="i-Aw8mggwVkiWzooFCEobjre">
            Av bl.a. dessa skäl menar vi att föräldraförsäkringens grundnivå
            respektive lägstanivå ska vara förbehållen svenska medborgare
            och att propositionens förslag om begränsningar i relation till
            berört barns ålder bifalls med de justeringarna.
          </p>
        </div>
        <div xml:id="i-BiGYcsewjKe1PviReDkHi3" type="signatureBlock">
          <list xml:id="i-9p8UiAJ67D38H6JSDc3uKA">
            <item xml:id="i-E9wdEHHnQuxd3URyivs1k2" who="i-H6i77bianCgQAnMyqCfYc8" type="signature">
              Linus Bylund (SD)
            </item>
            <item xml:id="i-Q5Y9ZLK435XbmAKnuuBAVS" who="i-XVjUKhsrrAKR1VwzwhSmLV" type="signature">
              Heidi Karlsson (SD)
            </item>
          </list>
        </div>
      </div>
    </body>
  </text>
</TEI>
