<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199798-AU-00808">
  <teiHeader>
    <fileDesc>
      <titleStmt>
        <title>Mäns rättigheter</title>
        <author corresp="i-T576BDaw5pvVYLHtf4Pt4X i-T576BDaw5pvVYLHtf4Pt4X">av Lennart Rohdin (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mäns rättigheter</title>
          <idno type="rdwebb">GL02A808</idno>
          <rs type="number">A808</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GL02A808/text</ref>
          <ref type="dokument_url_html">http://data.riksdagen.se/dokument/GL02A808</ref>
          <ref type="dokumentstatus_url_xml">http://data.riksdagen.se/dokumentstatus/GL02A808</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-T576BDaw5pvVYLHtf4Pt4X</idno>
            <name>Lennart Rohdin</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-T576BDaw5pvVYLHtf4Pt4X</idno>
            <name>Lennart Rohdin </name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MBfw9CWBommVysCN2n21FB" type="signed"/>
        <correspContext corresp="i-MBfw9CWBommVysCN2n21FB">
          <note type="signatory" corresp="i-T576BDaw5pvVYLHtf4Pt4X"/>
          <note type="signatory" corresp="i-T576BDaw5pvVYLHtf4Pt4X"/>
        </correspContext>
        <correspAction type="referral" xml:id="i-Vmh5EQjvYNkEggobo1aesZ">
          <date when="1997-10-10"/>
        </correspAction>
        <correspAction type="dismissal" xml:id="i-DKTFTJ7PhY5ysw9n3w328R">
          <date when="1997-10-10"/>
        </correspAction>
        <correspAction type="submission" xml:id="i-LzKpFd9FnGkeCjPoPo5Rjp">
          <date when="1997-10-06"/>
        </correspAction>
        <correspAction type="referral" xml:id="i-Buy7rANWe5MK6Svc8hw57L">
          <date when="1997-10-10"/>
        </correspAction>
        <correspAction type="dismissal" xml:id="i-Cf84Wk34BMmtWdQT3PaH7L">
          <date when="1997-10-10"/>
        </correspAction>
        <correspAction type="submission" xml:id="i-FJNHrx6NQYa1nfbje3WqPp">
          <date when="1997-10-06"/>
        </correspAction>
        <correspAction type="assigned" xml:id="i-HUJnejxmf3FQfu7ZaGePs"/>
        <correspContext corresp="i-HUJnejxmf3FQfu7ZaGePs">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199798/mot_199798_A_0808/mot_199798_A_0808-0001.pdf"/>
      <div type="motHeader" xml:id="i-BtLvKjgfvGNupcyThdXmYi">
        <div type="motTitle" xml:id="i-K1Kw6CyXXWKVJAyfnutLrb"/>
        <div type="motSubmissionInfo" xml:id="i-RhyRywvfFARZr9P6UuP9zG"/>
      </div>
      <div type="motBody" xml:id="i-FEbNWDhaVrVHd2EuDkSNtu">
        <div xml:id="i-3ciB4rnmYfLFNHCwZ64XgS">
          <p xml:id="i-MQx9aEeZrUv8Rt4gTTFF7n">
            1997/98 |A808 A806-808
          </p>
          <p xml:id="i-PCWqnp8xwwbeTY6TahSpvM">
            Motion till riksdagen
          </p>
          <p xml:id="i-ANz5J47G23mLMEDam9K2Ab">
            1997/98:A808
          </p>
          <p xml:id="i-7tCzqCKAHf73EYoUo5KZ85">
            av Lennart Rohdin (fp) Mäns rättigheter
          </p>
          <p xml:id="i-HjJ8pzUSthTjxEoa5BU5EL">
            Motionen delad mellan flera utskott
          </p>
          <p xml:id="i-6mRoQqaVx1uufUjhBTmMjy">
            ”Andelen män i barnomsorgen har halverats på tio år. Och ännu
            fler väntas fly från yrket efter avslöjandet om pedofilen på ett
            privat daghem i Karlstad.” skriver Kommunaktuellt (27/1997) med
            anledning av statistik som Socialstyrelsen och SCB tagit fram
            för tidningens räkning. I Karlstads kommun finns 14 män som arbetar
            i den kommunala barnomsorgen. ”Jag tror att det är många som ifrågasätter
            sitt yrkesval just nu”, säger planeringssekreterare Jan Bonnevier,
            som själv varit förskollärare i tio år, till Kommunaktuellt. Runt
            om i landet kommer liknande nödrop i eftersvallet till den hysteriska
            mediakampanjen efter avslöjandet av den fruktansvärda och tragiska
            händelsen i Karlstad. Utvecklingen är emellertid, vilket framgår
            av den framtagna statistiken, inte ny utan har pågått i flera
            år. I efterdyningarna till medias löpsedels- mässiga rapportering
            av vålds- och sexualbrott mot barn och kvinnor sprids lätt vandringsmyter.
            Dessa skapar snabbt osäkerhet kring och för män i skola, barnomsorg
            och fritidsverksamhet. Vid en konferens i november 1996 anordnad
            av Arbetsmarknadsdepartementet kunde en medverkande från Stockholmsområdet
            rapportera om, att barn på dagis utan särskild anledning av sina
            föräldrar regelbundet utfrågas om den manliga personalens uppträdande
            mot barnen. I en debattartikel i Dagens Nyheter framförde Barn-
            ombudsmannen krav på regelmässig granskning av personalens bakgrund
            i detta avseende innan den anställs i skola eller barnomsorg.
            Vålds- och sexualbrott måste kräva en omedelbar och kompromisslös
            reaktion från samhällets sida. Men i all sin ohygglighet rör det
            sig om brott som begås av ett litet fåtal människor. Det kan och
            får aldrig föranleda samhället att se varje man, som söker sig
            till verksamhet med barn, som en presumtiv brottsling. Varje man
            och kvinna har rätt att välja den yrkes- inriktning som de önskar
            utan samhällets eller omgivningens hinder. Det är ett självklart
            jämställdhetsperspektiv gentemot den enskilde individen — i detta
            fall de män som väljer att arbeta i skola och barnomsorg, och
            som gör en stor och värdefull arbetsinsats. Män i skola och barnomsorg
            är också ett angeläget jämställdhetskrav sett från barnens synpunkt.
            Många män, som vuxit upp utan nära relation till en vuxen man,
            saknar trygghet i sin manliga identitet. Det finns anledning att
            tro att en lika naturlig manlig som kvinnlig vuxennärvaro i hem,
            förskola och
          </p>
          <pb facs="riksdagen-motions-pdf/data/199798/mot_199798_A_0808/mot_199798_A_0808-0002.pdf"/>
          <p xml:id="i-SLrVJ33Sy8DxeyesgyUvft">
            skola skulle ge många pojkar en helt annan identifikation och
            möjlighet att bygga upp en trygg manlig identitet. Även flickor
            behöver såväl manlig som kvinnlig vuxennärvaro under sin uppväxt
            och fostran. Ökade ansträngningar måste göras för att fler män
            skall välja yrkesverksamhet i skola och barnomsorg.
          </p>
          <p xml:id="i-PQD4hVW3QZw8h32ddzCwqx">
            Män och våld
          </p>
          <p xml:id="i-EehhFat2stmn7N6UbZMYvG">
            Att kvinnor misshandlas kan aldrig ursäktas. Varje civiliserat
            samhälle måste dra en absolut gräns och göra allt för att beivra
            brott. Men våld mot kvinnor är inte uttryck för vare sig mäns
            natur eller könsroll. De flesta män slår vare sig kvinnor eller
            barn. De väldigt många män som inte slår är för den skull vare
            sig icke-män eller hämmade i sin manliga natur eller könsroll.
            De betydligt färre kvinnor som slår är för den skull icke män
            eller manliga. Bankrånare, valutaspekulanter, fortkörare, urkundsförfalskare
            m fl är också oftast män, men uttrycker inte manlig natur eller
            beteende. Alla medborgare har en moralisk skyldighet att ta avstånd
            från våld i samhället — också män. Men män som grupp har inte
            större moraliskt ansvar för att det våld som äger rum huvudsakligen
            begås av män — men ett relativt fåtal. Icke-organiserat fysiskt
            våld som riktas mot män, kvinnor och barn är tvärtom mycket ofta
            uttryck för den enskilde förövarens vanmakt — oavsett om förövaren
            är man eller kvinna. Kanske är det ofta så i en mellanmänsklig
            konflikt — särskilt inom hemmets väggar — att en del män är underlägsna
            kvinnan på det verbala och emotionella planet och i relationen
            till gemen- samma barn. Överlägsenheten i fysisk styrka blir då
            i vissa fall vanmaktens uttryck. Och även då lika förkastligt.
            Fysiskt våld kan givetvis aldrig accepteras, ursäktas eller förringas
            av samhället — oavsett vilken förklaringen till detta är. Men
            för att problematisera något, så ingår alldeles för ofta också
            emotionellt eller psykiskt våld/misshandel i den mellanmänskliga
            konflikt som får sitt utbrott i fysiskt våld och misshandel. Inte
            heller där är det enbart en manlig företeelse — kanske är kvinnor
            representerade i något högre grad där, än när det gäller fysiskt
            våld. Känslokallhet, ord såväl som tystnad kan skada en människa
            lika djupt som slag. Ofta är det både män och kvinnor som drabbas
            när tillvaron inte håller för påfrestningarna. Detta slags våld
            är knappast möjligt för samhället att beivra och kanske inte heller
            lämpligt att överväga ens om det vore möjligt.
          </p>
          <p xml:id="i-X32N3dfSqrZCF6pu9ECZWC">
            Jämställdhet — också för män
          </p>
          <p xml:id="i-LK8LT65hWd2J16kKPzHu84">
            Den jämställdhetsdebatt, som drog igång på allvar under det radikala
            60- talet, har på väldigt många sätt förändrat vårt tillvaro.
            Förutsättningarna för ett mer jämställt liv såväl i arbetsliv
            och politik som i hemmet har förbättrats väsentligt för såväl
            kvinnor som män. Men visst tvingas fortfarande väldigt många kvinnor
            kämpa mot fördomar och diskriminerande attityder för att kunna
            hävda sin rätt till lika rättigheter och lika lön. Där är det
            fortfarande långt, långt kvar.
          </p>
          <p xml:id="i-PYjjGFGYU1D65AgKmYAHA8">
            Mot. 1997/98A808
          </p>
          <p xml:id="i-jF9wicnLTNrbjvtXn2JeE">
            al
          </p>
          <pb facs="riksdagen-motions-pdf/data/199798/mot_199798_A_0808/mot_199798_A_0808-0003.pdf"/>
          <p xml:id="i-2UYbzmcUYCz82qpfBejmMP">
            32 Till det mest oacceptabla i många kvinnors vardag är hotet
            om våld, misshandel och sexuella övergrepp. Kvinnofrid är ett
            i många sammanhang okänt begrepp. Det är skrämmande och helt oacceptabelt
            att så många kvinnor ständigt skall behöva gå och vara på sin
            vakt gentemot kända och okända män. Det är en skam att kvinnojourer
            skall behöva finnas — men det är en räddning för många att de
            finns. De kvinnor som där gör en insats för sina medsystrar är
            värda mycket respekt och tacksamhet. Men i dagens jämställdhetsdebatt
            är många män tysta. I dagens jämställdhetsdebatt dominerar mer
            eller mindre militanta feminister, som helt monopoliserat debatten.
            Åtminstone den som hörs — den män hör. Män är inte längre partner
            i kampen för jämställdhet — män är problemet. Nu är det mer könskrig
            än jämställdhetsarbete. Men jämställdhet är inte någon kvinnofråga
            — den har män lika stor rätt till. Jämställdhet handlar ytterst
            om den enskilde individens rätt att själv kunna forma sin tillvaro
            utan tvingande traditioner eller fördomar. Inte att män och kvinnor
            skall vara så lika som möjligt. Det är de inte och kommer inte
            att bli, likaväl som att det självfallet finns stora variationer
            mellan olika män och mellan olika kvinnor. I ett jämställt samhälle
            görs inte allting till hälften av män och till hälften av kvinnor
            utan av människor oavsett om de är man eller kvinna. Bristen på
            jämställdhet slår olika hårt mot enskilda män och kvinnor. Varje
            enskild kvinna begränsas inte hårdare än varje enskild man. Att
            erkänna att män och kvinnor — liksom olika individer sinsemellan
            — är olika är inte att ge upp kampen för jämställdhet. Att förneka
            det med skälls- ord som ”biologism” är att skänka bort trovärdigheten
            i debatten till dem som inte vill ha jämställdhet. Det är inte
            för att vi alla är lika som vi skall ha jämställdhet, utan just
            för att vi inte är lika. Lika värde handlar inte om att förneka
            olikheter. Såväl i hem som i samhälle behövs både män och kvinnor
            — tillsammans kompletterar de varann. På samma sätt som alla människor
            har både manliga och kvinnliga sidor inom sig och bör bejaka dem
            för sitt välbefinnande. Jämställdhetsdebatten har hittills i huvudsak
            handlat om hur kvinnor varit undantryckta och diskriminerade —
            och fortfarande är. Men i det moderna samhället har män också
            utestängts på viktiga områden. I hem och i sociala relationer
            dominerar kvinnliga värderingar och förhållningssätt, som ofta
            utestänger män från att kunna delta utifrån sina förutsättningar,
            och som gör att män kommer i underläge. Kvinnor har ofta känt
            och känner säkert fortfarande ofta en vanmankt inför oförstående
            män, som förnekar att kvinnor är utsatta för subtila utestäng-
            ningsmekanismer både i arbetsliv, samhälle och politik, eftersom
            dessa präglas av manliga synsätt och värderingar som blivit normbildande.
            Kvinnor kan med all rätt hävda att kvinnliga synsätt och värderingar
            har mycket att bidra med i dessa sammanhang. På samma sätt kan
            män känna vanmakt, när de i sin tur hör kvinnor säga, att om bara
            män tog sitt ansvar för hem och familj så skulle allt bli bra.
            Samtidigt som de upplever samma oförståelse inför att hem och
            barn kan skötas på annat än kvinnors vis. Jämställdhet förutsätter
            att den som har makt
          </p>
          <p xml:id="i-CtNCCsoEayxEhBjjXLYb76">
            Mot. 1997/98A808
          </p>
          <pb facs="riksdagen-motions-pdf/data/199798/mot_199798_A_0808/mot_199798_A_0808-0004.pdf"/>
          <p xml:id="i-B1A7vKT4NfrYpyxEvKYyU5">
            och ansvar delar med sig både i hemmet, i arbetslivet och i politiken.
            Men det är inte alltid en fråga som lämpar sig för politiska beslut.
          </p>
          <p xml:id="i-DWtvGTzXDaWHvexhXg4XpV">
            Frånvarande pappor
          </p>
          <p xml:id="i-6QCqv9pteSMhTPnyFgYkNh">
            Fortfarande är pappor alldeles för frånvarande i sina barns vardag.
            Såväl för pojkars som flickors identifikation med sin manliga
            resp kvinnliga identitet är detta ofta av stor betydelse. Familjen
            hör till den civila sfären, där samhället skall ålägga sig stor
            restriktivitet med att ingripa. Pappamånad med 90 procent i ersättningsnivå
            är här dock ett ringa intrång för att bryta generationsgamla vanemönster.
            När familjer går i kras avstår, men i väldigt många fall också
            avhänds, mannen alldeles för ofta rätten till sina barn. Rätten
            till barnen är givetvis aldrig ovillkorlig. Barnens rätt måste
            alltid sättas främst. Men i de allra flesta fall saknas, vare
            sig ur mannens eller ur barnens synvinkel, anledning att mannen
            skall förlora sin lika rätt till barnen. En könsfördelning 50-50
            inom vissa yrkesområden är inte måttet på jämställdhet, men motsatsen
            är fort- farande främst ett tecken på bristande jämställdhet.
            Att män i vårdnadstvister i så hög grad förlorar rätten till sina
            barn är det med stor sannolikhet också. Denna fråga bör därför
            uppmärksammas i ett jämställdhetsperspektiv.
          </p>
          <p xml:id="i-JuQdCd8HoykMGxBuyWhenN">
            Mansjourer — krishanteringscentra för män
          </p>
          <p xml:id="i-Hkv5BtSE6ZrS6ngm4CUasD">
            Varför är män så tysta om sina innersta tankar? Varför blir män
            så ofta destruktiva mot sin omgivning och särskilt sig själva,
            när tillvaron brakar samman? Väldigt många män faller då — alldeles
            oavsett vad de tänkt sig — tillbaka i traditionellt manliga rollbeteenden.
            Det sitter mycket djupt. Vad som är arv och vad som är miljö är
            som så ofta alldeles omöjligt att reda ut. Män i kris är dock
            ofta mer utsatta och mer ensamma än kvinnor som — alls inte alltid
            men ändå betydligt oftare — har lättare att prata och lättare
            att vända sig till sina medsystrar. När regeringen i mitten av
            80-talet började jobba också med den moderna mansrollen insåg
            man att utsatta män också behöver stöd. Att vara utsatt har inget
            att göra med vem som bär hela eller del av ansvaret för krisen.
            Utsatta män kan behöva tala med män i sin utsatta situation på
            samma sätt som utsatta kvinnor behöver stöd av kvinnor. Inom vård
            och omsorg är verksamheten — på grund av den könsuppdelade yrkesvärlden
            — ofta mycket kvinnodominerad. Stöd till mäns krishantering framhölls
            därför som en viktig insats. Fortfarande kämpar de fåtaliga ideella
            mansjourerna och de än färre professionella krishanteringscentra
            för män ofta i motvind. Visst kämpar också kvinnojourer då och
            då mot snäva resurser lokalt, men få ifrågasätter det självklara
            i deras existens. Inom budgeten för jämställdhet finns ett anslag,
            från vilket bidrag ges till kvinnojourernas riksorganisation.
            Det är utmärkt, för de gör en ovärderlig insats för utsatta kvinnor.
            Det borde vara lika naturligt att mansjourer kan få bidrag till
            sin verksamhet från lokala huvudmän och från jämställdhetsbudgeten
            till sitt arbete på riksnivå.
          </p>
          <p xml:id="i-9fTxycQsLrXek2sYLtXDFQ">
            Mot. 1997/98A808
          </p>
          <p xml:id="i-Nxs4MtWrPvkNdQVmCSwRTH">
            Si
          </p>
          <pb facs="riksdagen-motions-pdf/data/199798/mot_199798_A_0808/mot_199798_A_0808-0005.pdf"/>
          <p xml:id="i-RRR7sGenxNDhPjHvu9iUK2">
            34 Fredade zoner
          </p>
          <p xml:id="i-NgAVdLM7KWxYsKyZKjPnu">
            Den gamla ordningen med pojk- och flickskolor må ha varit uttryck
            för ett föråldrat sätt att se på skillnaden mellan pojkar och
            flickor. I dag upptäcker man på många håll i skolan att flickor
            kommer i efterhand, varför försök görs med viss könsuppdelad gruppindelning
            i undervisningen — inte utan goda resultat. Det finns därför ingen
            anledning att förneka att behov ibland kan finnas av ”fredade
            zoner” i ett könsperspektiv. Det kan aldrig vara ett argument
            mot t ex kvinnliga präster i Svenska kyrkan. På det internationella
            fältet har den något udda företeelsen med den gentemot kvinnor
            fredade zonen inom klosterområdet Mont Athos på den grekiska halvön
            Chalkidiki kommit att uppmärksammas. Den grekiska regeringen har
            i EU:s ministerråd begärt en gemensam deklaration om att munkarna
            på Mont Athos även fortsättningsvis har rätt att neka kvinnor
            tillträde till sin lilla ö. De två kvinnorna i församlingen, de
            svenska och finska utrikesministrarna lär ha sagt nej. Det borde
            vara självklart att även män har rätt att få vara i fred i sådana
            undantagsfall. Frågan är ändå om inte subsidiaritetsprincipen
            gör att Sverige borde förklara att detta uteslutande är en fråga
            för Grekland.
          </p>
          <p xml:id="i-WgN3Dxu1QP9Kq34iFWnnvb">
            Hemställan
          </p>
          <p xml:id="i-5XCuwnEdZ5UCxYvfHo6QZv">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            värdet av manlig personal i skola och barnomsorg,' 2. att riksdagen
            som sin mening ger regeringen till känna vad i motionen anförts
            om jämställdhet också för män, 3. att riksdagen som sin mening
            ger regeringen till känna vad i motionen anförts om att i ett
            jämställdhetsperspektiv uppmärksamma hur vårdnadstvister löses
            mellan mammor och pappor,” 4. att riksdagen som sin mening ger
            regeringen till känna vad i motionen anförts om stöd till verksamheten
            vid mansjourer och krishanteringscentrum för män på lokal nivå
            och riksnivå,” 5. att riksdagen som sin mening ger regeringen
            till känna vad i motionen anförts om klosterområdet Mont Athos
            i Grekland.”
          </p>
          <p xml:id="i-YJsjcCcDGN2d5BeCgGFuFR">
            Stockholm den 6 oktober 1997
          </p>
          <p xml:id="i-5kVJGs4wv2pM2B4pnVX1Ab">
            Lennart Rohdin (fp)
          </p>
          <p xml:id="i-AYa6NVmj5uanJLi4L9ijwo">
            "Yrkande 1 hänvisat till UbU. ?Yrkande 3 hänvisat till LU. &gt;Yrkande
            4 hänvisat till SoU. "Yrkande 5 hänvisat till UU.
          </p>
          <p xml:id="i-2Gj23XkVDKkqUDGFhkCZ8H">
            Mot. 1997/98A808
          </p>
          <pb facs="riksdagen-motions-pdf/data/199798/mot_199798_A_0808/mot_199798_A_0808-0006.pdf"/>
          <p xml:id="i-8hTSHFGAcQq4kRH3p3W5Bt">
            Mot. 35 Gotab, Stockholm 1997 1997/98A808
          </p>
        </div>
      </div>
    </body>
  </text>
</TEI>
