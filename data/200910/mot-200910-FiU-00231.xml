<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-FiU-00231">
  <teiHeader>
    <fileDesc>
      <titleStmt>
        <title>Ny välfärdsrevision för Sverige</title>
        <author corresp="i-8WXKfVC5CVWBiV2pVhvraQ">av Luciano Astudillo (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ny välfärdsrevision för Sverige</title>
          <idno type="rdwebb">GX02Fi231</idno>
          <rs type="number">Fi231</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GX02Fi231/text</ref>
          <ref type="dokument_url_html">http://data.riksdagen.se/dokument/GX02Fi231</ref>
          <ref type="dokumentstatus_url_xml">http://data.riksdagen.se/dokumentstatus/GX02Fi231</ref>
          <ref type="doc">http://data.riksdagen.se/fil/DDB40D55-593F-4DC1-85B4-012022F8E71B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8WXKfVC5CVWBiV2pVhvraQ</idno>
            <name>Luciano Astudillo</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Y4T2xdBGJP8vhcJcW7ALab" type="signed"/>
        <correspContext corresp="i-Y4T2xdBGJP8vhcJcW7ALab">
          <note type="signatory" corresp="i-8WXKfVC5CVWBiV2pVhvraQ"/>
        </correspContext>
        <correspAction xml:id="i-TdT4Vv73frmGvWkuL8sMy8" type="numbering">
          <date when="2009-10-06"/>
        </correspAction>
        <correspAction xml:id="i-B84Yi98W55XVwymLAzTLiJ" type="submission">
          <date when="2009-10-02"/>
        </correspAction>
        <correspAction xml:id="i-AhdBgsqBv1dMjqiu2syFa9" type="transfer">
          <date when="2009-10-01"/>
        </correspAction>
        <correspAction xml:id="i-D2G2hFRZxfxHxHy2CMt4SL" type="assigned"/>
        <correspContext corresp="i-D2G2hFRZxfxHxHy2CMt4SL">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-FZU4Cq3MgMqG41BxtyGsPu">
            Förslag till riksdagsbeslut
          </head>
          <p xml:id="i-H4AhV78wBWym35L2Xoq3gr">
            Riksdagen tillkännager för regeringen som sin mening vad som
            anförs i motionen om en välfärdskommission för minskade klyftor
            i Sverige.
          </p>
        </div>
        <div type="motContent">
          <head xml:id="i-5Lg4dfwW9Rsuz4zr8hpG8D" type="h1">
            Motivering
          </head>
          <p xml:id="i-Vi3qPMAy1wtpTzmTum5Kvx">
            Den rådande globala finansiella krisen och lågkonjunkturen gör
            att läget i svensk ekonomi försämras kraftigt. Tillväxten är negativ
            och sysselsättningen minskar kraftigt. Redan idag är 8 procent
            arbetslösa men antalet förväntas stiga till uppåt 12 procent de
            närmaste åren. Utvecklingen tillsammans med de senaste årens stora
            skattesänkningar har inneburit att statens budgetunderskott nu
            når historiskt höga nivåer.
          </p>
          <p xml:id="i-FpFh2byMp4GHgnpC41MvCd">
            En bärande tanke i den borgerliga regeringens jobbpolitik sedan
            2006 har varit att slå sönder hushållsekonomin för de arbetslösa
            och sjuka. Genom kraftiga försämringar av trygghetsförsäkringarna
            så skulle människor jagas tillbaka i arbete, vare sig det fanns
            några jobb eller inte och vare sig människorna var friska eller
            inte. Dessutom skulle den borgerliga politiken bidra till att
            lägstalönerna sjönk. En ekonomisk piska var det politiska verktyg
            som ansågs kunna lösa alla problem i samhället. A-kassan urholkades
            därmed samtidigt som sjukersättningen fick en bestämd tidsgräns.
            Det finns nu därför ingen djupare och större klyfta än den mellan
            dem som är friska och arbetar och dem som är sjuka eller som söker
            ett arbete.
          </p>
          <p xml:id="i-4EnNQYspSqT3ETgtyXJjGJ">
            Regeringens politik har bland annat inneburit att en halv miljon
            människor hamnade utanför den gemensamma inkomstförsäkringen precis
            innan krisen startade. Klyftorna har därmed ökat ytterligare och
            den jobbpolitik som regeringen vann valet på har misslyckats totalt.
          </p>
          <p xml:id="i-HdMZX9Lfh4XLZidqCaBQ1c">
            Det framgår tydligt att de försämringar som pressats fram kommer
            att innebära ett dråpslag för kommunerna, den instans i samhället
            som står för basen i vår välfärd. Genom att försörjningsstödet
            kommer att öka, samtidigt som kommunsektorn fått sena och otillräckliga
            tillskott från staten, så kommer regeringens försämringar av sjukförsäkring
            och inkomstförsäkring att förvärra situationen för Sveriges kommuner.
            Staten har helt enkelt övervältrat stora kostnader på kommunerna.
            Sjunkande skatteintäkter och kraftigt ökande kostnader för kommunerna
            innebär därmed en försämrad förskola, skola och äldreomsorg. Barnen
            och de äldre får därmed betala priset för regeringens politik.
          </p>
          <p xml:id="i-CqtrvvaAQY3gVEwTUu6kxh">
            Ingen vet dock exakt hur mycket den förda arbets- och socialpolitiken
            ökar utanförskapet eller slår mot den lokala välfärden. Vad innebär
            det för medborgarna när kommunerna får betala priset för den borgerliga
            regeringens förda politik? Vad innebär det för ett barn att växa
            upp i ett område där normen är att föräldrarna lever på försörjningsstöd?
            Hur slår de ökade kostnaderna för försörjningsstödet mot exempelvis
            personaltätheten inom skola och äldreomsorg? Hur slår statens
            övervältring av kostnader mot olika kommuner? Hur påverkar den
            urholkade välfärden uppväxtvillkoren för morgondagens vuxna?
          </p>
          <p xml:id="i-93WkAZ3X4h5U6TzRY1D6Xp">
            1990-talskrisens effekter utreddes noga i Välfärdsbokslutet.
            Vi vet att barnfamiljer, ungdomar och svenskar födda utanför Sverige
            drabbades särskilt hårt. Utredningens slutsatser pekar på behovet
            av att vi ännu en gång ser över hur grupper i vårt samhälle påverkas
            av en lågkonjunktur och den politik som förs.
          </p>
          <p xml:id="i-ECWsVKPVXgxe8ocRk6JVzp">
            Därför menar jag att regeringen skyndsamt bör tillsätta en välfärdskommission
            vars uppgift blir att, med ett särskilt barnperspektiv, följa
            hur den förda politiken påverkar vårt samhälle både ekonomiskt
            och socialt. Slutsatserna kan ligga till grund för framtida beslut
            som syftar till att minska klyftorna i landet.
          </p>
        </div>
        <div type="motSignatures">
          <list>
            <item xml:id="i-5wLKiB5S2vahYAj6SUYMJS" who="i-8WXKfVC5CVWBiV2pVhvraQ">
              Luciano Astudillo (s)
            </item>
          </list>
        </div>
      </div>
    </body>
  </text>
</TEI>
