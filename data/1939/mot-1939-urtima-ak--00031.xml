<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1939/mot_1939_urtima_ak__31/mot_1939_urtima_ak__31-001.pdf"/>
      <fw xml:id="i-JtwkNsp9FE3hMrA2VwrKRz">
        Motioner i Andra kammaren, Nr 31. l
      </fw>
      <div type="motHeader" xml:id="i-RUfCNxMA7ABYkeNtfmXHFP">
        <div type="motTitle" xml:id="i-5bmqyfSLvHHCvDpkLiEkXZ"/>
        <div type="motSubmissionInfo" xml:id="i-SZKM3FCfKyS1UkcVqgHLji"/>
      </div>
      <div type="motBody" xml:id="i-GRjCFSDcTMNrnCnqZhsJ2V">
        <div xml:id="i-FrYGGTPg4FzEMTxfSEUcKF">
          <p xml:id="i-3RNo6TvJdk3mfsiZcsWX2p">
            Nr 31
          </p>
          <p xml:id="i-NzxS5RzFKeMdSPDU3yNS9o">
            Av herr Bagge m. il., i anledning av Kungl. Maj:ts proposition,
            nr 66, angående prisreglerande åtgärder på jordbrukets område.
          </p>
          <p xml:id="i-4yS42oNPoeR7Tu28GFQG61">
            I proposition nr 66 har Kungl. Maj:t för återstoden av regleringsåret
            1939/ 40 framlagt förslag angående stödåtgärder för jordbruket.
            Propositionen är föranledd av det läge, vari vår livsmedelsförsörjning
            till följd av krigs- utbrottet kommit. Den avser att utan hinder
            av senaste lagtima riksdags beslut anpassa regleringsåtgärderna
            efter den inträdda situationen och ut- vidga dem i den mån så
            erfordras för att trygga nödig inhemsk livsmedels- produktion.
            En dylik av tidsläget påkallad allmän omprövning av de i våras
            fastställda direktiven är givetvis endast att hälsa med tillfredsställelse.
            Den av Kungl. Maj:t begärda fullmakten är mycket tänjbart avfattad.
            Den tämligen obeskurna frihet att välja mellan olika linjer, som
            Kungl. Maj:t genom fullmakten vill erhålla, innebär en större
            maktfullkomlighet för re- geringen än någonsin hittills under
            jordbruksregleringens tid. Den fullmakt, som urtima riksdagen
            skall lämna, torde även enligt vår mening med hän. syn till det
            ovissa läget böra göras vidsträcktare än normalt för att göra
            det möjligt för regeringen att från tid till annan i mån av behov
            anpassa cch justera verkställighetsåtgärderna. Likväl kunna vi
            icke undertrycka den re- flexionen att de direktiv, som Kungl.
            Maj:t begärt av riksdagen, i vissa fall äro liktydiga med inga
            direktiv alls, d. v. s. med fullständig handlings- frihet för
            Kungl. Maj:t. Det synes oss, som om riksdagen i vissa hänseenden
            klarare bör utforma de åt Kungl. Maj:t lämnade bemyndigandena.
            Fullmakten åsyftar icke ernåendet av ett fixerat prisläge för
            jordbruks- produkterna. Departementschefen har icke ens angivit,
            huruvida den tidi- gare uppställda övre gränsen för produktprisernas
            tillåtna svängningstal, d. v. s. 115 procent av 1925—1929 års
            genomsnittspriser, bör få överskridas eller icke. Han har låtit
            de föreslagna direktiven balansera mellan »å ena sidan jordbrukarnas
            strävan att vinna största möjliga ersättning för sina produkter
            och å andra sidan det allmännas intresse av att allt för häftiga
            förskjutningar i prisnivån icke äga rum», och han har betonat
            de stora svå- righeterna att nu rätt avväga dessa intressen, helst
            som »krisens utveckling icke med någon större säkerhet kan förutses».
            För vår del måste vi finna det ur olika samhälleliga synpunkter
            välbe- tänkt att icke i nuvarande ovissa läge söka fastlåsa priserna
            vid en viss högsta nivå. Uppenbart är nämligen, att prisnivån
            måste göras beroende av och bestämmas med hänsyn till en rad faktorer,
            som icke i förväg kunna beräknas. Dit höra bl. a. den allmänna
            prisutvecklingen i landet och möj- ligheterna till upprätthållandet
            av export och import av jordbruksprodukter,
          </p>
          <p xml:id="i-TotrczQhhTuNtUMNrH8B2u">
            Bihang till urtima riksdagens protokoll 1939. 4 saml. Nr 31—33.
            1
          </p>
          <pb facs="riksdagen-motions-pdf/data/1939/mot_1939_urtima_ak__31/mot_1939_urtima_ak__31-002.pdf"/>
          <fw xml:id="i-NEvwaWnqYMw2xY8thFRizS">
            2 Motioner i Andra kammaren, Nr 31.
          </fw>
          <p xml:id="i-Cc1cNMFfmnZm594CArpVgs">
            för att tala om frågan om krigets varaktighet. Oundgängligt är
            dess- utom, att riksdagen vid fastställandet av grunderna för
            jordbruksproduk- ternas prisrörelse varken bortser från den inverkan,
            som en stegring av livs- medelskostnaderna kan utöva på den allmänna
            pris- och löneutvecklingen, eller förbiser krigslägets maning
            till alla folklager och därmed även jord- brukarna att solidariskt
            bära de extra bördorna. Även med allt beaktande härav synes det
            oss dock med hänsyn till jord- brukarna skäligt liksom ock ur
            allmän samhällelig synpunkt nödvändigt, att — såsom ock i propositionen
            förutsättes — en förbättring av produktpriser- na i nuvarande
            läge åstadkommes. Jordbrukarna måste så långt sig göra låter gottgöras
            för de prisstegringar å produktionsförnödenheter, som inträtt.
            Ävenså måste hänsyn tagas till de svårigheter med transporter
            och arbets- kraft, som blivit en följd av krisen. En dylik utjämning
            måste framstå desto siarkare motiverad, som jordbrukarna före
            krisen icke erhållit full kompensation för prisstegringen å förnödenheterna.
            Samhället återigen har ett vitalt intresse av att regleringsdirektiven
            utformas på sådant sätt, att jordbrukarna stimuleras till att
            upprätthålla och — därest så skulle visa sig erforderligt — utvidga
            sin produktion. Inför risken av ett långvarigt krig och framtida
            avspärrningar måste det stå i överensstämmelse med alla med- borgares
            bästa, att jordbruket arbetar så att säga på förlag till stärkande
            av landets ekonomiska försvarsberedskap och därmed landets motståndskraft
            vid kommnade tänkbara påfrestningar. De prishöjningar, som med
            hänsyn till dessa jordbrukspolitiska mål! kunna påkallas, böra
            betraktas som en premie, varmed den konsumerande allmänheten försäkrar
            sig mot framtida folkför- sörjningsrisker. Erfarenheterna från
            världskrigsåren med dessas ransone- ringsbekymmer borde kvarleva
            i tillräckligt friskt minne för att vi denna gång ej skola försumma
            att i tid och med all kraft sörja för att i möjligaste mån säkerställa
            vårt livsmedelsbehov. Och den nu pågående konflikten har från
            början inneburit en sådan skärpning av handelskriget, som under
            förra kriget inträdde först i dess senare stadium, något som än
            mer under- stryker behovet under denna kris av en framsynt jordbrukspolitik.
            I detta sammanhang vilja vi beklaga bristen på tillräckligt omfattande
            undersökningar av jordbrukets produktions- och prisutveckling
            samt lön- samhet. De utredningar härom, som på riksdagens önskan
            lära ha påbör- jats inom jordbruksutredningen, böra kunna fullföljas
            oberoende av om Jordbruksutredningen i övrigt inställes. Nämnda
            undersökningar måste vara av värde vid bedömandet av de produktpriser,
            som i förevarande läge er- fordras för att skapa rättvisa mot
            jordbruket. Vid valet av möjliga utvägar att i nuvarande situation
            åstadkomma skä- liga produktpriser har Kungl. Maj:t, delvis i
            anslutning till jordbruksnämn- dens framställning, föreslagit
            att de medel, som äro behövliga för att skapa en viss prisnivå,
            till stor del skola tagas eller åtminstone skola kunna tagas från
            den ordinarie budgeten, d. v.s. av skattemedel. För ändamålet
            har Kungl. Maj:t nämligen äskat ett reservationsanslag av 30 milj.
            kronor å driftsbud- geten under nionde huvudtiteln. Vad de regleringar
            beträffar, som hittills
          </p>
          <pb facs="riksdagen-motions-pdf/data/1939/mot_1939_urtima_ak__31/mot_1939_urtima_ak__31-003.pdf"/>
          <fw xml:id="i-6i1cA869SPe2UBrX1aQceZ">
            Motioner i Andra kammaren, Nr 31. 3
          </fw>
          <p xml:id="i-Na3xvCZKnzipxEpsD5bztH">
            finansierats med hjälp av medel ur jordbrukets prisregleringsfond,
            har Kungl. Maj:t visserligen icke velat utesluta möjligheten att
            uppta mjölkav- gift, margarinaccis och slaktdjursavgift. Men av
            departementschefens utta- lande till statsrådsprotokollet att
            döma har upptagandet i fortsättningen av dessa avgifter gjorts
            beroende av vissa ganska vagt angivna omständigheter, varvid det
            skulle läggas i regeringens hand att besluta om deras uppbärande
            eller icke. Vad margarinaccisen beträffar, har Kungl. Maj:t dessutom
            ut- tryckligen förutsatt, att dessa medel — om accis upptages
            — ej längre skola tillföras prisregleringsfonden utan redovisas
            å driftsbudgeten. Enär reserva- tionsanslaget, trots att å prisregleringsfonden
            vid november månads slut en behållning å cirka 10 milj. kronor
            torde förefinnas och trots att av reg- leringsåret blott sju månader
            återstå, tilltagits så högt som 30 milj. kronor, måste detta ge
            fog för slutsatsen, att Kungl. Maj:t räknat med att mjölk- och
            slaktdjursregleringarna huvudsakligast skola uppbäras blott av
            skatte- medel, d. v. s. utan avgifter. Om denna tolkning av syftemålen
            är riktig, innebär Kungl. Maj:ts för- slag en fullständig omläggning
            av principerna för jordbruksstödet. Man måste ställa sig frågorna,
            dels om några trängande sociala skäl härför äro för handen, dels
            om det förevarande läget nödvändiggör denna vittgående omiäggning.
            Ehuru departementschefen ej särskilt understrukit det, torde man
            ha rätt att antaga, alt huvudmotivet för förslaget att basera
            regleringen på skatte- medel varit uppfattningen, att denna finansieringsmetod
            vore det för de breda lagren lindrigaste och rättvisaste sättet
            att möta en förhöjning av livsmedelskostnaderna. Gentemot detta
            bör först erinras, att den prissteg- ring för konsumenterna, som
            närmast torde komma i fråga, väsentligen be- gränsar sig till
            mjölk- och smörproduktionen. Så länge staten har makt att begränsa
            prisstegringen torde denna prisförbättring ej bli större än att
            den i allmänhet i nuvarande allvarliga och uppfordrande läge bör
            kunna bäras av konsumenterna. Därtill komma de finansiella betänkligheterna
            mot en alltför omfattande överflyttning till statsbudgeten av
            nya utgiftsän- damål vid sidan av alla de ofta oavvisliga militära,
            sociala och ekonomiska anslagskrav, som krisläget redan framkallat
            och som vid en förlängd kris med mångdubbel styrka komma att resas.
            Särskilt stor måste betänksam- heten vara mot att överföra en
            del av de för alla ofrånkomliga utgifterna för livsmedel från
            den enskildes budget till statsbudgeten, allra helst redan i en
            kanske långvarig kristids allra första skede. Det kan icke vara
            tänk- bart, att statsfinanserna uthärda trycket, om staten undan
            för undan be- lastas med nya skattekrävande uppgifter, och det
            torde vara oundvikligt, att staten i så fall under sin jakt efter
            lämpliga skatteobjekt även måste uppspåra nya konsumtionsskatter,
            varigenom konsumenterna blott kunna råka ur askan i elden. Det
            andra spörsmålet, d. v. s. huruvida man i nuvarande läge kan genom
            upptagande av hittillsvarande avgifter ha utsikt att ernå de eftersträvade
            produktpriserna, torde icke kunna besvaras med ett absolut ja
            eller ett abso-
          </p>
          <pb facs="riksdagen-motions-pdf/data/1939/mot_1939_urtima_ak__31/mot_1939_urtima_ak__31-004.pdf"/>
          <fw xml:id="i-8Y7tvswoPmH9xBb2Chrpu7">
            4 Motioner i Andra kammaren, Nr 31.
          </fw>
          <p xml:id="i-KcwN5Y2vKmEfTKGDQkDJ3z">
            lut nej. Vissa moment, t. ex. upprätthållandet av en export till
            ofördelaktiga priser eller oförmodade avsättningssvårigheter inom
            landet, kunna på ett oberäkneligt sätt förrycka kalkylerna. Utan
            att ingå på några sifferberäk- ningar skall här blott framhållas,
            att det kan vara möjligt att utan belast- ning av skattebudgeten
            uppnå den av Kungl. Maj:t åsyftade förhöjningen av mjölkpriset,
            därest margarinaccis och mjölkavgift bibehållas och därest mjölkavgiften
            vid ett smörpris av kronor 3: 25—3: 50 fortfarande utgår med 2
            öre; allt detta under förutsättning att smörproduktionen icke
            ökar, att" någon nämnvärd smörexport under ogynnsamma prisbetingelser
            ej äger rum och att en inskränkning av margarinkonsumtionen genomföres;
            avgifterna skulle i detta fall kunna vara tillräckliga för att
            även bära producentbidraget, d. v. s. 450-kilogram-pristillägget
            å mjölk till förmån för småbrukare. Tvenne av jordbruksnämndens
            ledamöter ha också i avgiven reservation för- ordat den hittillsvarande
            mjölkregleringens bibehållande och uppenbarligen funnit denna
            tillräcklig såsom grundval för en efter krisen anpassad effek-
            tiv prispolitik. Rent principiellt måste vi dessutom finna det
            föga rationellt att vid första påfrestning vidta åtgärder, som
            skulle bryta ner det regleringssystem, som under flera års experimenterande
            och med ledning av en riklig fond av samlade erfarenheter uppbyggts.
            Detta regleringssystem har trots vissa svag- heter och trots ogynnsamma
            omständigheter visat sig kunna verksamt främ- ja en förbättrad
            prisbildning för vår jordbruksnäring. Det har samtidigt påskyndat
            jordbrukets tekniska utveckling, och den höjning av produk- tionskapaciteten,
            som därigenom åstadkommits, skall icke minst i dessa av- spärrningstider
            visa sitt gagn för landet. Systemet har även så småningom kunnat
            utformas till en utjämning jordbrukarna sinsemellan utan statens
            finansiella mellankomst; det har därigenom kommit att bli en organisation
            för jordbrukarnas självhjälp och återgivit bondebefolkningen en
            rättmältig känsla av att vara självförsörjande. Först när marknadsförhål-
            landena av sig självaskapanöjaktiga priser bör därför avgiftssystemet
            avkopplas, och först när marknadsför- hållandena göra systemet
            otillräckligt bör det komplet- teras med andra, extraordinära
            statliga ingripanden. Vad speciellt mjölkavgiften beträffar, bör
            det ytterligare framhållas, att denna varit av stor betydelse
            för rationaliseringen inom mejerihanteringen. Oavsett vilket smörpris
            som uppnås bör avgiften under alla förhållanden upptagas till
            ett belopp, som motsvarar de med mjölkproduktionens regle- ring
            förbundna kostnaderna. Vidare bör särskilt beaktas, att mjölkavgiftens
            bortfallande skulle medföra ett avsevärt försämrat läge för mjölkproduktio-
            nen i Norrland. Kungl. Maj:t har visserligen förordat bibehållandet
            av det fasta prisutjämningstillägget, men detta är icke av någon
            avgörande bety- delse för förbättrande av de norrländska jordbrukarnas
            villkor. Det stora pristillägg, som via mjölkavgifterna kommit
            dem till godo, har hänfört sig dels till konsumtionsmjölkens förhållandevis
            större andel i den norrländska mjölkproduktionen, dels till det
            förhållandet att de norrländska prisutjäm-
          </p>
          <pb facs="riksdagen-motions-pdf/data/1939/mot_1939_urtima_ak__31/mot_1939_urtima_ak__31-005.pdf"/>
          <fw xml:id="i-Tq8wfEXiDMKRwdgaRWBgAd">
            Motioner i Andra kammaren, Nr 31. 5
          </fw>
          <p xml:id="i-Bjj7pAxYeCHHRseBF69s8m">
            ningsdistrikten äro undantagna från att medverka vid stödjandet
            av smör- exporten. Bortfaller mjölkavgiften synes för det norrländska
            jordbrukets vidkommande en sänkning av produktmjölkpriset inklusive
            pristillägg och därmed även konsumtionsmjölkpriset ej kunna undvikas.
            Även om avgifter upptagas på sätt vi nedan närmare utveckla, måste
            man emellertid räkna med eventuellt inträffande, för prisregleringen
            oförmån- liga omständigheter, som i nuvarande osäkra situation
            icke kunna bedömas. Med hänsyn till vikten av att under nuvarande
            tidsförhållanden stimulera och trygga den behövliga produktionen
            kan det i sådant fall tänkas bli nöd- vändigt att utöver avgifterna
            tillfälligtvis under en övergångstid tillgripa skattemedel. Dessa
            medel böra dock icke ifrågakomma förrän under tviag- ande omständigheter
            och sedan de resurser, som det nuvarande systemet kan ge, blivit
            uttömda. De böra dessutom ej tillgripas annat än för vissa särskilda,
            bestämt angivna och begränsade ändamål, såsom t. ex. för att del-
            vis eller helt finansiera producentbidraget till förmån för småbrukare.
            Un- der dessa förutsättningar torde emellertid skattemedel behöva
            tagas i an- språk i betydligt mindre omfattning än som av Kungl.
            Maj:t förutsatts.
          </p>
          <p xml:id="i-LkrHWYpjsUJ5uyuWYKawWx">
            Ifråga om olika grenar av jordbruksregleringen vilja vi anföra
            följande: Då mjölken utgör jordbrukets förnämsta saluprodukt,
            ligger det i sakens natur att den erforderliga prisförbättringen
            i första hand uttages å denna och dess produkter. Såvitt man rätt
            förstått Kungl. Maj:ts förslag, innebär detta att en höjning av
            smörpriset för närvarande bör undvikas men att produktmjölken
            bör erhålla ett prisutjämningsbidrag, som vid 3 kronors smörpris
            beräknas till 2 öre för att successivt nedgå så, att det vid 3.25
            kro- nors smörpris utgör 1 öre och vid 3.50 kronors smörpris i
            huvudsak slopas. Enligt vår mening bör emellertid smörpriset tillåtas
            stiga så snart detta är marknadstekniskt möjligt. Och medan Kungl.
            Maj:t lämnat öppet, huru- vida prisstödet bör åstadkommas genom
            avgifter eller genom budgetmedel, förorda vi med hänvisning till
            vad vi ovan anfört, att riksdagen bör uttala att prisstödet i
            första hand bör åvägabringas med avgifter och med mar- garinaccis.
            Även ifråga om margarinaccisens uttagande har departementschefen
            utta- lat sig svävande; frågan bör enligt denne få avgöras av
            Kungl. Maj:t »under hänsynstagande till huruvida smöret i huvudsak
            åtgår för konsumtion inom landet samt till prisutvecklingen för
            matfettet i sin helhet». Enligt vår me- ning bör accisen även
            i fortsättningen bibehållas. Margarinaccisen har den dubbla uppgiften
            dels att såsom prisutjämningsmedel stödja mjölkproduk- tionen,
            dels att genom höjning av margarinpriset och därmed minskning
            av prisdifferensen öka smörets förmåga att konkurrera med margarinet
            på den inhemska marknaden. Därest smörpriset tillåtes stiga och
            magarin- accisen borttages eller sänkes, skulle spänningen mellan
            smör och margarin
          </p>
          <pb facs="riksdagen-motions-pdf/data/1939/mot_1939_urtima_ak__31/mot_1939_urtima_ak__31-006.pdf"/>
          <fw xml:id="i-Afihpa8SJG2p7D5EFyHM95">
            6 Motioner i Andra kammaren, Nr 31.
          </fw>
          <p xml:id="i-12bDar7m5XThrXv69tBnm4">
            ökas på ett sätt, som med all sannolikhet bleve till stort förfång
            för smörets avsättningsmöjligheter här hemma. Det stora och svåra
            problemet blir, huru det svenska överskottssmöret skall kunna
            vinna avsättning på den inhemska marknaden, ifall smörexpor- ten
            inom den närmaste tiden skuile stoppas — ett spörsmål, som departe-
            mentschefen ej alls berört. Därvid torde det bli ofrånkomligt
            att — sedan en beredskapslagring av smör skett — statliga åtgärder
            vidtagas för att be- gränsa dels margarinförbrukningen genom införande
            av ett slags ransone- ringssystem ifråga om margarin eller också
            genom andra tänkbara utvägar, dels eventuellt kraftfoderanvändningen
            i mjölkproduktionen. Enär de flesta av margarinets råvaror tåla
            en avsevärd tids lagring, måste en upplagring av dessa i förening
            med en begränsning av margarinkonsumtionen i angivna läge vara
            den ur beredskapssynpunkt avgjort rationellaste åtgärden. Dessa
            åtgärder äro nödvändiga, därest man vill undvika riskerna för
            en kris inom det svenska jordbruket. Vi anse läget kräva att Kungl
            Maj:t omedelbart träffar anstalter för att snabbt och utan dröjsmål
            vid behov kunna genomföra en nödig be- gränsning av margarinförbrukningen.
            Med anledning av departementsechefens uttalande i vad rör slaktdjursmark-
            naden synes främst den erinran böra göras att nu utgående slaktdjursavgift
            i mån av behov bör bibehållas för att i första hand tas i anspråk
            för regle- ringsåtgärder, medan budgetmedel först böra ifrågakomma
            i den mån av- gifterna ej förslå och utgifterna förorsakas av
            ur statssynpunkt betingad men eljest oekonomisk export. Vidare
            bör prisbildningen ej göras så snävt bunden som jordbruksnämnden
            förutsatt. Om, såsom Kungl. Maj:t alterna- tivt ifrågasatt, Sveriges
            Slakteriförbund eller annan för ändamålet bildad organisation
            erhåller uppdraget att omhänderha hithörande export och im- port,
            bör ett beslut härom kringgärdas av klara bestämmelser, som trygga
            enskild rätt. Enskilda näringsutövare böra sålunda i ungefär samma
            pro- portion som hittills beredas möjlighet att i lämpliga former
            medverka i den- na handelsverksamhet och därmed sammanhängande
            prissättning. Vad spannmålsregleringen beträffar, vilja vi med
            tillfredsställelse notera, att Kungl. Maj:t, i likhet med vad
            vi i våras motionsledes förordade, nu före- slår upphävandet av
            prisdifferensen mellan vete och råg, något som måste bli till
            hjälp för många mindre jordbrukare eller för brukare av svagare
            jor- dar. För att undgå en höjning av rågmjölspriset har Kungl.
            Maj:t begärt be- myndigande antingen att tillföra marknaden vissa
            kvantiteter av inneliggan- de lager råg samt importera råg i den
            utsträckning som befinnes möjligt el- ler ock att lämna kvarnarna
            en viss prisrestitution på förmalda myckenheter råg. Eftersom
            någon nämnvärd prisstegring å rågbröd för konsumenterna dock icke
            kan behöva vållas av rågprisets stegring, är enligt vår uppfattning
            införandet av ett subventionssystem, vilket alltid måste framkalla
            principiella betänkligheter, icke av ett tvingande sakläge påfordrat.
            Beträffande spannmålsregleringen i övrigt vilja vi ifrågasätta,
            huruvida tidpunkten nu icke vore inne att överväga ett slopande
            av inmalningsprocen-
          </p>
          <pb facs="riksdagen-motions-pdf/data/1939/mot_1939_urtima_ak__31/mot_1939_urtima_ak__31-007.pdf"/>
          <fw xml:id="i-MSZkRA3uFuJcHwa4ioCany">
            Motioner i Andra kammaren, Nr 31. 7
          </fw>
          <p xml:id="i-U8cNpss8J32SYgfCmxdctn">
            ten för utländskt vete (för närvarande 10 procent). I den mån
            jordbrukets avsättningssvårigheter tillväxa, finnes här en reserv,
            vilken numera med hän- syn till det svenska vetets kvalitetsförbättring
            borde kunna tas i anspråk utan några olägenheter för konsumenterna.
            Detta spörsmål kan dock givet- vis icke avgöras utan noggrant
            hänsynstagande till landets bhov av ett nö- digt vetelager och
            jordbrukets utsikter att under ett fortsatt krig kunna upp- rätthålla
            spannmålsodlingen. Mot det av Kungl. Maj:t föreslagna anslaget
            på kapitalbudgeten å 25 milj. kronor såsom förskott för fortsatt
            lagring av jordbruksprodukter ha vi så mycket mindre någon erinran
            att göra, som en dylik lagring i enlighet med vad vi ovan framhållit
            måste vara ett synnerligen viktigt led i vår ekono- miska försvarsberedskap
            och densamma sker i hela folkhushållets intresse. Vi förutsätta
            därvid, att efter veteavgiftens slopande även den statliga lager-
            hållningen av brödspannmål bekostas av budgetmedel, i anslutning
            till vad vi upprepade gånger i motioner såsom det enda principiellt
            riktiga förordat.
          </p>
          <p xml:id="i-FfZQzXG8PFvYeA3WRJ61Ms">
            Sammanfattningsvis vilja vi anföra följande. Ehuruväl en allmän
            höjning av livsmedelskostnaderna nu med hänsyn till alla samhällsgruppers
            solidariska skyldighet att påtaga sig offer måste und- vikas,
            är en viss höjning av produktpriserna både skälig ur jordbrukarnas
            synpunkt såsom kompensation för förnödenheternas prisfördyring
            och be- hövlig ur hela samhällets synpunkt för att inför hotande
            avspärrningar åstadkomma en nödvändig livsmedelsproduktion. Den
            åsyftade prisnivån bör kunna vinnas utan att regleringssystemet
            på det sätt, som mer eller mindre klart skymtar i regeringspropositionen,
            sönderbrytes och den själv- försörjande ställning, som jordbruket
            under de senaste åren återvunnit, går förlorad. Det till grund
            för prisregleringen liggande avgiftssystemet bör bibe- hållas
            så långt som möjligt, icke minst med tanke på de tider, som följa
            efter det nuvarande krigets slut. Både av statsfinansiella skäl
            och med hänsyn till alla konsumenters intresse av att livsmedelstillgången
            tryggas bör den begrän- sade förbättring av produktpriserna, som
            nu är motiverad, kunna bäras av konsumenterna utan att statsbudgeten
            och skattekällorna i dessa tider ytter- ligare ansträngas för
            så att säga normala konsumtionsändamål, allrahelst redan i krisens
            första skede. Allenast vid exceptionella svårigheter under en
            övergångstid bör subventionsmetoden supplementärt få anlitas.
            I längden måste både jordbruket och folkhushållet i stort vara
            bäst betjänta av att jJordbruksproduktionen utan direkta subventioner
            bär sig själv. Med hänsyn till att den nu eftersträvansvärda prisförbättringen
            främst hör komma mjölkproduktionen till godo, med hänsyn till
            att spannmålspri- sernas höjning bl. a. på grund av veteavgiftens
            borttagande ej torde nämn- värt behöva höja brödpriserna och med
            hänsyn till att pristillägget å mjölk till förmån för småbrukare
            fortfarande skall utgå, synes det på regleringens
          </p>
          <pb facs="riksdagen-motions-pdf/data/1939/mot_1939_urtima_ak__31/mot_1939_urtima_ak__31-008.pdf"/>
          <fw xml:id="i-VbLa9nuWSk61znHMdGru6J">
            8 Motioner i Andra kammaren, Nr 31.
          </fw>
          <p xml:id="i-WED4SXNMbTKFSuLcRNxu5x">
            bibehållande baserade förslag, som vi ovan utvecklat, medge en
            bättre ut- jämning såväl mellan större och mindre jordbruk som
            mellan jordbrukare i Norrland och jordbrukare i det övriga Sverige
            än Kungl. Maj:ts förslag oförändrat. Med stöd av ovanstående hemställa
            vi,
          </p>
          <p xml:id="i-VL1WdrYisbHdnuYLpghaGD">
            att riksdagen vid behandlingen av propositionen nr 66 an- gående
            stödåtgärder för jordbruket ville besluta 1) att nuvarande regleringssystem
            i vad rör mjölkavgift, slaktdjursavgift och margarinaccis ej må
            rubbas utan fort- farande bilda grundvalen för stödåtgärderna
            på jordbrukets område, 2) att margarinaccismedlen även i fortsättningen
            må till- föras jordbrukets prisregleringsfond, 3) att i skrivelse
            till Kungl. Maj:t hemställa, att Kungl. Maj:t omedelbart måtte
            träffa anstalter för att möjliggöra överskottssmörets avsättning
            på den svenska marknaden, 4) att i övrigt vid fastställandet av
            direktiven för regle- ringsåtgärderna beakta vad vi här ovan anfört.
          </p>
          <p xml:id="i-QF9emzSCNnUKpckvfpC5js">
            Stockholm den 15 november 1939. Gösta Bagge. Martin Skoglund.
            Gunnar Persson. Ivar Anderson. Karl Magnusson. Erik Nylander.
          </p>
          <p xml:id="i-Gyfgg6MR8LqeYMbsD9Q2Lm">
            T. G. von Seth. R. Lundqvist.
          </p>
        </div>
      </div>
    </body>
  </text>
</TEI>
