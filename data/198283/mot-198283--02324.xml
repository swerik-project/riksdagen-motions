<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--02324">
  <teiHeader>
    <fileDesc>
      <titleStmt>
        <title>Vissa skogspolitiska åtgärder, m. m. (prop. 1982/83:145)</title>
        <author>Ulf Adelsohn m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vissa skogspolitiska åtgärder, m. m. (prop. 1982/83:145)</title>
          <idno type="rdwebb">G6022324</idno>
          <rs type="number">2324</rs>
          <ref type="dokument_url_text">http://data.riksdagen.se/dokument/G6022324/text</ref>
          <ref type="dokument_url_html">http://data.riksdagen.se/dokument/G6022324</ref>
          <ref type="dokumentstatus_url_xml">http://data.riksdagen.se/dokumentstatus/G6022324</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Pe1ftVDt68xexZMLUFEKsL</idno>
            <name>ULF ADELSOHN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>H. BERTIL LIDGÅRD</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-GvBe798bQfFYpnaboy7YCF</idno>
            <name>ANDERS BJÖRCK</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-RxkptNoJYi3BWpTneSNTUn</idno>
            <name>NILS CARLSHAMRE</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-8hxDNLW9NgYYqBHg8RCZcj</idno>
            <name>ROLF CLARKSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-BkQoi6KA1EKK9EEJhT16Cz</idno>
            <name>INGEGERD TROEDSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-PjjxQYR5UbxSEEqwa2s5mr</idno>
            <name>L. ARNE ANDERSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-QKH1DSWytvVGtUZkzdboRg</idno>
            <name>LARS TOBISSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <name>CARL BILDT</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FhdnsbdSgKWks7yKVAW7kg</idno>
            <name>ROLF DAHLBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FpwNz9bjmeyh23RqtLzYMg</idno>
            <name>PER PETERSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-9DETYuf2xa4o1AQ7HpbNMT</idno>
            <name>STAFFAN BURENSTAM LINDER</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-N7WL5aLLwEPfYa71gsUxQx</idno>
            <name>INGRID SUNDBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4p6xbXC7Zps9iY6FrWEVb2" type="signed"/>
        <correspContext corresp="i-4p6xbXC7Zps9iY6FrWEVb2">
          <note type="signatory" corresp="i-Pe1ftVDt68xexZMLUFEKsL"/>
          <note type="signatory" corresp="r-0"/>
          <note type="signatory" corresp="i-GvBe798bQfFYpnaboy7YCF"/>
          <note type="signatory" corresp="i-RxkptNoJYi3BWpTneSNTUn"/>
          <note type="signatory" corresp="i-8hxDNLW9NgYYqBHg8RCZcj"/>
          <note type="signatory" corresp="i-BkQoi6KA1EKK9EEJhT16Cz"/>
          <note type="signatory" corresp="i-PjjxQYR5UbxSEEqwa2s5mr"/>
          <note type="signatory" corresp="i-QKH1DSWytvVGtUZkzdboRg"/>
          <note type="signatory" corresp="i-AZnaWEAg22YQ3HzVMfNSHR"/>
          <note type="signatory" corresp="i-FhdnsbdSgKWks7yKVAW7kg"/>
          <note type="signatory" corresp="i-FpwNz9bjmeyh23RqtLzYMg"/>
          <note type="signatory" corresp="i-9DETYuf2xa4o1AQ7HpbNMT"/>
          <note type="signatory" corresp="i-N7WL5aLLwEPfYa71gsUxQx"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__2324/mot_198283__2324-001.pdf"/>
      <fw xml:id="i-YYnCWuS1NXdGdYKtMCvkyy">
        Mot. 1982/83:2324 6
      </fw>
      <div xml:id="i-HF8Vv6tdhG3A38h4PFmcws" type="motHeader">
        <div xml:id="i-Nu1MiTcVoX88gPGuKu2LTZ" type="motTitle"/>
        <div xml:id="i-4taotZ14t3Rg2saiQtHHR6" type="motSubmissionInfo"/>
      </div>
      <div xml:id="i-BoasAdXZ1hYrn5fMkbAkiR" type="motBody">
        <div xml:id="i-P7pfK6RFSyjAncJ25sBw8F">
          <p xml:id="i-24gWJMXBRxXqCYjmCK7MQZ">
            Motion
          </p>
          <p xml:id="i-CgbVzsyb8pRXkGMZ8shvq6">
            1982/83:2324
          </p>
          <p xml:id="i-SaA4MqwecEEnV9jSqFNmHz">
            Ulf Adelsohn m. fl. Vissa skogspolitiska åtgärder, m. m. (prop.
            1982/83:145)
          </p>
          <p xml:id="i-LRo23gzb8zbSqC2foPgTWf">
            I propositionen föreslås att det i skogsvårdslagen införs en
            allmän skyldighet att avverka en del av den skog som är slutavverkningsmogen
            och att gallra yngre skog. Vidare föreslås att det skall finnas
            en skogsbruksplan för alla skogsfastigheter. De nya bestämmelserna
            i skogsvårdslagen föreslås träda i kraft den 1 juli 1983. En ny
            lag om förbud mot spridning av bekämpningsmedel över skogsmark
            föreslås ersätta nu gällande lag (1982:242). Lagen föreslås träda
            i kraft den 1 januari 1984. I propositionen tas vidare upp vissa
            anslagsfrågor för budgetåret 1983/84 avseende skogsstyrelsens
            och skogsvårdsstyrelsernas verksamhetsområde. Bakom propositionen
            ligger en bedömning av skogsnäringens centrala betydelse för möjligheterna
            att återställa balansen i vår ekonomi och att minska behovet av
            upplåning utomlands. Förslaget syftar vidare till att förmå passiva
            skogsägare att avverka mogen skog. I propositionen anges också
            att nu gällande lag om spridning av bekämpningsmedel inte står
            i överensstäm- melse med regeringens syn på användningen av kemiska
            bekämpningsmedel inom skogsbruket. Införandet av minimiavverkningsskyldighet
            i skogsvårdslagen gäller alla skogsägare. Samtidigt hävdas i propositionen
            att de flesta skogsägare i praktiken inte kommer att beröras av
            denna bestämmelse, då de redan uppfyller det i den föreslagna
            lagen angivna kravet. Härav följer att det högre kapacitetsutnyttjandet
            i industrin som förutsätts följa av förslaget skall komma till
            stånd enbart genom ett förhöjt virkesuttag från de försumliga
            skogsägarnas markinnehav. Den volymökning som kan påräknas från
            denna skogsägarkategori torde inte på något påtagligt sätt påverka
            förädlingsindu- strins kapacitetsutnyttjande. Hur vällovligt syftet
            med att få fram virkes- kvantiteten än må vara står inte åtgärden
            med tvångsavverkning i rimlig proportion till åtgärdens administrativa
            kostnader. Härtill kommer tungt vägande principiella betänkligheter.
            Principen om tvångsavverkning avseen- de viss procent av den avverkningsbara
            skogen riskerar dessutom att minska virkesuttaget från den helt
            dominerande grupp skogsägare som redan gör normala eller stora
            virkesuttag. En viss föreskriven lägsta nivå av avverk- ningar
            riskerar att bli normerande för att endast överskridas vid mycket
            goda konjunkturer. Det sammanlagda resultatet av tvångsåtgärderna
            torde därför bli att avverkningsnivån totalt sett minskar. Ett
            jämnt virkesuttag från en avverkningssäsong till en annan är naturligtvis
            från olika utgångspunkter önskvärt. Härifrån är steget emellertid
          </p>
          <pb facs="riksdagen-motions-pdf/data/198283/mot_198283__2324/mot_198283__2324-002.pdf"/>
          <p xml:id="i-M22E8yfj6EgxqgLQHjUKtB">
            långt till ett i lag påbjudet årligt uttag. Det årliga virkesuttaget
            dikteras av många olika hänsynstaganden. Gemensamt för dessa är
            att de är ekonomiskt betingade. Föreskrifter om ett mer eller
            mindre jämnt årligt uttag leder skogsbruket bort från marknadsekonomins
            principer. Det är svårt att tänka sig en meningsfull prisförhandling,
            när avverkningskvantiteten är på förhand bestämd. Intrycket av
            att möjligheten till en marknadsmässig förhandling sätts ur spel
            förstärks av att avverkningen förutsätts ske helt oberoende av
            växlingar i konjunkturen. Förslaget tar inte hänsyn till det förhållandet
            att konjunkturen kan bli så svag att avverkning kan komma att
            ske till priser som inte ens täcker skogsbrukarnas kostnader.
            Lagrådets granskning av regeringens förslag visar att också lagrådet
            hyser betydande tveksamhet till den föreslagna avverkningsskyldigheten.
            Således konstateras i dess utlåtande: ”införandet av en generell
            avverkningsskyldig- het är en nyhet av stor principiell betydelse.
            En sådan skyldighet innefattar givetvis ett betydande ingrepp
            i den enskildes näringsutövning, och bestämmelse härom synes närmast
            innebära en utökad vanhävdslagstift- ning.” Skogen är en stor
            nationell resurs som i förädlad vara under en följd av år har
            svarat för drygt 20 90 av Sveriges totala varuexport. Näringen
            sysselsätter direkt eller indirekt ca 300 000 personer. Härutöver
            — och inte minst viktigt — bidrar skogen till ekonomisk trygghet
            åt sina ägare. Den långa omloppstiden i skogen kräver i motsvarande
            grad långsiktighet och konsekvens i de politiska besluten. Det
            är för den skull oroande att motstridiga mål ofta uppsatts för
            näringens framtid. Krav på högre uttag ur skogen ställs sålunda
            samtidigt som skogspolitiken präglas av restriktivitet beträffande
            åtgärder för att främja virkesproduktionen. En allvarlig brist
            i den nuvarande skogspolitiken är, enligt moderata samlingspartiets
            mening, att det inte råder full samstämmighet mellan de uppsatta
            skogspolitiska målen och de medel med vilka desamma skall förverkligas.
            Som vi tidigare anfört underkänner vi kortsiktiga lösningar för
            att nå de skogspolitiska målen. Enligt vår mening kan de uttag
            ur skogen som förutsattes i 1979 års skogspolitiska beslut inte
            i ett längre perspektiv förverkligas med nu gällande skogspolitiska
            medel. Vår politik tar för den skull sikte på sådan aktivitet
            i skogsbruket att den 1979 fastlagda målsättningen beträffande
            virkesuttag skall kunna ske. Med en sådan inriktning av svenskt
            skogsbruk kan, även i det kortare perspektivet, större uttag göras
            än vad som f. n. sker. En ökning av uttagen i nuläget, utan att
            åtgärder vidtagits för en tryggad skogstillgång på längre sikt,
            kan däremot få allvarliga konsekvenser för svenskt skogsbruks
            utvecklingsmöjligheter under årtionden framöver. Moderata samlingspartiets
            åtgärdsprogram ansluter sig i denna del till det mera intensiva
            produktionsprogram som i den skogspolitiska utredningen framtogs
            som ett högalternativ. Härvid måste erkända och rationella skogsbruksmetoder
            tillåtas att komma till använd- ning.
          </p>
          <pb facs="riksdagen-motions-pdf/data/198283/mot_198283__2324/mot_198283__2324-003.pdf"/>
          <fw xml:id="i-7bhj5NwdwwhJE4JnpbZpnR">
            Mot. 1982/83:2324 7
          </fw>
          <p xml:id="i-Wvu6feCZEFMJn25YL8mga6">
            Alternativet innebär en strävan efter att bestånd som anläggs
            får en kvalitet motsvarande ett bra urval av nuvarande ungskogar,
            dvs. en avsevärd förbättring i förhållande till nuläget, att plantering
            av contortatall på härför lämpliga lokaler utvidgas, att den årliga
            fastmarksgödslingen ökar från 150 000 ha under 1970-talet till
            300 000 ha under 1980-talet och till 450 000 ha fr. o. m. 1990-talet,
            att dikning och i förekommande fall gödsling av s. k. sumpskogar
            sker på 975 000 ha under perioden 1980-2000, att dikning och i
            förekommande fall gödsling av myrmarker, där så kan göras av miljöskäl,
            sker på ca 1,3 miljoner ha under perioden 1980-2000, samt att
            kemisk lövslybekämpning från luften liksom fickning i princip
            skall tillåtas med beaktande av de restriktioner som miljöhänsyn
            kräver.
          </p>
          <p xml:id="i-JTAcHQiWv8FDFuTc315BQ8">
            Skogsbruksplaner
          </p>
          <p xml:id="i-Hb9V5jpb6XxVGLtyRErLyT">
            I propositionen föreslås att det på varje brukningsenhet skall
            finnas en skogsbruksplan med riktlinjer för skogens skötsel. För
            de minsta enheterna sänks kravet till en enkel förteckning över
            skötselåtgärder och lämpliga avverkningar. Enligt vår mening är
            en skogsbruksplan ett värdefullt hjälpmedel för varje skogsägare.
            På de stora skogsfastigheterna finns sedan lång tid skogsbruksplaner
            och för medelstora och mindre fastigheter upprättas skogsbruksplaner
            i växande utsträckning. Det finns således ett egenintresse för
            skogsägarna att upprätta sådana planer. Genom att införa en bestämmelse
            i skogsvårdslagen om att göra skogsbruksplanerna obligatoriska
            vinns ingen fördel för skogsbruket. Det enda hindret för att fler
            skogsbruksplaner snabbt skall upprättas är den kompetens och de
            resurser som finns att tillgå. Detta förhållande förändras inte
            genom en ändrad lagstiftning. Enligt uppgift från skogsstyrelsen
            tar det ca tio år innan nu föreslagna planer kan komma till utförande.
            Vad som erfordras för att åstadkomma att fler fastigheter får
            skogsbruksplaner är information om vilka resurser som finns att
            tillgå och var. Frågan om fler skogsbruksplaner är således en
            informationsfråga. Vi anser i likhet med propositionen att även
            enklare förteckningar, då det gäller mindre fastigheter, är ändamålsenligt.
            Enligt vår mening bör den föreslagna lagstiftningen med obligatoriska
            skogsbrukspla- ner avvisas.
          </p>
          <p xml:id="i-8XRFNa6kXv3fQrKCzNk6Mv">
            Tvångsavverkning
          </p>
          <p xml:id="i-H1fERHmhuT2zbaVGoFwsrC">
            I syfte att öka de totala avverkningarna i landet föreslås en
            ny bestämmelse i skogsvårdslagen som ålägger skogsägarna skyldighet
            att genom avverkning ta till vara den avkastning skogen ger. Detta
            skall ske genom att
          </p>
          <pb facs="riksdagen-motions-pdf/data/198283/mot_198283__2324/mot_198283__2324-004.pdf"/>
          <fw xml:id="i-JhfZzW254SLPY8P2jNaHzE">
            Mot. 1982/83:2324 8
          </fw>
          <p xml:id="i-6Kwx6mDBdvC7L8tgDWxqs9">
            avverkningsskyldigheten bestäms till hälften av den areal som
            enligt ransoneringsreglerna får slutavverkas. Som vi tidigare
            framhållit är det flera faktorer än de som anges i propositionen
            som påverkar avverkningsnivåerna. Hit hör det vid varje enskilt
            tillfälle erhållna priset, för skogsägaren rotnettot, och skogsägarens
            nettobehållning med hänsyn till skattebelastningen. Endast i ett
            fåtal fall förekommer uppenbar försumlighet. Regeringen föreslår
            nu regler i syfte att öka avverkningarna utan att tillfredsställande
            analysera varför dessa i vissa fall periodvis legat på en låg
            nivå. De ändringar som föreslås leder till att förutsättningarna
            att bedriva skogsbruk förändras i så måtto att skogsskötseln mer
            måste bedrivas utifrån planekonomiska än efter marknadsmässiga
            förutsättningar. Detta kommer på sikt i konflikt med kravet på
            att skogsbruket skall sikta till en uthållig hög virkesproduktion.
            Regeringens förslag försvårar således en framsynt skogs- politik.
            Införandet av principen att komplettera ransoneringsbestämmelser
            med avverkningsskyldighet öppnar också framtida möjligheter att
            ändra den nu föreslagna avverkningsnivån. Härmed kommer skogsägarna
            att få leva med en betydande osäkerhet när det gäller planeringen
            av skogens långsiktiga skötsel. Moderata samlingspartiet kan inte
            medverka till denna utveckling och avvisar således den föreslagna
            lagstiftningen. De kraftiga inslag av planekonomiskt tänkande
            som präglar propositio- nens förslag innebär också, om det kommer
            till utförande, en försvagning av äganderättens innehåll för skogsägarna.
          </p>
          <p xml:id="i-218KiMMYptkuoWQ5fxaGPN">
            Gallringsskyldighet
          </p>
          <p xml:id="i-7spTLdKoxMg1ZK69oW15E7">
            Att i skogsvårdslagen införa en särskild bestämmelse om gallringsskyldig-
            het bär samma prägel av detaljreglering som vi i det tidigare
            vänt oss emot. Gallring av skog, som är så tät att produktionen
            av värdefullt virke väsentligt hämmas, är angelägen för varje
            skogsägare och ligger i dennes eget intresse. Genom att tillåta
            erkända och rationella skogsbruksmetoder skulle även denna typ
            av gallringar öka. Ytterst är frågan om god skogsvård, innefattande
            även gallringar, en fråga om skogsbrukets lönsamhet. Ändras skogsbrukets
            ekonomiska förutsättningar så att skogsskötseln kan bedrivas med
            rimlig avkastning förbättras också möjligheterna till god skogsvård
            i alla avseenden. Vidare är det angeläget att skogsvårdslagens
            karaktär av ramlagstiftning bibehålls. Ett införande av en bestämmelse
            av det slag propositionen föreslår innebär en ytterligare detaljreglering.
            Enligt vår mening bör den föreslagna lagstiftningen avvisas.
          </p>
          <pb facs="riksdagen-motions-pdf/data/198283/mot_198283__2324/mot_198283__2324-005.pdf"/>
          <fw xml:id="i-V4eNf3YsXzF2dWW3mv9R49">
            Mot. 1982/83:2324 9
          </fw>
          <p xml:id="i-Jj5s2ADgXq7xtE3ZtpXa7D">
            Kemisk lövslybekämpning
          </p>
          <p xml:id="i-66xQqJX1FMwRBzdUiFGz3J">
            I propositionen föreslås ändring av nu gällande lagstiftning
            för använd- ningen av kemiska medel i skogsbruket. Avsikten är
            att liksom i nu gällande lag bekämpning av lövsly skall vara förbjuden.
            Skillnaden mellan nu gällande lag och förslaget är att de undantag
            som förutsätts kunna medgivas skall anges av kommun för vissa
            marker, och för andra marker av skogsvårdssty- relser. Fickning
            kommer inte längre att vara tillåten. I praktiken innebär regeringens
            förslag långt gående möjligheter för kommunerna att utnyttja sin
            vetorätt. Propositionen är i denna del anmärkningsvärd då den
            inte innehåller något förslag till närmare preciserad anvisning
            om vilka områden som skall undantas. För den skull kommer inte
            heller besvär över kommunens beslut genom s. k. kommunalbesvär
            att bli meningsfullt. Enligt moderata samlingspartiets mening
            är varken nu gällande lag eller den av regeringen föreslagna lagen
            ändamålsenlig om man på allvar avser att komma till rätta med
            lövslyproblemet. Enligt vår mening tillgodoses kravet på en effektiv
            lövslybekämpning om alternativ 2 i förslaget från kommittén om
            användning av kemiska medel i jord- och skogsbruket (Ds Jo 1980:11)
            kommer till utförande. Alternativ 2 innebär en delegering av beslutsfattan-
            det rörande kemisk lövslybekämpning till lokal nivå på sådant
            sätt att kommunerna, inom ramen för sin fysiska planering, fastställer
            vilka områden som är känsliga från miljövårds- och friluftslivssynpunkt.
            Inom sådana områden har kommunerna möjlighet att förbjuda besprutning.
            Alternativet innebär också att skogsvårdsstyrelserna kan vägra
            tillstånd till besprutning på objekt där manuell lövslybekämpning
            lämpligen kan ske. I utredningen förutsattes att naturvårdsverket
            skulle utfärda anvisningar för kommunernas handläggning beträffande
            sådana områden som skulle undantas från besprutning. Som ett uttryck
            för utredningens mening beträffande lämpliga säkerhetsavstånd
            i förhållande till vattendrag, vägar och boende angav utredningen
            också ett förslag för detta. I utredningen förutsattes att dessa
            förslag till regler skulle vara till vägledning vid naturvårdsverkets
            upprättande av anvisningar. Ett beslut om lagstiftning av denna
            innebörd medger möjligheter att komma till rätta med det allvarliga
            problem som ökande arealer av lövsly utgör inom skogsbruket. Likaså
            tillgodoser denna lagstiftning rimliga krav på hänsyn till naturmiljö,
            friluftslivet, fritidsområden, sjöar och vattendrag, allmänna
            vägar, vattentäkter samt boendes hälsa och trivsel.
          </p>
          <p xml:id="i-AqR9AdL28RECS9VQfqqB1G">
            Budgetförslag
          </p>
          <p xml:id="i-4vs2PBUvemMeppvrge3MEg">
            För att möjliggöra tillsyn av den av regeringen föreslagna lagen
            om minimiavverkning föreslås att skogsvårdsstyrelserna skall tillföras
            ytterligare resurser för att fullgöra myndighetsuppgifter. Då
            det enligt moderata
          </p>
          <pb facs="riksdagen-motions-pdf/data/198283/mot_198283__2324/mot_198283__2324-006.pdf"/>
          <fw xml:id="i-QyZid9tNHXjiCFq4z6dGQi">
            Mot. 1982/83:2324 10
          </fw>
          <p xml:id="i-3g7PeRCsni311jCsGqtPJd">
            samlingspartiets mening är obehövligt med en sådan lagstiftning
            är det inte heller nödvändigt att tillföra skogsvårdsstyrelserna
            ytterligare medel. Härvid kan medel avseende 7000 tjänstgöringsdagar
            beräknat till 10 milj. kr. inbesparas.
          </p>
          <p xml:id="i-2VKSQWhkL3QUZ4YasF6Xhd">
            Ökad lönsamhet
          </p>
          <p xml:id="i-T9qunBCWXk1u7KMLRKiL8y">
            Från moderata samlingspartiet har vi länge hävdat att det centrala
            i hela utbudsproblematiken är skattesystemet. En genomgripande
            reform av marginalskatterna är nödvändig för att påtagligt påverka
            avverkningsbenä- genheten inom det privatägda skogsbruket. Intill
            dess att en sådan omläggning är genomförd måste särskilda, temporära
            regler införas. I annat fall finns uppenbar risk för att utbudet
            ytterligare försämras. En adminis- trativt enkel metod är att
            från inkomst av skogsbruk medge extra avdrag av det slag som beslutats
            av vårriksdagen 1981. Effekten ökar med väsentligt höjda procentsatser.
            Ett sådant förfaringsätt innebär också att avverkningarna kan
            anpassas efter konjunkturerna, något som regeringens förslag om
            minimiavverknings- skyldighet inte tar hänsyn till. Lönsamheten
            i skogsbruket måste vara godtagbar för att skogsägaren skall stimuleras
            till avverkning och reinveste- ringar i god skogsvård.
          </p>
          <p xml:id="i-5Z8eUGUAMSgd3WH6Xhsom1">
            Hemställan
          </p>
          <p xml:id="i-B8x9egiqVwVakqcumuBB91">
            Med stöd av vad ovan anförts hemställs 1. att riksdagen avslår
            regeringens förslag till Lag om ändring i skogsvårdslagen (1979:429),
            2. attriksdagen avslår regeringens förslag till Lag om spridning
            av bekämpningsmedel över skogsmark, 3. att riksdagen antar följande
            förslag till
          </p>
          <p xml:id="i-827RmqAp5YxvMBPVACrjyQ">
            Lag om spridning av bekämpningsmedel över skogsmark
          </p>
          <p xml:id="i-3etqAzoUnU4BCTcA6t9sJS">
            Härigenom föreskrivs följande. 1$ Kommunfullmäktige får förbjuda
            spridning av bekämpningsmedel, avsedda för bekämpning av lövsly,
            över skogsmark som är känslig från miljövårds- och friluftslivssynpunkt.
            Regeringen, eller efter regeringens bemyndigande statens naturvårdsverk,
            meddelar närmare föreskrifter om när skogsmark kan anses vara
            av den art som avses i första stycket. 28 För spridning av sådana
            bekämpningsmedel över annan skogsmark än för vilken kommunfullmäktige
            utfärdat förbud enligt 1 $ första stycket krävs tillstånd av skogsvårdsstyrelsen.
            3$ Tillstånd får lämnas om det finns starka skäl från skogsvårdssyn-
            punkt. Regeringen, eller efter regeringens bemyndigande skogsstyrelsen,
            medde- lar närmare föreskrifter om förutsättningarna för tillstånd.
          </p>
          <pb facs="riksdagen-motions-pdf/data/198283/mot_198283__2324/mot_198283__2324-007.pdf"/>
          <fw xml:id="i-DrZ6jshB6bPuWxcpA6U4Zb">
            Mot. 1982/83:2324 11
          </fw>
          <p xml:id="i-A9MoC7oGD9bYaWWxPHU8Qp">
            4 $ Produktkontrollnämnden får medge undantag från skyldigheten
            enligt 2$ att söka tillstånd till spridning om det behövs för
            vetenskaplig prövning. Därvid skall nämnden föreskriva de villkor
            som behövs till skydd för allmänheten. 5 $ Skogsmarkens ägare
            har inte rätt till ersättning om spridning förbjuds enligt 1$
            eller spridning annars vägras enligt 2 eller 4 $. 6$ Den som uppsåtligen
            eller av oaktsamhet bryter mot 1 $ eller villkor som föreskrivits
            enligt 4 $ eller som strid mot 2 $ sprider bekämpningsmedel döms
            till böter eller fängelse i högst ett år. 7$ Skogsvårdsstyrelsens
            beslut enligt denna lag får överklagas hos skogsstyrelsen genom
            besvär. Skogsstyrelsens och produktkontrollnämndens beslut överklagas
            hos regeringen genom besvär.
          </p>
          <p xml:id="i-LFGF3s4vrnbXpuvkfWCoFm">
            Denna lag träder i kraft den 1 januari 1984 då lagen (1982:242)
            om spridning av bekämpningsmedel över skogsmark skall upphöra
            att gälla. Undantag som meddelats enligt 3 $ sistnämnda lag eller
            motsvarande äldre bestämmelser skall gälla även efter den nya
            lagens ikraftträdande.
          </p>
          <p xml:id="i-H11qwURqcKakMdDYYceHxo">
            4. att riksdagen avslår förslaget att till Skogsvårdsstyrelserna:
            Myndighetsuppgifter för budgetåret 1983/84 utöver i proposi- tion
            1982/83:100 bilaga 11 föreslaget förslagsanslag anvisa ytterligare
            10 000 000 kr.
          </p>
          <p xml:id="i-MtkqC4t9sSYKUWEfth8bEs" type="date">
            Stockholm den 11 april 1983
          </p>
          <div xml:id="i-GeTukATUeDdH6ssB3m4m1n" type="signatureBlock">
            <p xml:id="i-Pbk6htSMzDeYwVsH4TPVcC" who="i-Pe1ftVDt68xexZMLUFEKsL" type="signature">
              ULF ADELSOHN (m)
            </p>
          </div>
          <p xml:id="i-CwaVruZkNdiNLM5p7LwsV9">
            H. BERTIL LIDGARD (m) LARS TOBISSON (m) ANDERS BJÖRCK (m) CARL
            BILDT (m) NILS CARLSHAMRE (m) ROLF DAHLBERG (m) ROLF CLARKSON
            (m) PER PETERSSON (m) INGEGERD TROEDSSON (m) STAFFAN BURENSTAM
            LINDER (m) L. ARNE ANDERSSON (m) INGRID SUNDBERG (m)
          </p>
          <p xml:id="i-2dmGL4Eh5DMiL5YV2hpSfx">
            i Ljung
          </p>
        </div>
      </div>
    </body>
  </text>
</TEI>
