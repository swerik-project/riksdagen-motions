<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UU-00678">
  <teiHeader>
    <fileDesc>
      <titleStmt>
        <title>Republiken Kina (Taiwan)</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:678 av Markus Wiechel m.fl. (SD)</title>
          <idno type="rdwebb">H802678</idno>
          <rs type="number">678</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H802678/text</ref>
          <ref type="dokument_url_html">http://data.riksdagen.se/dokument/H802678</ref>
          <ref type="dokumentstatus_url_xml">http://data.riksdagen.se/dokumentstatus/H802678</ref>
          <ref type="docx">http://data.riksdagen.se/fil/7E97630F-3526-48F5-A518-B31DCC9DBFDD</ref>
          <ref type="pdf">http://data.riksdagen.se/fil/7FDF936C-9453-4469-ADC1-F034BFDD990B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TFG2PW7ay7mUZBy2GoJDbV</idno>
            <name>Mats Nordberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-7p7goD9VC5HZh4VdEN1AFo</idno>
            <name>Sara Gille</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-4Dd8xh2vMrchHK9EMBgurY" type="signed"/>
        <correspContext corresp="i-4Dd8xh2vMrchHK9EMBgurY">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-TFG2PW7ay7mUZBy2GoJDbV"/>
          <note type="signatory" corresp="i-7p7goD9VC5HZh4VdEN1AFo"/>
        </correspContext>
        <correspAction xml:id="i-UaQmLyKsa4UDZ48ztxe2qd" type="submitted">
          <date when="2020-09-30"/>
          <time when="18:07:43"/>
        </correspAction>
        <correspAction xml:id="i-53VimJ46Ws5e2XSqZTKad2" type="reviewed">
          <date when="2020-09-30"/>
          <time when="19:10:59"/>
        </correspAction>
        <correspAction xml:id="i-HthKdoKVyq2Hs1S1EU1zCW" type="referred">
          <date when="2020-10-14"/>
        </correspAction>
        <correspAction xml:id="i-8DizQq8DLN2cjRw3RLfAFx" type="assigned">
          <date when="2022-04-28"/>
          <time when="16:08:30"/>
        </correspAction>
        <correspContext corresp="i-8DizQq8DLN2cjRw3RLfAFx">
          <ref type="assignedTo">Utrikesutskottet</ref>
        </correspContext>
        <correspAction xml:id="i-M9rgzG23KTwcEu6otr6idw" type="behandlas_i"/>
        <correspContext corresp="i-M9rgzG23KTwcEu6otr6idw">
          <ref type="uppgift">2020/21:NU13</ref>
          <ref type="ref_dok_id">H801NU13</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU13</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WTxvrD1riRSUyY7MMm9AdC" type="behandlas_i"/>
        <correspContext corresp="i-WTxvrD1riRSUyY7MMm9AdC">
          <ref type="uppgift">2021/22:UU15</ref>
          <ref type="ref_dok_id">H901UU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU15</ref>
          <ref type="ref_dok_titel">Mänskliga rättigheter i länder och regioner m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:678 av Markus Wiechel m.fl. (SD)
          Republiken Kina (Taiwan)
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-67QkyJTRhSgZmsxbYoY7Qd">
            Förslag till riksdagsbeslut
          </head>
          <list style="ol">
            <item xml:id="i-UPanofnP2Z7RkALPUW5MCg">
              Riksdagen ställer sig bakom det som anförs i motionen om ett
              tydligt erkännande av Taiwan som land snarare än som provins och
              tillkännager detta för regeringen.
            </item>
            <item xml:id="i-BP9QxcVo3nCQFUcFUhEEXn">
              Riksdagen ställer sig bakom det som anförs i motionen om att
              Taiwan ska få möjligheten att skicka ombud till FN:s generalförsamling
              och tillkännager detta för regeringen.
            </item>
            <item xml:id="i-QJwnFehw6FtjwRVBLKDwej">
              Riksdagen ställer sig bakom det som anförs i motionen om Taiwans
              möjlighet att delta i och bidra till FN:s underorganisationer
              och tillkännager detta för regeringen.
            </item>
            <item xml:id="i-qasNbYMCVGe6Ccps44kEp">
              Riksdagen ställer sig bakom det som anförs i motionen om utökade
              bilaterala samarbeten med Taiwan och tillkännager detta för regeringen.
            </item>
            <item xml:id="i-GPbL18ATjsZA89R6inyihn">
              Riksdagen ställer sig bakom det som anförs i motionen om att
              bredda Business Swedens mandat i Taipei och tillkännager detta
              för regeringen.
            </item>
            <item xml:id="i-Q94GPMZQu62rr97Qm4Xy9Q">
              Riksdagen ställer sig bakom det som anförs i motionen om att
              inom ramen för EU-samarbetet verka för frihandelsavtal med Taiwan
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-G28RvJV4CZRMvPcp7mHv25" type="h1">
            Motivering
          </head>
          <p xml:id="i-R7a1t5mN1Jt895KNvvgWGZ">
            Republiken Kina (Taiwan) är en välmående demokrati med nästan
            24 miljoner invånare. Sverige och Taiwan delar dessutom en lång
            rad centrala värderingar såsom respekt för demokrati och mänskliga
            rättigheter samt försvaret av rättsstatsprincipen och yttrande­friheten.
            Taiwan präglas också av en stabil ekonomi som till stor del baseras
            på högtek­nologiska varor och de har ett omfattande välstånd bland
            invånarna. Ur ett internatio­nellt perspektiv är Taiwan dessutom
            en mycket viktig aktör på världshandelsmarknaden och har idag
            såväl fullvärdiga som inofficiella diplomatiska förbindelser med
            en lång rad länder världen över. I Sverige benämns Taiwans diplomatiska
            delegation för Taipei mission, men delegationen fungerar i stort
            som vilken ambassad som helst.
          </p>
          <head xml:id="i-C8UidCyVf5Dd3AfLrU6QwG" type="h2">
            Taiwan som land snarare än provins
          </head>
          <p xml:id="i-XwdZTJvQnQs8zxoqQBKMay">
            Det är glädjande att Sverige, med stöd från en bred riksdag,
            sedan länge varit i framkant i världssamfundet avseende arbetet
            kring olika länders rätt till suveränitet. Det är likaså glädjande
            att vårt land behandlat Taiwan som den fria administration som
            det är (snarare än en del av Folkrepubliken Kina) bland annat
            genom att möjliggöra för dem att ha en egen representation i Sverige.
            Generellt delas nog den här bilden av de flesta svenskar, som
            utan tvekan ser Taiwan som ett självständigt land. Dessvärre ser
            vi att detta inte räcker: Skatteverket valde till och med att
            omdefiniera den taiwanesiska representationen i Sverige från att
            vara Taiwan, till ”den kinesiska provinsen Taiwan”. Att en enskild
            myndighet definierar Taiwan som en kinesisk provins visar på vikten
            att riksdag och regering är tydlig med benämningarna. Mot bakgrund
            av detta önskas regeringen tydliggöra att Taiwan är att betrakta
            som ett självständigt land snarare än en kinesisk provins, med
            allt som det innebär.
          </p>
          <head xml:id="i-NxHYD8Na1hx719EmEvmtwC" type="h2">
            Taiwan i FN
          </head>
          <p xml:id="i-8i5cNNG9Rdy9WCKvKzVQdM">
            Trots att Taiwan är att anse som en betydande internationell
            aktör i såväl handel som diplomati och dessutom i många avseenden
            är att betrakta som ett demokratiskt före­döme är de idag utestängda
            från många viktiga världsorganisationer. Taiwan har bland annat
            utestängts från FN, som man sedan 1993 ansökt om att på olika
            nivåer få delta i. Inte minst i samband med coronapandemin kunde
            vi se vilka konsekvenser detta fått. Trots att Taiwan är ett av
            de länder som lyckats absolut bäst i kampen mot covid-19 och kan
            klassas som ett framstående land beträffande forskning på hälso-
            och sjukvård ute­stängdes de från världshälsoorganisationen WHO.
            Oförskämt nog har organisationen dessutom återkommande klassat
            Taiwan som kinesisk provins snarare än den fria aktör de är. Den
            systematiska utfrysningen av Taiwan från FN-gemenskapen går inte
            ihop med FN-stadgan och de grunder som organisationen vilar på.
            Taiwans frånvaro berövar dessutom västvärlden en likasinnad vän
            i en tid då de värden vi har gemensamt hotas på annat håll och
            utfrysningen skadar även svenska intressen. Regeringen bör inom
            ramen för de internationella kontakter som finns, verka för att
            Taiwan ska få samma möjlighet att skicka ombud till FN:s generalförsamling
            på lika villkor som andra länder samt att de får chansen att obegränsat
            delta och bidra till hela FN-samarbetet, med fackorganisa­tioner
            inkluderat.
          </p>
          <head xml:id="i-R9dht3UisNL4Ag4okTGvpQ" type="h2">
            Bilaterala samarbeten och avtal
          </head>
          <p xml:id="i-9ECxqUksKUh72FZeXuJaNq">
            Sverige och Taiwan har mycket att tjäna på ett utökat samarbete,
            inte minst mot bak­grund av att båda länder är framstående producenter
            av högteknologiska produkter och har en liknande syn på grundläggande
            värderingar. Landet är en given destination för innovationskraftiga
            svenska företag som önskar ta sig närmare de tillväxtmarknader
            som finns i Asien. Det finns därför ett ömsesidigt intresse av
            att utnyttja den potential som ett långtgående akademiskt utbyte
            för med sig och utökade handelsrelationer skulle enbart stärka
            våra länder. Taiwan är också ur flera avseenden ett positivt exempel
            med en snabb ekonomisk tillväxt vilket också bidragit till en
            hög välfärdsnivå. Ett fördjupat samarbete skulle kunna utveckla
            redan befintliga välfärdssatsningar och utbildnings­möjligheter,
            samt stimulera ekonomiska investeringar. Regeringen bör mot bakgrund
            av detta se över möjligheten att skapa nya bilaterala samarbeten
            med Taiwan, samt se över möjligheten för att bredda Business Swedens
            mandat i Taipei.
          </p>
          <head xml:id="i-93WiZZcAbjykrtDFpLsxiT" type="h2">
            Taiwan och EU
          </head>
          <p xml:id="i-2aLecXxDoAuYbwUvA5Suif">
            EU, som är en av de största investerarna i Taiwan är också en
            av Taiwans viktigaste handelspartner. Ett utökat samarbete skulle
            kunna möjliggöra ytterligare tillväxt i båda regionerna. EU har
            sedan tidigare arbetat för upprättandet av diverse olika frihandels­avtal
            även utanför unionen. Frihandelsavtal har en lång rad fördelar,
            och såväl EU som Taiwan skulle tjäna på om Taiwan inkluderades
            i EU:s handelsområde genom ett eget frihandelsavtal med unionen.
            Det skulle förenkla och förbättra handel samtidigt som skyddet
            av de omfattande europeiska investeringarna i Taiwan utökades.
            Dessutom skulle det kunna bidra till att fler taiwanesiska företag
            lockades till att investera i Europa, vilket leder till högre
            sysselsättning. Stärkta handelsförbindelser bidrar även till att
            mänskliga rättigheter, inklusive den taiwanesiska demokratin och
            yttrandefriheten, förstärks. Regeringen bör därför verka för att
            EU upprättar frihandelsavtal med Taiwan.
          </p>
        </div>
        <div type="motSignatures">
          <list>
            <item xml:id="i-9fV1fFFrf24Fg8jURjhrJq">
              Markus Wiechel (SD)
            </item>
            <item xml:id="i-AN99B5iopk82xKiZm5DvN8">
              Björn Söder (SD)
            </item>
            <item xml:id="i-GF8YQmh5XbuvbhyQFnLxP3">
              Mats Nordberg (SD)
            </item>
            <item xml:id="i-RtaKqLv6LNuN51wztmytf9">
              Sara Gille (SD)
            </item>
          </list>
        </div>
      </div>
    </body>
  </text>
</TEI>
