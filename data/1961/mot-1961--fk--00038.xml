<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1961--fk--00038">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__fk__38/mot_1961__fk__38-001.pdf"/>
      <fw xml:id="i-GPoA5KEq9J22tFSTzbh8op">
        Motioner i Första kammaren, nr 38 år 1961 11
      </fw>
      <div xml:id="i-MHL7hVxgxcfN9XABgAX13d" type="motHeader">
        <div xml:id="i-TeDViDW6ojsuKjBxcVQ64a" type="motTitle"/>
        <div xml:id="i-JJqrzAJkSpBEVR469b7W6p" type="motSubmissionInfo"/>
      </div>
      <div xml:id="i-MxHsVeDDgerxBrGucTP13s" type="motBody">
        <div xml:id="i-SJudwQAko3j3cUWw8d5rAX">
          <p xml:id="i-L2SmjjtyEntcXdce5NRg5z">
            Nr 38
          </p>
          <p xml:id="i-NKWAz4sDiWAEydjydhgVkG">
            Av herr Spetz, om förenklade regler för deklarations- och taxe-
            ringsförfarandet.
          </p>
          <p xml:id="i-9F9n1eDrc4bHpNmYYKe9Tb">
            Från såväl de skattskyldigas som från taxeringsmyndigheternas
            sida framställs anmärkningar mot »de krångliga skattelagarna&gt;.
            Vad är det som är krångligt? Utan tvekan tillhör reglerna för
            avdragsrätt det som den skattskyldige har svårast att förstå och
            som vållar taxerings- myndigheterna mest bekymmer. Om dessa regler
            dessutom är olika vid stats- och kommunaltaxering blir förvirringen
            än större. Att vissa avdrag sker från inkomsten av förvärvskällan
            medan andra är »allmänna avdrag&gt; bidrar inte till ökad enkelhet.
            Det visar sig också, att det just är avdragen som vållar missförstånd
            eller vad värre är medvetna åtgärder eller yrkan- den för att
            undkomma skatt. En förenkling av deklarations- och taxerings-
            förfarandet kan sålunda icke ske genom att införa avdrag utan
            genom att fa bort sådana där det är möjligt. I detta sammanhang
            kan påpekas, att se- dan nu ortsavdragen vid stats- och kommunaltaxering
            är lika och när ga- rantibelopp för fastighet enligt riksdagens
            redan fattade principbeslut för- svunnit, har ett stort steg tagits
            mot en verklig förenkling därigenom att nuvarande uppdelning för
            stats- resp. kommunaltaxering kan undvaras. Innan jag i fortsättningen
            går in på en granskning av främst de »all- männa avdragen» vill
            jag göra några reflexioner beträffande skattesyste- met. Den enskildes
            totala skattebörda är uppdelad i tre eller om man så vill fyra
            delar. En proportionell, kommunalskatten, en regressiv form genom
            maximering, folkpensionsavgiften och två progressiva, den statliga
            inkomst- skatten och i förekommande fall förmögenhetsskatten.
            Då avdrag vid taxe- ring vid en progressiv beskattning får olika
            »värde&gt; beroende på den skatt- skyldiges inkomstläge, verkar
            avdragen utjämnande på progressiviteten. Ett resultat som enklare
            kan uppnås på annat sätt. Avdragen medför sålunda en skatteövervältring
            i riktning uppifrån-nedåt. Avdragsrätt medför emel- lertid också
            en skatteövervältring inom samma inkomstklass, från dem som kan
            utnyttja avdragen på dem som inte kan det. De senare får med sin
            högre skatt bidraga till det ändamål för vilket avdraget får göras.
            Vid av- dragsrätt för periodiskt understöd, gåvor m. m. blir det
            den enskilde skatt- skyldige som bestämmer destinationen av andras
            skattemedel. En kraftigare kritik är enligt min mening befogad
            i fråga om schablonavdrag. även om uppfattningarna om »rättvisa
            vid taxering&gt; kan vara skiftande, är kanske de flesta dock
            överens om det orimliga i att avdrag medgives för utgifter som
            aldrig gjorts. I den mån de tillkommer alla, t. ex. schablonavdraget
          </p>
          <pb facs="riksdagen-motions-pdf/data/1961/mot_1961__fk__38/mot_1961__fk__38-002.pdf"/>
          <fw xml:id="i-GFCGrToB1AUfkATx98kbBS">
            12 Motioner i Första kammaren, nr 38 år 1961
          </fw>
          <p xml:id="i-7rbkq6eH4CFHTAHqNQS8Jz">
            för försäkringspremier, innebär det inget annat än ett förhöjt
            ortsavdrag. Varför inte flytta det dit? Kommunalskatteavdraget
            gäller endast vid taxeringen till statsskatt och verkar på samma
            sätt som ett förhöjt ortsavdrag vid denna taxering. Motive- ringen
            för detta avdrag var den olika höga uttaxeringen i olika kommuner.
            Denna var tidigare mycket växlande inom rätt vida gränser, men
            har genom- gående alltmer utjämnats, vartill bl. a. bidragit tillskapandet
            av storkommu- nerna, som nu skall bli ännu större. Till de mest
            skattetyngda kommunerna utgår dessutom direkt statsbidrag. Motivet
            för bibehållande av detta avdrag är sålunda numera ytterligt svagt.
            Därtill kommer att avdraget mycket ofta blir felaktigt i deklarationerna
            och kräver en ständig uppmärksamhet från den persons sida, som
            skall granska deklarationen. Slutsatsen blir att av- draget bör
            försvinna. Folkpensionsavgiften. Förslag om borttagande av avdragsrätten
            har fram- ställts vid flera tillfällen. Skälen härför är enligt
            min mening starkare än skälen för dess bibehållande. Avgift för
            försäkringar. I och med införandet av obligatorisk sjukförsäk-
            ring och ATP har motiveringen för detta avdrag om icke helt bortfallit
            så dock försvagats i avsevärd grad. Det må påpekas att riskförsäkring
            i och för sig icke innehåller något sparande. Övervägande skäl
            talar för att avdraget försvinner, särskilt som det ofta är svårkontrollerat
            genom att det består av flera mindre delposter. Avdraget för premier
            för pensionsförsäkring innebär principiellt en upp- skjuten beskattning
            och verkar stundom som en inkomstutjämning och faller utanför
            ramen av min kritik av avdragsrätten. Periodiskt understöd. Knappast
            något avdrag har vållat så stark och be- rättigad kritik som detta.
            Utan tvekan användes det i stor utsträckning för skatteflykt.
            För taxeringsnämnderna är avdraget en källa till improduktivt
            arbete. Ur »rättvisesynpunkt&gt; bör avdraget försvinna. Förvärvsavdragen
            utgör i princip kostnader för inkomstens förvärvande och bör då
            också (om de skall vara kvar!) flyttas till respektive inkomst-
            källa. Ingen torde väl bestrida, att en radikal bortrensning av
            dessa avdrag skulle i högsta grad förenkla såväl deklaration som
            taxering. Finns det ytterligare ogräs i avdragsfloran? Visst finns
            det så. Avdragen för kostnader för inkomstens förvärvande är både
            mångskif- tande och svårbedömda. Den i dagens läge kanske besvärligaste
            är resekost- nad från hemmet till arbetsplatsen, detta beroende
            på bilismens genombrott. Riksskattenämnden har försökt att genom
            anvisningar få rätsida på frågan om avdragsrätt, men skattedomstolarna
            tycks ha en annan uppfattning än RN om vad anvisningarna till
            33 8 KL avser med uttrycket »skälig kostnad&gt;. Så småningom
            skall väl genom prejudicerande utslag en någorlunda stadgad praxis
            kunna framkomma, men det må tillåtas att i detta sammanhang granska
            detta avdrag ur en annan synpunkt. Bostadskostnad räknas som privat
            levnadskostnad och är icke avdragsgill. Om en skattskyldig hyr
            bo-
          </p>
          <pb facs="riksdagen-motions-pdf/data/1961/mot_1961__fk__38/mot_1961__fk__38-003.pdf"/>
          <fw xml:id="i-3PZyUhe57hJKyE6G9ojE25">
            Motioner i Första kammaren, nr 38 år 1961 13
          </fw>
          <p xml:id="i-9237se2teeRwuJ5vTX7MVU">
            stad för 1500 kr. om året och en kamrat får betala det dubbla
            eller mer för sin lägenhet inverkar detta inte på deras taxering.
            Men om den ena av dem bor några km längre bort från arbetsplatsen
            får han avdragsrätt för resekostnad oavsett om hans bostadskostnad
            på grund härav kanske blir lägre. Det kan vara ett flertal skäl
            för valet av bostadsort, trivselskäl och andra, som enligt min
            mening icke bör få påverka taxering av inkomsten. Givetvis kan
            den invändningen göras att valet av bostad på grund av brist-
            situationen inte är fritt. Den invändningen kan gälla även närbelägen
            bo- stad med särskilt hög hyra utan att medföra avdragsrätt. Starka
            skäl synes mig därför tala för att resekostnad betraktas som boendekostnad
            och så- lunda icke avdragsgill. Facklitteratur. En omtyckt och
            oftast svårbedömd avdragspost. Vem kan kontrollera att viss litteratur
            är »nödig för tjänstens fullgörande»? I regel torde vederbörande
            arbetsgivare, stat, kommun eller firma i eget intresse tillhandahålla
            vad som är »nödigt&gt;. Annan litteratur anskaffas antingen i
            utbildningssyfte eller av allmänt intresse. I båda fallen principiellt
            icke av- dragsgillt. Representation. Detta avdrag har vid flera
            tillfällen varit föremål för riks- dagens uppmärksamhet. Utom
            det att kostnaden ofta till stor del är per- sonliga levnadskostnader,
            uppmuntrar avdragsrätten ingalunda till spar- samhet. Svårigheten
            med avdrag för fördyrade levnadskostnader ligger främst i olikheten
            mellan beskattningsreglerna för traktamente i statlig tjänst och
            motsvarande i kommunal och enskild tjänst. Medan taxeringsmyndigheter-
            na i det senare fallet i regel ej medgiver avdrag för fördyrade
            levnadskost- nader vid frånvaro från hemmet 10—12 timmar, kan
            traktamente i statlig tjänst utgå redan efter tre timmar. Frågan
            om avjämning av kostnadsavdragen vid inkomst av tjänst torde komma
            att behandlas i särskild motion, varför jag förbigår den här.
            Principiellt är förvärvsavdraget för gift kvinna med viss egen
            inkomst att anse som avdrag för kostnader för inkomstens förvärvande.
            Då en be- räkning av dessa kostnader i varje enskilt fall inte
            bara skulle vara svår rent tekniskt, utan framför allt ge ur rättvisesynpunkt
            orimligt resultat, måste det utformas som en schablon, behäftad
            med alla de nackdelar och olägenheter, som utmärker en dylik.
            Ju högre schablonen sättes, desto fler skattskyldiga kommer i
            åtnjutande av avdrag för en utgift som de aldrig haft. Vid en
            bedömning av förvärvsavdraget måste hänsyn tagas till kon- struktionen
            av ortsavdrag och skatteskalor för makar. Konstruktionen, som
            tillkom på förslag av 1949 års skatteutredning, byggde på förutsättningen
            att förvärvsavdraget avlägsnades ur skattesystemet. Vad skulle
            en avveckling av avdragsrätten i den utsträckning här an- tytts
            medföra? Den skulle betyda en skärpning av progressiviteten i
            stats- beskattningen. Och den skulle givetvis medföra en avsevärd
            höjning av skatteunderlaget. I fråga om kommunalskatteuttaget
            skulle denna höjning automatiskt medföra en sänkning av uttaxeringen.
            I fråga om statsbeskatt-
          </p>
          <pb facs="riksdagen-motions-pdf/data/1961/mot_1961__fk__38/mot_1961__fk__38-004.pdf"/>
          <fw xml:id="i-4wHKmN3rNZF53vwhmpBtz5">
            14 Motioner i Första kammaren, nr 38 år 1961
          </fw>
          <p xml:id="i-EyD1MphCiVmZomLunZtdYs">
            ningen borde höjningen lika självklart användas för en sänkning
            i skatte- uttaget framför allt genom en sänkning av progressiviteten
            i skatteska- lorna. Vårt skattesystem är nu föremål för en som
            man hoppas grundlig över- syn. Av vikt är därvid enligt min mening
            att ett eventuellt nytt system målmedvetet tar sikte på förenklingar.
            Detta behöver inte innebära någon »orättvisa&gt; vid beskattningen,
            alldenstund fastställda skatteregler påverkar avtal, kalkyler
            och bedömningar, varigenom en anpassning till systemet sker. Med
            stöd av vad här anförts hemställer jag, att riksdagen måtte i
            skrivelse till Kungl. Maj:t framhålla vikten av att vid pågående
            översyn av skattesystemet största hänsyn tages till möjligheten
            av förenklingar i deklarations- och taxeringsförfarandet, varvid
            frågan om avdragsrätt sär- skilt ägnas uppmärksamhet.
          </p>
          <p xml:id="i-TpUN4wSu7vWW6nXzQZ8Uu9" type="date">
            Stockholm den 18 januari 1961
          </p>
          <p xml:id="i-4FGiemAt1EvQecVNrXY3Mn" type="signatureBlock">
            Gunnar Spetz
          </p>
        </div>
      </div>
    </body>
  </text>
</TEI>
