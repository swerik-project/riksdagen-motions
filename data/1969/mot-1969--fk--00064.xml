<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__fk__64/mot_1969__fk__64-001.pdf"/>
      <fw xml:id="i-Vv7RRJGeXaeujj4TuTuwf1">
        Motion i Första kammaren, nr 64 år 1969 13
      </fw>
      <div type="motHeader" xml:id="i-WnxxXLcDivGJk2UxwM4ZQG">
        <div type="motTitle" xml:id="i-NjCyo5VaqJh5rGM5ZJHnN8"/>
        <div type="motSubmissionInfo" xml:id="i-9A3EQ83sgztypPKguFJkFG"/>
      </div>
      <div type="motBody" xml:id="i-QH8tRcTwbzTzpMkm89KmEH">
        <div xml:id="i-AFJheTjbZo836Bedtt7pcL">
          <p xml:id="i-9eUNwgD79fFdFSmXZdXS27">
            Nr 64
          </p>
          <p xml:id="i-Tjo9JQECM74MGVQtzNV9aU">
            Av herr Lindblad, angående fördelningen av arbetsuppgifter mellan
            manlig och kvinnlig personal inom försvaret.
          </p>
          <p xml:id="i-TMBJuGXBD4M49BE9jhWCJn">
            (Lika lydande med motion nr 75 i Andra kammaren)
          </p>
          <p xml:id="i-T1wrpN8QknFBrTXrT9NNYt">
            Könsindelning av arbeten och tjänster leder till bristande jämlikhet
            och sämre valfrihet för individen. Samtidigt som lämpade och hågade
            personer stoppas med hänvisning till sitt kön tvingas arbetsgivaren
            och samhället i många fall konstate- ra att könsspärren försvårar
            rekryteringen av kompetent personal. Inom statens arbetsgivarområde
            har flera politiska strider föregått reformer som öppnat tjänster
            för kvinnor. För något årtionde sedan öppnades prästyrket, ett
            kvartssekel dess- förinnan fördes den stora striden kring behörighetslagen.
            Försvaret har fortfarande en stor mängd könsbestämda tjänster.
            Detta förkla- ras vanligast med könsuppdelningen av värnplikten;
            man menar att om endast män gör värnplikt så skall också en rad
            yrken förbehållas män. Tillämpningen blir stundom trots detta
            omvänt. I bortåt ett par årtionden har diskuterats att ersätta
            värnpliktiga vid militära matinrättningar och mässar med anställd
            personal. I ett protokoll i ämnet från försvarsdepartementet (februari
            1965) uttrycks saken så: »För mäss, där kronportion utspisas,
            bör servering m. m. ombesörjas av kvinnlig biträdespersonal för
            det fall, att handräckningsvärnpliktiga inte kan påräknas.&gt; Här
            utbildas alltså årligen en stor mängd värnpliktiga för detta arbete,
            men ändå kan myndigheterna redan på förhand ange att ingen enda
            av dessa duger att anställas för uppgiften. Det är en god illustration
            till inkonse- kvenserna när gruppbestämningar sätts före individuell
            lämplighet. Försvaret självt har i trängda lägen begärt att få
            frångå könsuppdelningen, inte av jämlikhetsskäl utan med motiveringen
            att det är otillfredsställande med perso- nalvakanser samtidigt
            som kompetent folk utestängs av en i sammanhanget ovid- kommande
            könsgräns. Ibland tycks det ha gått utanför reglerna. En uppställning
            på bild nyligen av Fo-staben i Linköping visade en civil kvinna
            bland det unifor- merade befälet. &gt;Den civila damen uppehåller
            platsen som förvaltningsunderoffi- cer.&gt; Förklaringen visade sig
            vara att staben trots försök inte kunnat locka någon arvodesfanjunkare
            till tjänsten, och då tog man en duktig kvinna i staben. Hon sköter
            handläggning av materiel, inte bara bättre än ingen innehavare
            alls utan en- ligt överordnade på ett utmärkt sätt. Men officiellt
            är det alltså en nödlösning att ha kvar denna tjänsteman på posten.
            På läkarsidan har försvaret haft betydande rekryteringsproblem,
            och vakant- satta läkartjänster ute på förbanden med täta byten
            av vikarier eller ingen inneha-
          </p>
          <pb facs="riksdagen-motions-pdf/data/1969/mot_1969__fk__64/mot_1969__fk__64-002.pdf"/>
          <fw xml:id="i-L5Nd7Usk795i4sJVHn6qQ5">
            14 Motion i Första kammaren, nr 64 år 1969
          </fw>
          <p xml:id="i-59MmueDUPxjaa9L6eyGSKf">
            vare alls har inte sällan givit en otillfredsställande förbandssjukvård.
            I det läget begärde de militära sjukvårdsorganen för ett par år
            sedan att få öppna tjänsterna även för kvinnliga läkare. I efterhand
            lär ingen mena att den tidigare könsupp- delningen var förnuftig
            eller att förband som nu har kvinnliga läkare får sämre sjukvård.
            Likartade resonemang kan självfallet föras beträffande andra tjänster
            där en civilt förvärvad fackutbildning är nödvändig; genom att
            stänga sådana tjänster för kvinnor riskerar man fler vakanser
            samtidigt som yrkesmässigt meriterade nekas anställning. Förre
            flygvapenchefen general Thunberg aktualiserade frågan i ett något
            vidare sammanhang då han begärde en genomgång av »alla freds-
            och krigsbefattningar inom flygvapnet i avsikt att undersöka om
            motiv finns för att de reserveras för enbart män eller om de kan
            beklädas även av kvinnlig personal». Motivet var inte att det
            är otillfredsställande med könsuppdelade statliga tjänster och
            att man där- för bör söka minska deras antal. Flygvapenledningen
            anser sig inte ha till uppgift att minska könsdiskriminering utan
            handlar för att »bredda rekryteringsunderla- get». Redan nu ingår
            kvinnor i ett stort antal krigsbefattningar inom stridslednings-
            och luftbevakningsorganisationen, liksom även inom andra verksamhetsgrenar
            i staber och förband. Tekniska biträden har vidare fullgjort tjänst
            som lärare och instruktörer vid utbildning av värnpliktig och
            krigsfrivillig personal. Flygvapenchefens förslag har gått på
            remiss till en rad myndigheter och organi- sationer. I sitt förslag
            hade flygvapenchefen undantagit flygförare och befattningar som
            bl. a. är avsedda för markstridsuppgifter, detta med »hänsyn till
            etiska upp- fattningar i vårt land». Militärpsykologiska institutet
            anser att man kan gå längre. Institutets chef menar att kvinnor
            bör få bli piloter i åtminstone transport- och sambandsplan och
            helikoptrar. Därmed skulle också en utbildningsväg öppnas som
            kan leda vidare till civil flygtjänst — något numera ytterst svårt
            för kvinnor som ju måste betala en dyr civil utbildning för att
            komma i paritet med militärt utbil- dade män. (Det är f. n. först
            på allra senaste tiden som t. ex. SAS kunnat tänka sig att anställa
            en kvinnlig pilot.) Flygvapenchefens förslag skulle leda till
            att en rad officers-, underofficers- och underbefälskategorier
            öppnas för kvinnor. Utbildning för de kvinnliga tjänstemän- nen
            skulle bedrivas enligt etablerade rutiner vid flygvapnets skolförband
            med un- dantag för markstridsutbildning som för kvinnorna skulle
            ersättas av utökad ledar- skapsutbildning (jag förmodar att detta
            kommer att göra de kvinnliga tjänstemän- nen särskilt lämpade
            för ledande funktioner). Det är en rik yrkesflora, särskilt på
            det tekniska planet, som därmed skulle fri- göras från nuvarande
            könsbestämning. Att hittills utförda undersökningar »gett vid
            handen att en stor del av befattningarna är lämpade för kvinnor»
            kan tydas som en positiv inställning i flygledningen. Likväl visar
            skrivsättet att man fortfa- rande ser mer till gruppen än individen.
            Befattningar kan vara mer eller mindre lämpade för personer med
            vissa färdigheter, kunskaper eller egenskaper. Personer med samma
            värden i dessa avseenden torde ha samma prestationsförmåga, och
            det
          </p>
          <pb facs="riksdagen-motions-pdf/data/1969/mot_1969__fk__64/mot_1969__fk__64-003.pdf"/>
          <fw xml:id="i-XAKeRcPUxpMgYgJsYtyqP6">
            Motion i Första kammaren, nr 64 år 1969 15
          </fw>
          <p xml:id="i-WQEAev3XEFtknu9XuLoDLM">
            blir då skäligen ointressant vilket kön vederbörande tillhör.
            De undantag som gjorts i utredningen är uttryckligen betingade
            av traditionella värderingar och s. k. etiska uppfattningar. Redan
            i definitionen ligger en diskriminering: anser man att kvinnor
            inte uppfyller för individen uppställda krav behövs ingen angivelse
            av att kvinnor inte får anställas, tror man att kvinnliga sökande
            i flera fall har behövliga kvalifi- kationer behövs ett särskilt
            stadgande om man vill utestänga dem från tjänsterna. Riksdagen
            kan självfallet inte på samma sätt som resp. myndighet se dessa
            frå- gor som praktiska rekryteringsproblem. Ur samhällelig synpunkt
            är varje undan- tag från regeln att tjänster inte skall vara könsbestämda
            allvarligt. Detta inte minst om undantagen synes underhålla tankar
            om att t. ex. tekniska tjänster inte är läm- pade för kvinnor.
            Det är angeläget att statsmakterna granskar hela försvaret från
            förutsättningen att så långt möjligt minska nuvarande diskriminering.
            De initiativ som tagits från enstaka myndigheters sida får självfallet
            inte hindra riksdagen från att deklarera uppfattningen att statens
            tjänster inte bör vara könsuppdelade. Med hänvisning till det
            anförda hemställes, att riksdagen måtte i skrivelse till Kungl.
            Maj:t begära en ge- nomgång av försvarets tjänster i avsikt att
            reducera nuvarande könsuppdelning.
          </p>
          <p xml:id="i-GVm4sXcZGS9aSxLnrqsr1C" type="date">
            Stockholm den 21 januari 1969 Hans Lindblad (fp)
          </p>
        </div>
      </div>
    </body>
  </text>
</TEI>
