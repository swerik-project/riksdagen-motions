<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1959--ak--00528">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__ak__528/mot_1959__ak__528-001.pdf"/>
      <fw xml:id="i-Grs6b2pEEZfDgVV6pEAZWM">
        Nr 528—532 Motioner i Andra kammaren, nr 528 år 1959 1
      </fw>
      <div xml:id="i-SkkejRg1T88U9NpdeW8vQM" type="motHeader">
        <div xml:id="i-Hnbw26yhJ2oYoTHpWT6cZc" type="motTitle"/>
        <div xml:id="i-NndSWpPnZ8gzX6YVsuaWNm" type="motSubmissionInfo"/>
      </div>
      <div xml:id="i-Ry89GbPb4ri3U6Yu5XeSDb" type="motBody">
        <div xml:id="i-5SeiWt2Fa32RxkE1mkzf3i">
          <p xml:id="i-6AWttMPKXbRiUoeaTTYdjG">
            Nr 528
          </p>
          <p xml:id="i-Pcx2x9V8wQqjM7UHNYw4Hr">
            Av fru Kristensson och herr Björkman, i anledning av Kungl. Maj:ts
            proposition nr 93, angående anslag för budgetåret 1959/60 till
            vissa kostnader för läkarutbildningen.
          </p>
          <p xml:id="i-NMowHiGE35wJVMjpWCF4oF">
            Ett av de områden till vilka det för närvarande är särskilt svårt
            att rekry- tera yngre läkare är mentalsjukvården. Detta är tillika
            det större vård- område, som kan förväntas expandera snabbast
            under de närmaste decen- nierna. Orsakerna till psykiatriens rekryteringssvårigheter
            är säkerligen flera, men en av de väsentliga har ansetts vara
            urvalsmetoderna till de medicinska studierna, som gynnar de naturvetenskapligt-matematiskt
            in- riktade studenterna framför mer humanistiskt och samhällsvetenskapligt
            inriktade. I samband med att beslut fattas i enlighet med proposition
            nr 93 om ökad nybörjarintagning vid de medicinska läroanstalterna
            i syfte bl. a. att trygga rekryteringen av med. licentiater till
            mentalsjukvården under 1960—1970-talet bör därför även ovannämnda
            problem uppmärksammas. Det bör för det första klart uttalas, att
            brist för närvarande råder på huma- nistiskt-socialt inriktade
            studerande vid de medicinska utbildningsanstal- terna och att
            sålunda exempelvis studenter från allmänna linjen är önsk- värda
            som inträdessökande. Vidare bör på allt vis dessa studenters betygs-
            kompletteringar underlättas, vilket t. ex. kan ske på så sätt,
            att studerande med en poängsumma, som vid senaste intagningen
            berättigade till tillträde, efter preliminär inträdesanmälan bereds
            tillfälle att deltaga i för medicinare speciellt anordnade kompletteringskurser.
            Det kan observeras att komplet- teringarna för elever antagna
            vid folkskoleseminarium i hög grad under- lättas genom liknande
            specialundervisning. även andra åtgärder i syfte att bredda rekryteringsunderlaget
            torde kunna vidtagas. I propositionen föreslås förutom den ökade
            nybörjarintagningen även en utökning av utbildningskapaciteten
            i de kliniska ämnena fr. o. m. nästkom- mande budgetår genom ökning
            med 20 platser vid vardera av de medicinska fakulteterna i Uppsala
            och Lund. Först efter fyra år kommer dessa kliniska platser att
            bli utnyttjade av studerande som fått tillträde till de medicinska
            fakulteterna genom det utökade nybörjarintaget. Departementschefen
            före- slår, att dessa platser under de närmaste fyra åren skulle
            få utnyttjas bl. a. av sådana studerande som i utlandet genomgått
            en medicinsk grundutbild- ning, tillräcklig för att de i Sverige
            skall kunna fullborda sin läkarutbild- ning genom att genomgå
            det kliniska utbildningsskedet. Platserna förut- sätts även kunna
            bli använda för att möjliggöra för i Sverige nu verksamma utländska
            läkare att genomgå erforderlig kompletterande utbildning.
          </p>
          <p xml:id="i-4nXYsWx2CUQQTuVEhCpPSD">
            Bihang till riksdagens protokoll 1959. 4 saml. Nr 528—532
          </p>
          <pb facs="riksdagen-motions-pdf/data/1959/mot_1959__ak__528/mot_1959__ak__528-002.pdf"/>
          <fw xml:id="i-5yQoisrCj8JkDvghiW1GNR">
            2 Motioner i Andra kammaren, nr 528 år 1959
          </fw>
          <p xml:id="i-KWua6DfYMes8ZYn6XhpDkZ">
            Ett problem i anslutning härtill, som synes icke tillräckligt
            ha uppmärk- sammats i propositionen, är svårigheterna för de medicine
            studerande, som enligt den nu tillämpade ordningen är nödsakade
            att genomgå grundutbild- ning vid en studieort och klinisk utbildning
            vid en annan. Det gäller dem som efter med. kand.-examen i Uppsala
            och Lund förflyttas till Umeå och dem som förflyttas från Stockholm
            till Göteborg. Sådana förflyttningar leder i allmänhet till extra
            kostnader, framför allt givetvis för dem som blir nödsakade att
            lämna föräldrahemmet. Det har visat sig att många före- drar att
            göra ett uppehåll i studierna till dess plats kan beredas dem
            å den ursprungliga studieorten, vilket under alla omständigheter
            men särskilt i dagens situation måste betraktas som olyckligt.
            Propositionen synes för- utsätta, att sådana förflyttningar skall
            äga rum under hela övergångs- perioden. Det synes önskvärt, att
            de svenska studerandena fr. o. m. 1960, när de nya kliniska utbildningsplatserna
            i Uppsala och Lund tillkommer, bereds valmöjlighet i fråga om
            studieort och i minsta möjliga utsträckning tvångsförflyttas.
            För i Sverige verksamma utländska läkare med komplet- teringsbehov
            och för eventuellt intagna studerande med utländsk grund- examen
            har studieorten mindre betydelse, och någon merkostnad uppstår
            i allmänhet heller icke för dessa studerande, för den händelse
            valfrihet i möjligaste utsträckning tillerkännes svenska studerande.
            Vad beträffar förslaget att utnyttja de under en övergångsperiod
            lediga kliniska platserna för utbildning av sådana svenska och
            utländska medicine studerande, som i utlandet genomgått en medicinsk
            grundutbildning, har en enligt vår uppfattning berättigad kritik
            framförts från studenthåll. Omkring hälften av de studenter, som
            söker inträde vid de svenska medi- cinska läroanstalterna, måste
            för närvarande avvisas varje år på grund av platsbrist. Inträdeskraven
            är så höga att även inträdessökande med rela- tivt höga betyg
            blir utestängda. För ett litet gränsskikt av dessa finns möj-
            lighet att vinna inträde efter kompletteringsstudier vid filosofisk
            fakultet, vilka dock knappast kan genomföras på kortare tid än
            två år. På grund av den hårda konkurrensen har på senare tid ett
            antal svenska studenter begivit sig utomlands för att läsa medicin,
            företrädesvis vid tyska eller schweiziska läroanstalter, där inga
            inträdesspärrar finns. Det rör sig här ofta om studenter med så
            låga betyg, att de inte ens efter komplettering skulle ha utsikt
            att komma in vid svensk medicinsk läroanstalt i vanlig ordning.
            I den mån studentbetyget är en mätare på studiebegåvningen är
            alltså dessa studenter mindre studiebegåvade än de som antas vid
            medi- cinska nybörjarkurser i Sverige. Huvudsakligen studerande
            med god privat- ekonomi torde kunna förlägga studierna utomlands.
            Det synes mycket litet tilltalande, att dessa studerande skall
            beredas en förmånsställning framför studerande med sämre ekonomisk
            bakgrund och högre betyg, som stannat i hemlandet för att skaffa
            sig föreskriven kom- petens.
          </p>
          <pb facs="riksdagen-motions-pdf/data/1959/mot_1959__ak__528/mot_1959__ak__528-003.pdf"/>
          <fw xml:id="i-EK8V17s7J8Cn35MrEn1sKn">
            Motioner i Andra kammaren, nr 528 år 1959 3
          </fw>
          <p xml:id="i-XwuoKJXBoYLW8tVYxBEVEQ">
            När det gäller utländska studerande med utländsk grundexamen
            avser man att rekrytera dessa från bl. a. Västtyskland. Vid tyska
            medicinska läro- anstalter tillämpas i allmänhet ingen gallring.
            Inte bara urvalet utan även undervisningens intensitet och standard
            måste därför bli en helt annan än i Sverige. Den föreslagna ordningen
            kan därför antagas innebära, att vi här i landet skulle få ta
            hand om studerande med medelmåttiga studieför- utsättningar, samtidigt
            som svenska studerande med bättre studieförut- sättningar avvisats
            och fortfarande avvisas vid våra egna undervisnings- anstalter.
            Ett genomförande av propositionen i dessa delar skulle innebära
            ett alltför stort avsteg från den princip, som hittills varit
            vägledande för statsmakterna, när det gällt tillträde till högre
            studier, nämligen att fallen- heten bör vara den enda rekryteringsgrunden.
          </p>
          <p xml:id="i-LAUrqVf31gJrTwgyrmsE8i">
            I propositionen föreslås att statsmedel skall ställas till förfogande
            för de utländska studerandes resekostnader och studier. Det bör
            därvid erinras om att av svenska universitetsstuderande för närvarande
            endast ca 25 procent erhåller statsstipendier eller räntefria
            studielån. Förslaget måste även ur denna synvinkel betecknas som
            mycket orättvist gentemot svenska studerande. Med tanke på den
            stränga återhållsamhet, som ecklesiastik- ministern på grund av
            rådande statsfinansiella läge tvingats ålägga sig när det gäller
            universitetsanslagen för övrigt detta år, förefaller det än mer
            tveksamt huruvida riksdagen bör acceptera extra kostnader för
            import av utländska studerande, vilka ha minst 3 13 års studier
            kvar till sin slut- examen.
          </p>
          <p xml:id="i-Gt6BxyjTjR4PC1sBEAFaZs">
            Det låter sig visserligen sägas, att intagningen av studerande
            med ut- ländsk grundutbildning skall vara en engångsföreteelse.
            Om så blir fallet måste man emellertid konstatera, att det antal
            nya läkare landet därigenom tillföres blir relativt begränsat
            för den händelse samtliga i landet verk- samma utländska läkare,
            som önskar kvarstanna i landet, skall ges den kompletterande utbildning
            som erfordras för att de skall kunna erhålla svensk legitimation
            eller allmän behörighet. Enligt vår mening är det uppenbart, att
            de utländska läkare, som redan är verksamma i Sverige, skall ha
            företrädesrätt till erforderlig klinisk kompletteringsutbildning
            framför utländska studerande utan svensk grundutbildning. Om emellertid
            de synnerligen angelägna prognosstudier, som departementschefen
            förkla- rat sig ha för avsikt att företaga, visar ett behov att
            öka intagningarna och om detta behov är av kortvarig natur eller
            eljest icke omedelbart kan tillgodoses inom landet, förefaller
            det oss rimligare att använda de för ut- bildning av studerande
            med utländsk grundexamen tillgängliga medlen för att i enlighet
            med tidigare framlagda förslag bekosta svenska studenters grundutbildning
            vid några särskilt utvalda utländska universitet; dessa svenska
            studenter kan därvid utses i anslutning till de reguljära intag-
            ningarna och helt i enlighet med gällande intagningsbestämmelser.
          </p>
          <pb facs="riksdagen-motions-pdf/data/1959/mot_1959__ak__528/mot_1959__ak__528-004.pdf"/>
          <fw xml:id="i-ET93pz3gSYFVJwi3H8RYD">
            Motioner i Andra kammaren, nr 528—529 år 1959
          </fw>
          <p xml:id="i-JaU9R1WRHU4WM2k6XTyFKX">
            Med stöd av ovanstående hemställes, att riksdagen vid behandling
            av proposition nr 93 måtte 1. i skrivelse till Kungl. Maj:t uttala
            dels att rekryteringsunderlaget till de medicinska stu- dierna
            måtte breddas bl. a. genom att kompletteringar i real- ämnen underlättas
            för studenter från allmänna linjen och latinlinjen, dels att tvångsförflyttningen
            av medicine studerande i möjligaste utsträckning upphör, då de
            föreslagna nya kli- niska platserna i Lund och Uppsala tillskapas,
            dels ock att kontinuerliga prognosstudier rörande läkar- behovet
            efter 1965 snarast påbörjas; 2. i skrivelse till Kungl. Maj:t
            uttala att tillgängliga me- del för införande till Sverige av
            medicine studerande med utländsk grundexamen i stället bör användas
            för att vid ut- ländskt universitet meddela svenska studerande,
            antagna enligt gällande intagningsbestämmelser, medicinsk grund-
            utbildning under i motionen angivna förutsättningar.
          </p>
          <p xml:id="i-CMcfs18yjyZAPiT4pfUQZK" type="date">
            Stockholm den 7 april 1959
          </p>
          <p xml:id="i-FVeYAW4W6Qr8Nxto85gJ7z">
            Astrid Kristensson Folke Björkman
          </p>
          <p xml:id="i-WoBUfqPd6EVMcybJLaMoni">
            Nr 529
          </p>
          <p xml:id="i-WiZH2gsxZknMC2Z1jY9Q23">
            Av herr Christenson i Malmö, i anledning av Kungl. Maj:ts pro-
            position nr 105, angående ökat stöd åt forskning m. m.
          </p>
          <p xml:id="i-7QzxRVmkcm21HH6VmFs1Sy">
            (Lika lydande med motion nr 435 i Första kammaren) Stockholm
            den 7 april 1959
          </p>
          <p xml:id="i-KX9Jwmq1gcyuWLaSrtp7Un">
            Carl Christenson Malmö
          </p>
        </div>
      </div>
    </body>
  </text>
</TEI>
