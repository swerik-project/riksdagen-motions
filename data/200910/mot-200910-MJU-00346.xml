<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-MJU-00346">
  <teiHeader>
    <fileDesc>
      <titleStmt>
        <title>Skyldighet att rapportera veterinära felbehandlingar</title>
        <author corresp="i-9Kt7koTgzUZUA9ovNXYdWj">av Marietta de Pourbaix-Lundin (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skyldighet att rapportera veterinära felbehandlingar</title>
          <idno type="rdwebb">GX02MJ346</idno>
          <rs type="number">MJ346</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GX02MJ346/text</ref>
          <ref type="dokument_url_html">http://data.riksdagen.se/dokument/GX02MJ346</ref>
          <ref type="dokumentstatus_url_xml">http://data.riksdagen.se/dokumentstatus/GX02MJ346</ref>
          <ref type="doc">http://data.riksdagen.se/fil/DB24D6AD-CFD8-4732-8A8D-30ABE717B6E8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9Kt7koTgzUZUA9ovNXYdWj</idno>
            <name>Marietta de Pourbaix-Lundin</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WUnj4xXx4qNK5FKAkbeAb4" type="signed"/>
        <correspContext corresp="i-WUnj4xXx4qNK5FKAkbeAb4">
          <note type="signatory" corresp="i-9Kt7koTgzUZUA9ovNXYdWj"/>
        </correspContext>
        <correspAction xml:id="i-FrXwHYv4ap2EBnqJqYdBVV" type="numbering">
          <date when="2009-10-06"/>
        </correspAction>
        <correspAction xml:id="i-4v66WWXU1Muj7z2dQnS6Wy" type="submission">
          <date when="2009-10-02"/>
        </correspAction>
        <correspAction xml:id="i-CdmS4mism3vo6wxEGpomUk" type="transfer">
          <date when="2009-10-02"/>
        </correspAction>
        <correspAction xml:id="i-YGkXfWuWHU2mSMzrJrRDrF" type="assigned"/>
        <correspContext corresp="i-YGkXfWuWHU2mSMzrJrRDrF">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8LHzhngpzUXWGJDughX7DL" type="motBody">
        <div xml:id="i-NYSvhDwUnGmzomtxpotij6" type="motProposal" subtype="förslag">
          <head xml:id="i-BfKuwyqfTwRdDTLKz8bkSC">
            Förslag till riksdagsbeslut
          </head>
          <list xml:id="i-UwXU97LrMMHSAFk3A7jUG4" style="ol">
            <item xml:id="i-NZaDpUNnGh9CCPq6acG7Ac">
              Riksdagen tillkännager för regeringen som sin mening vad som
              anförs i motionen om att införa en anmälningsplikt för veterinärer
              vid felbehandling.
            </item>
            <item xml:id="i-Kq8KPWHP6EURqVXoNxAakF">
              Riksdagen tillkännager för regeringen som sin mening vad som
              anförs i motionen om att det ska finnas ett samlat offentligt
              register över anmälda veterinärer och beslut om disciplinära åtgärder.
            </item>
          </list>
        </div>
        <div xml:id="i-5TnD7WQxsDXyA9dppKnKiG" type="motContent">
          <head xml:id="i-M7C9gjfMmgKboMTfBJcKqD" type="h1">
            Motivering
          </head>
          <p xml:id="i-6Gx41zjEykwc1zPKKzFo9G">
            Djurägare i Sverige lägger årligen ner stora summor på veterinärbehandling
            av sina husdjur vid skada eller sjukdom. Jag anser att det är
            viktigt att djurägare får veta om en veterinär är eller har varit
            föremål för en eller flera anmälningar eller disciplinära åtgärder
            för veterinära felbehandlingar. Det borde också vara självklart
            att veterinären själv hade en rapporteringsskyldighet vid felbehandling
            som leder till skada eller till att djuret avlider p.g.a. behandling
            eller provtagning. Enligt uppgift från Sveriges Veterinärförbund
            och Jordbruksverket har veterinärer ingen rapporteringsskyldighet
            vid veterinära felbehandlingar.
          </p>
          <p xml:id="i-6ckHzFQTrB6zKtscvGVpCW">
            I Sverige finns i dag cirka 2 000 aktivt yrkesverksamma veterinärer.
            Av dessa arbetar två tredjedelar inom den privata sektorn och
            en tredjedel inom statliga sektorn.
          </p>
          <p xml:id="i-E4SjiEVFbSWV2s35mjebxX">
            Behörig att utöva veterinäryrket är, enligt 1 § lagen (1994:844)
            om behörighet att utöva veterinäryrket (behörighetslagen), den
            som är legitimerad enligt lagens bestämmelser eller enligt föreskrift
            som utfärdats med stöd av lagen. Legitimationen utfärdas av Jordbruksverket
            efter ansökan.
          </p>
          <p xml:id="i-VRfcet5J5P5SWf8TKBNdKM">
            Enligt riksdagens utredningstjänst finns det inte någon samlad
            veterinärlagstiftning. Tvärtom är det system av regler som, direkt
            eller indirekt, reglerar olika slag av veterinär verksamhet komplext
            och svårt att överblicka. Förhållningsregler för veterinär verksamhet
            finns i många EG-rättsakter, nationella lagar och förordningar
            och i ett stort antal föreskrifter från flera olika myndigheter.
            Ramarna för vad en veterinär får och inte får göra finns framför
            allt i allmänna veterinärinstruktioner. Sedan har Jordbruksverket
            förtydligat det i föreskrifter som rör journalföring, läkemedelshantering
            och intygsskrivning.
          </p>
          <p xml:id="i-5gcKK72oK4VkErc8icgS3h">
            Den centrala tillsynen över veterinärerna sköts av Jordbruksverket
            medan den regionala tillsynen sköts av länsstyrelserna (länsveterinärerna).
          </p>
          <p xml:id="i-7VAjLH6RvqdUnFRaLV5puB">
            Våren 2009 beslutade riksdagen om en ny lag om verksamhet inom
            djurens hälso- och sjukvård. Den träder i kraft den 1 januari
            2010.
          </p>
          <p xml:id="i-128mmZUpjdm2B9fkdxX7Le">
            Syftet med den nya lagen (lagen (2009:302) om verksamhet inom
            djurens hälso- och sjukvård, som ersätter nuvarande behörighetslag,
            är att modernisera och klargöra regelverket inom djurens hälso-
            och sjukvård. När det gäller veterinärers åsidosättande av skyldigheter
            sägs följande i propositionen: Det faktum att samhället beslutar
            om att ett yrke ska behörighetsregleras innebär bl.a. att yrkesutövaren
            har en av samhället garanterad kompetens. Det är därför givet
            att samhället måste kunna ingripa mot den yrkesutövare som missköter
            sig. Regeringen anser därför att bestämmelserna i den nuvarande
            behörighetslagen om disciplinpåföljd bör föras över till den nya
            lagen och utvidgas till att omfatta samtliga behörighetsreglerade
            yrken inom djurens hälso- och sjukvård, dvs. all djurhälsopersonal.
          </p>
          <p xml:id="i-6tTbgoqH2VysuKvPt8xDRB">
            Beträffande VAN:s (Veterinära ansvarsnämnden) prövning av veterinärers
            ansvar anförs följande i propositionen:
          </p>
          <p xml:id="i-3k9PgoojvfntNWyC5wnwnu">
            Veterinära ansvarsnämnden prövar ansvarsfrågor avseende veterinär
            yrkesutövning. Arbetet inom djurens hälso- och sjukvård präglas
            i hög grad av samarbete mellan flera olika yrkeskategorier varför
            det mest ändamålsenliga enligt regeringens mening är att ansvarsnämndens
            ansvarsområde utvidgas till att omfatta samtliga behörighetsreglerade
            yrkeskategorier inom djurens hälso- och sjukvård, dvs. samtliga
            som tillhör djurhälsopersonalen. Verksamhetsområdet för nämnden
            bör följaktligen i fortsättningen vara att pröva disciplinpåföljdsärenden
            och ärenden om återkallelse av olika behörigheter, för dem som
            tillhör djurhälsopersonalen samt ärenden om erhållande av ny behörighet
            efter att en tidigare behörighet har återkallats.
          </p>
          <p xml:id="i-5PJwWMFX1b1wBbkNGdaggx">
            Veterinär som uppsåtligen eller av oaktsamhet åsidosätter sina
            skyldigheter i den veterinära verksamheten kan meddelas disciplinpåföljd.
            De disciplinpåföljder som kan bli aktuella är erinran och varning.
            Om det fel veterinären har begått är ringa med hänsyn till omständigheterna
            ska dock ingen disciplinpåföljd meddelas. Det gäller även om den
            aktuella förseelsen är föremål för åtal. Förfarande i disciplinärende
            får åter aktualiseras, eller fortsättas, om det bedömts att förseelsen
            inte är straffbar, däremot inte om straffansvar inte kunnat utdömas
            på grund av bristande bevisning.
          </p>
          <p xml:id="i-TduGXqkeWnPN75wsMU7fGY">
            Veterinärlegitimation kan återkallas om veterinären antingen
            visat grov oskicklighet i sin yrkesverksamhet och därigenom visat
            sig vara uppenbart olämplig att utöva yrket eller om veterinären
            på grund av sjukdom eller liknande omständighet inte kan utöva
            yrket tillfredsställande.
          </p>
          <p xml:id="i-F4qLKognJ3uFuZWcuZg2mG">
            Om en veterinär missbrukar sin rätt att skriva ut narkotiska
            eller alkoholhaltiga läkemedel får rätten att förskriva läkemedel
            begränsas. Detta kan också ske om veterinären själv begär det.
          </p>
          <p xml:id="i-8j6vzNUfnbwHySRV9vTwgd">
            Frågor om disciplinpåföljd, återkallelse av legitimation och
            indragen eller begränsad förskrivningsrätt prövas av Veterinära
            ansvarsnämnden (VAN).
          </p>
          <p xml:id="i-GnftDu3Fffp7hJGqNQDdpB">
            Veterinära ansvarsnämnden tar emot anmälningar från djurägare
            som misstänker att en veterinär i sin yrkesutövning har felbehandlat
            ett djur. Även tillsynsmyndigheterna har rätt att anmäla en veterinär.
            Processen är skriftlig och anmälaren och veterinären uppträder
            som likställda parter.
          </p>
          <p xml:id="i-FJCbyDaLmEnEDi24fz9GyV">
            Allmänheten har inte någon anmälningsrätt. Inte heller kan veterinärer
            anmäla andra veterinärer. En anmälan kan emellertid i dessa fall
            göras till Jordbruksverket för eventuell åtgärd. Jordbruksverket
            och länsveterinärerna har nämligen anmälningsrätt till nämnden.
            Vad som prövas är den eller de veterinärmedicinska åtgärder som
            veterinären utför för att diagnostisera, undersöka eller behandla
            ett djur. Journalföring och intygsskrivning anses också som veterinärmedicinska
            uppgifter.
          </p>
          <p xml:id="i-2q2hhwERWamaQRmsh9eA2a">
            Ansvarsnämnden för inte något dataregister över anmälda veterinärer,
            anmälare eller beslut om disciplinära åtgärder. Alla handlingar
            och beslut är emellertid allmänna handlingar.
          </p>
          <p xml:id="i-iCeBKPtwiuPWNBRdkpUdt">
            Veterinärförbundet har sammanställt etiska regler. Dessa ska
            följas av alla som är medlemmar i Sveriges Veterinärförbund. Bryter
            man mot dessa riskerar man att bli utesluten ur Sveriges Veterinärförbund,
            men man får behålla sin veterinära legitimation.
          </p>
          <p xml:id="i-2z9Wqp4upNUjjZCLyEkmAj">
            Vad som framgår av ovanstående finns det ett ganska komplicerat
            regelverk för anmälan av veterinära felbehandlingar. Men det faktum
            att veterinären själv inte har någon anmälningsplikt vid felbehandling
            gör att det finns en stor lucka i regelverket som jag anser behöver
            täppas till. Det finns inte heller någon samlad information som
            allmänheten kan ta del av för att se vilka veterinärer som sköter
            sig bäst, d.v.s. inte har fått några anmälningar eller blivit
            föremål för disciplinära åtgärder.
          </p>
        </div>
        <div xml:id="i-Ue59oC4cDbYtfePJRzPvPr" type="motSignatures">
          <list xml:id="i-Uzto3vH8MD67jVwC7gdRXH">
            <item xml:id="i-X3WDAHR8RSVX1YnRKw9yBV" who="i-9Kt7koTgzUZUA9ovNXYdWj">
              Marietta de Pourbaix-Lundin (m)
            </item>
          </list>
        </div>
      </div>
    </body>
  </text>
</TEI>
