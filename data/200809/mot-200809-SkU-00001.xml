<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SkU-00001">
  <teiHeader>
    <fileDesc>
      <titleStmt>
        <title>med anledning av prop. 2008/09:12 Trängselskatt för miljöbilar</title>
        <author corresp="i-H5HJUuQkcmeBKzDKgSJFMx">av Lars Johansson m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:12 Trängselskatt för miljöbilar</title>
          <idno type="rdwebb">GW02Sk1</idno>
          <rs type="number">Sk1</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GW02Sk1/text</ref>
          <ref type="dokument_url_html">http://data.riksdagen.se/dokument/GW02Sk1</ref>
          <ref type="dokumentstatus_url_xml">http://data.riksdagen.se/dokumentstatus/GW02Sk1</ref>
          <ref type="doc">http://data.riksdagen.se/fil/495A5991-1A0C-4DDF-A9ED-AE26EA69DBCA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-H5HJUuQkcmeBKzDKgSJFMx</idno>
            <name>Lars Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RV58z4JKLyvuKAyG2XobP8</idno>
            <name>Laila Bjurling</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-YMP8nuJqySuXaujevkGpSV</idno>
            <name>Raimo Pärssinen</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-9xcMYrrML4AzXQ6jGcD6e2</idno>
            <name>Christin Hagberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Q8hYBES3N7Q4fZnAATRjsd</idno>
            <name>Fredrik Olovsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-DKVEwjAedaaDyvZjYRUhUM</idno>
            <name>Britta Rådström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-V3GjREvdYiesCjNn7quoGc</idno>
            <name>Hans Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HXbqFEyQ3cDBEvGisHaWzR</idno>
            <name>Birgitta Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AMuc93Mg3xQiAJURBhpVCk" type="basedOn"/>
        <correspContext corresp="i-AMuc93Mg3xQiAJURBhpVCk">
          <ref>Proposition 2008/09:12</ref>
        </correspContext>
        <correspAction xml:id="i-HxhDTZF7CEJaUpF4G47iFB" type="signed"/>
        <correspContext corresp="i-HxhDTZF7CEJaUpF4G47iFB">
          <note type="signatory" corresp="i-H5HJUuQkcmeBKzDKgSJFMx"/>
          <note type="signatory" corresp="i-RV58z4JKLyvuKAyG2XobP8"/>
          <note type="signatory" corresp="i-YMP8nuJqySuXaujevkGpSV"/>
          <note type="signatory" corresp="i-9xcMYrrML4AzXQ6jGcD6e2"/>
          <note type="signatory" corresp="i-Q8hYBES3N7Q4fZnAATRjsd"/>
          <note type="signatory" corresp="i-DKVEwjAedaaDyvZjYRUhUM"/>
          <note type="signatory" corresp="i-V3GjREvdYiesCjNn7quoGc"/>
          <note type="signatory" corresp="i-HXbqFEyQ3cDBEvGisHaWzR"/>
        </correspContext>
        <correspAction xml:id="i-32DcXesKLr5hXei9Hjs3Xm" type="referral">
          <date when="2008-10-21"/>
        </correspAction>
        <correspAction xml:id="i-QWc3MzShCMqoX4nb1mngAT" type="dismissal">
          <date when="2008-10-17"/>
        </correspAction>
        <correspAction xml:id="i-5eABb5gz9XimsdLMvesD1H" type="dismissal">
          <date when="2008-10-17"/>
        </correspAction>
        <correspAction xml:id="i-TZMQNiacKbS6wvXBM9Mgda" type="transfer">
          <date when="2008-10-16"/>
        </correspAction>
        <correspAction xml:id="i-3epSaz1W8mV8N3oLSDdAt8" type="submission">
          <date when="2008-10-16"/>
        </correspAction>
        <correspAction xml:id="i-GoRzAUqvzaG6s6XbeP5DBK" type="assigned"/>
        <correspContext corresp="i-GoRzAUqvzaG6s6XbeP5DBK">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-XDdc7mw6swQFYJNBW9uWZo">
            Förslag till riksdagsbeslut
          </head>
          <list style="ol">
            <item xml:id="i-TbeCQc2XYg2ugfD9wbyREp">
              Riksdagen avslår proposition 2008/09:12 Trängselskatt för miljöbilar.
            </item>
            <item xml:id="i-8uY1KmFBpiprTQgu8RKb9u">
              Riksdagen tillkännager för regeringen som sin mening vad som
              anförs i motionen om att miljöbilsundantaget ska finnas kvar.
            </item>
            <item xml:id="i-Fa2HMcwG4FzMrEkCZpGcu3">
              Riksdagen tillkännager för regeringen som sin mening vad som
              anförs i motionen om satsningar på och investeringar i kollektivtrafik
              i Stockholm.
            </item>
          </list>
        </div>
        <div type="motContent">
          <head xml:id="i-9Fc8RJ58pRTYY5ycAbiTse" type="h1">
            Behåll miljöbilsundantaget
          </head>
          <head xml:id="i-Nf5BiXArgEY5xLsP4eJs7p" type="h2">
            Dålig beredning och ständigt ändrade skatteregler rubbar tilliten
          </head>
          <p xml:id="i-AW96XzHaPyVHV2ZWgzJPJS">
            Undantaget för miljöbilar fanns med då propositionen om trängselskattens
            återinförande lades fram den 4 april 2007 i proposition 2006/07:109
            Införande av trängselskatt i Stockholm . Trängselskatten skulle
            börja gälla från den 21 augusti 2007. Redan innan den nya lagen
            började gälla aviserade dock regeringen vissa förändringar rörande
            betalningen i en ny promemoria den 25 juni 2007 vars förslag resulterade
            i proposition 2007/08:52 Nya regler om beslut och betalning avseende
            trängselskatt m.m. den 31 januari 2008. Dessa ändringar trädde
            i kraft den 1 juli 2008.
          </p>
          <p xml:id="i-63yvrCM1QbvucZZfKgTsAm">
            I Finansdepartementets promemoria den 18 juni 2008, Nya regler
            för trängselskatt, aviserades tre förslag till beslut: ett avskaffande
            av undantaget för miljöbilar, ett avskaffande av Lidingöundantaget
            samt ett införande av ett nytt undantag för trafiken vid Tranbergsbron.
          </p>
          <p xml:id="i-A72AVnEFy69e6yPRB9aMV">
            Den aktuella propositionen 2008/09:12 Trängselskatt för miljöbilar
            den 25 september 2008 berör enbart miljöbilsundantaget; de övriga
            två frågorna ska hanteras i annan ordning. Miljöbilsundantaget
            ska upphöra den 1 januari 2009 men bara för nya miljöbilar. Lindingöregeln
            ska lösas senare och undantaget för Tranbergsbron kan tidigast
            börja gälla den 1 juli 2009, enligt propositionstexten.
          </p>
          <p xml:id="i-2DsPziAKsdnTKkmwPfmrHV">
            Efter tre propositioner på två år har regeringen fortfarande
            inte helt kommit fram till hur trängselskatten ska fungera. Nya
            skatteregler och ändrade undantag tillkommer fortlöpande.
          </p>
          <p xml:id="i-DiCY8vXjz59YULq3vGLqVV">
            Vi socialdemokrater menar att regeringen måste bereda sina ärenden
            bättre, lägga fram färdiga propositioner, ha sammanhållna och
            tydliga regelverk samt inte ändra i dessa efter kort tid.
          </p>
          <p xml:id="i-W2TbhqdDLTouspp1Uha86y">
            Att efter ett och ett halvt år ta bort miljöbilsundantaget för
            nyinköpta miljöbilar är inkonsekvent och skapar ryckighet. Skatteregler
            måste vara hållbara över en längre tid.
          </p>
          <head xml:id="i-GoGEYeU9uHZRpyiwyCeoVM" type="h2">
            Regeringens attack mot miljöbilar och bilbranschen
          </head>
          <p xml:id="i-EysuhXJSmass5zwjJv6VTA">
            Avskaffandet av miljöbilsundantaget sammanfaller med att regeringen
            avskaffar miljöbilspremien samt att den borgerliga majoriteten
            i Stockholm tar bort boendeparkeringsförmånen för miljöbilar.
            Miljöbilspremien ger 10 000 kr till den som köper en miljöbil.
            Den har funnits sedan den 1 april 2007 och var från början tänkt
            att gälla fram till den 31 december 2009. Nu avskaffas premien
            i stället redan den 30 juni 2009. Boendeparkering i Stockholm
            kostar 600 kr per månad men är gratis för mer än 4 000 ägare till
            miljöbilar. Denna förmån avskaffas i Stockholm vid årsskiftet.
          </p>
          <p xml:id="i-J1VrqjW22iZTUgPyqsY3rC">
            Miljöbilssatsningen har varit en del av den svenska miljöpolitiken.
            När nu väsentliga delar av denna avvecklas är framtiden osäker
            för den fortsatta miljöanpassningen. Sverige har en ovanligt hög
            medelålder på sin bilpark och att fasa ut gamla miljöskadliga
            bilar och ersätta dessa med rena, moderna bilar bör vara en prioriterad
            åtgärd. Osäkerhet inför vilka regler som gäller för dagen och
            framöver kommer att bromsa intresset för miljöbilar hos både konsumenter
            och producenter.
          </p>
          <p xml:id="i-KKw5SFxgGBS1GFSkPzyy79">
            Det är oerhört positivt med den snabba miljöbilsökningen i Sverige
            i allmänhet och i Stockholm i synnerhet. Konsumenterna har reagerat
            rätt på de incitament som erbjudits. Men när konsumenterna gör
            det svarar regeringen med att snabbt vilja avveckla incitamenten.
            Det hade varit mer logiskt om regeringen avvecklat avdraget för
            hushållstjänster eftersom incitamenten där inte gett avsedd effekt
            på sysselsättningen.
          </p>
          <p xml:id="i-Gq9PqY3dVyFEiVu3jWauQt">
            Fordonsföretagen har reagerat på de stimulanser som har införts
            och lagt om sina modellprogram och sina produktionsplaner utifrån
            den miljöbilsmarknad som stimulanserna förväntades skapa. När
            dessa nu ändras med kort framförhållning orsakas oskäliga negativa
            ekonomiska konsekvenser för företagen. Dialogen mellan branschen
            och stat och kommun försvåras i framtiden när branschen inte kan
            utgå från att gjorda utfästelser gäller. Det är av mycket stor
            betydelse för fordonsbranschen att spelreglerna är långsiktiga
            och stabila. Med tanke på den övergripande situationen i bilbranschen
            med omfattande varsel känns regeringens åtgärder ännu mer fel.
          </p>
          <p xml:id="i-BGdSiq6guDo1YSwn8XFKdP">
            Miljöbilsundantaget bör inte upphöra att gälla den 1 januari
            2009. Miljöbilsundantaget har ett fortsatt berättigande för att
            stimulera fordonsteknikens utveckling. Undantaget för miljöbilar
            har också varit av stor betydelse för att öka miljöbilsförsäljningen,
            etablera fler tankställen för förnybara drivmedel och minska personbilstrafikens
            nettotillskott av koldioxid. För att den tekniska utvecklingen
            på miljöbilsområdet ska fortsätta hålla ett högt tempo krävs dock
            att lagstiftningen är drivande. Nya miljöbilar har en successivt
            lägre klimatpåverkan. Detta faktum talar också emot att ta bort
            undantaget för nya miljöbilar samtidigt som undantaget för sämre
            miljöbilar finns kvar. Vidare kan konstateras att förslaget är
            negativt för både byte av miljöbilar och försäljning av begagnade
            miljöbilar. En minskad nybilsförsäljning totalt sett är inte nödvändigtvis
            negativ, men när den framför allt sker inom områden där snabb
            teknisk utveckling skulle göra ett utbyte miljömässigt intressant,
            är det knappast lyckat. Definitionen av miljöbil bör dock utvecklas
            och få en skärpning så att den exempelvis endast gäller för bilar
            som inte drivs med fossila bränslen. Det är också en dålig pedagogik
            om stora bensinslukande stadsjeepar och liknande fordon, med hög
            klimatpåverkan och stor trängseleffekt, har fortsatt skattebefrielse
            t.o.m. 2012. Skattebefrielsen gäller om de bara har någon form
            av hybridteknik eller kan framföras med etanol. Dessa bilar utgör
            inte någon större del av den totala trafikmängden, men det är
            ändå angeläget att fasa ut undantaget för dem.
          </p>
          <p xml:id="i-HZo9fp5CWbUaAKiESWJt1c">
            Sverige har dessutom Europas äldsta bilpark. Regeringen har trots
            detta drivit igenom ett avskaffande av bilskrotningsfonden. Det
            finns inte längre någon stimulans för att göra sig av med gamla
            miljöstörande fordon. Det är viktigt att de äldsta fordonen mönstras
            ut, varför vi socialdemokrater i vår budget för 2009 vill satsa
            40 miljoner kr på en tillfällig bilskrotnings­premie under 2009.
            Premien ska uppgå till 4 000 kronor per bil. Även med insatser
            som en miljöbonus eller skrot­ningspremie finns en risk att bilparken
            inte förnyas i den takt som krävs för att nå önskade utsläppsminskningar.
            De bensinbilar som säljs i dag kommer att finnas kvar under lång
            tid på de svenska vägarna. Därför föreslår vi i budgetmotionen
            också ett efterkonverteringsstöd på 75 miljoner kronor riktat
            mot befintlig bilpark.
          </p>
          <p xml:id="i-ExaGeURRQf2zxrhyEeQJpe">
            För en bil som enligt nuvarande definition har registrerats som
            miljöbil i vägtrafikregistret och som kvarstår i samma ägares
            hand bör undantaget fortsätta gälla t.o.m. 2012. Skatteregler
            får inte ändras retroaktivt.
          </p>
          <head xml:id="i-DCV7MBTUNMJLy5mG5CR8aT" type="h2">
            Inget permanent undantag satsa på kollektivtrafiken
          </head>
          <p xml:id="i-Ve2RjLDiH1T7Y1oDKUPn2e">
            Undantaget för miljöbilar fanns med då trängselskatten återinfördes
            den 1 augusti 2007. Regeringen ansåg då att undantaget för miljöbilar
            borde finnas under en övergångsperiod om fem år, särskilt mot
            bakgrund av att ett sådant undantag kunde stimulera inköp av bilar
            med bättre miljöegenskaper. Att den trängselreducerande effekten
            skulle avta liksom att intäkterna därmed skulle minska förutsågs
            också.
          </p>
          <p xml:id="i-8zaQvB4o4MLromVigbKNVP">
            Vi socialdemokrater har ingen annan uppfattning än regeringen
            om att undantaget givetvis ska vara tidsbegränsat utifrån nuvarande
            förutsättningar. Vi betonar givetvis också vikten av andra, kompletterande
            åtgärder för att personbilstrafiken ska minska, så att inte undantaget
            för miljöbilar leder till en successivt ökande trafik i takt med
            att antalet avgiftsbefriade miljöbilar ökar.
          </p>
          <p xml:id="i-XVHPRfxvw72BWjMDtzEauN">
            Sådana åtgärder har endast delvis genomförts. Satsningarna på
            en utökad kollektivtrafik har inte varit så omfattande som vore
            önskvärt. Dessa har dessutom minskats när det ursprungliga Stockholmsförsöket
            övergick i det nuvarande trängselskattesystemet.
          </p>
          <p xml:id="i-YWYSAfvkd7tSQEyvNrBBru">
            Oberoende av vad som anförts om att undantaget ska vara tidsbegränsat
            måste vi fortsätta att tänka framåt. Enligt uppgift kommer det
            kring år 20102012 att komma nya typer av miljöbilar på marknaden
            i form av nästa generations elbilar samt vätgas- och bränslecellsbilar.
            Då behövs en diskussion om att eventuellt också efter år 2012
            ha möjlighet att gynna dessa fordon, i synnerhet som de så starkt
            bidrar till inte bara en minskad global klimatpåverkan, utan också
            till en väsentligt förbättrad innerstadsluft.
          </p>
          <head xml:id="i-CcBACp3XeNAnEpbGbHKbo4" type="h2">
            Färdtjänsten utvärdera avdragsrätt och lokalt självstyre
          </head>
          <p xml:id="i-7y8bu4UQptdcCP2jAkKxcX">
            Under trängselskatteförsöket hade färdtjänsten i Stockholms län
            undantag från trängselskatten. När trängselskatten permanentades
            togs undantaget bort. Enligt en kalkyl från färdtjänsten kostar
            detta 12 miljoner kronor per år för Stockholms läns landsting,
            en kostnad som staten vältrar över på landstinget. I det fortsatta
            arbetet med utvecklingen av trängselskatten bör målet vara att
            färdtjänstens fordon ska ses som en del av kollektivtrafiken,
            och undantaget bör återinföras när så är budgettekniskt möjligt.
            När trängselskatten permanentades infördes avdragsrätt för arbetsgivare,
            vilket ej gällde under försöket. I det fortsatta arbetet med utvecklingen
            av trängselskatten bör konsekvenserna av avdragsrätten för arbetsgivare
            följas upp för att undersöka på vilket sätt denna har påverkat
            trängselskattens syfte.
          </p>
          <p xml:id="i-4vgDvLdy4qviQuXuJuLpKU">
            Vi socialdemokrater framförde åsikten, då trängselskatten återinfördes,
            att regionen skulle ha ett avgörande inflytande över hur intäkterna
            från trängselskatten skulle användas. Detta inflytande borde även
            gälla hur olika detaljfrågor löses. Det vore välkommet om riksdagen
            slapp ta ställning till lokala trafikfrågor och att dessa bereddes
            lokalt eller regionalt i stället för på Finansdepartementet. Även
            om det är en av riksdagen beslutad skatt bör det kommunala och
            regionala självstyret beaktas.
          </p>
        </div>
        <div type="motSignatures">
          <list>
            <item xml:id="i-UzgyPmm5eTs2Ghuz9Kjjv4" who="i-H5HJUuQkcmeBKzDKgSJFMx">
              Lars Johansson (s)
            </item>
            <item xml:id="i-CvgdeWst4i8HmytcHJFT5U" who="i-RV58z4JKLyvuKAyG2XobP8">
              Laila Bjurling (s)
            </item>
            <item xml:id="i-Gi6MryHWSbFi4h9iv6pd86" who="i-YMP8nuJqySuXaujevkGpSV">
              Raimo Pärssinen (s)
            </item>
            <item xml:id="i-BQVHupDF97pT8rNeKiXR16" who="i-9xcMYrrML4AzXQ6jGcD6e2">
              Christin Hagberg (s)
            </item>
            <item xml:id="i-Vqzpo6eo8AdZm9r8ADBgNu" who="i-Q8hYBES3N7Q4fZnAATRjsd">
              Fredrik Olovsson (s)
            </item>
            <item xml:id="i-F9S1gbVGjiA8Ya4Ns5oJXB" who="i-DKVEwjAedaaDyvZjYRUhUM">
              Britta Rådström (s)
            </item>
            <item xml:id="i-DYynXCCDMBxT9tszU2ko9F" who="i-V3GjREvdYiesCjNn7quoGc">
              Hans Olsson (s)
            </item>
            <item xml:id="i-BbYYTM7oHhrKtL4nL4TGrx" who="i-HXbqFEyQ3cDBEvGisHaWzR">
              Birgitta Eriksson (s)
            </item>
          </list>
        </div>
      </div>
    </body>
  </text>
</TEI>
