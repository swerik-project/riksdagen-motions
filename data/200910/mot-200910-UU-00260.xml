<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UU-00260">
  <teiHeader>
    <fileDesc>
      <titleStmt>
        <title>Ockupationen av Västsahara</title>
        <author corresp="i-Uxe3rhosBnSZpqJX5d7gpy i-17NC28Tx5CZ5mzwYAUHKqv">av Carina Ohlsson och Monica Green (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ockupationen av Västsahara</title>
          <idno type="rdwebb">GX02U260</idno>
          <rs type="number">U260</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GX02U260/text</ref>
          <ref type="dokument_url_html">http://data.riksdagen.se/dokument/GX02U260</ref>
          <ref type="dokumentstatus_url_xml">http://data.riksdagen.se/dokumentstatus/GX02U260</ref>
          <ref type="doc">http://data.riksdagen.se/fil/1150519A-0E47-40B8-A136-F4E96B3345AA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Uxe3rhosBnSZpqJX5d7gpy</idno>
            <name>Carina Ohlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-17NC28Tx5CZ5mzwYAUHKqv</idno>
            <name>Monica Green</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Xo7hza4KD4B2VhHL445uLy" type="signed"/>
        <correspContext corresp="i-Xo7hza4KD4B2VhHL445uLy">
          <note type="signatory" corresp="i-Uxe3rhosBnSZpqJX5d7gpy"/>
          <note type="signatory" corresp="i-17NC28Tx5CZ5mzwYAUHKqv"/>
        </correspContext>
        <correspAction type="numbering" xml:id="i-EbHS9VgXsGL27mfz3DqVrp">
          <date when="2009-10-06"/>
        </correspAction>
        <correspAction type="submission" xml:id="i-Km6yh6jyJEbpLPXngJcftg">
          <date when="2009-10-02"/>
        </correspAction>
        <correspAction type="transfer" xml:id="i-GQxk9LrPsb6VmEvBrHgkCv">
          <date when="2009-10-01"/>
        </correspAction>
        <correspAction type="assigned" xml:id="i-Q4QTZVyPp8i3uGYCDxRcQn"/>
        <correspContext corresp="i-Q4QTZVyPp8i3uGYCDxRcQn">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-E1ULXAjfb7iXuyG3De3eBx">
            Förslag till riksdagsbeslut
          </head>
          <list style="ol">
            <item xml:id="i-LDp6iCVY6m8Li9J2znbMhD">
              Riksdagen tillkännager för regeringen som sin mening vad som
              anförs i motionen om att Sverige bör vara drivande inom EU och
              FN för att ge det västsahariska folket självbestämmande.
            </item>
            <item xml:id="i-5jCj85XBVtyJKy73wR9pfY">
              Riksdagen tillkännager för regeringen som sin mening vad som
              anförs i motionen om att den humanitära situationen i flyktinglägren
              måste förbättras genom ökade anslag till World Food-program och
              UNHCR.
            </item>
            <item xml:id="i-CQAWjirWZ6BdFErQxLJvSs">
              Riksdagen tillkännager för regeringen som sin mening vad som
              anförs i motionen om att FN i samarbete med västsaharierna bör
              bestämma vilka som ska ha rösträtt i den planerade folkomröstningen
              om Västsaharas framtid.
            </item>
            <item xml:id="i-hFmVeguk1VzBzNsvq3aHX">
              Riksdagen tillkännager för regeringen som sin mening vad som
              anförs i motionen om att Sverige bör stödja Västsahara genom att
              överväga att inrätta ett utbytesprogram för ungdomar.
            </item>
            <item xml:id="i-JFDKD7oyRt9AeYpwS3xfEa">
              Riksdagen tillkännager för regeringen som sin mening vad som
              anförs i motionen om att Sverige bör verka för att journalister
              och internationella observatörer snarast möjligt släpps in i Västsahara.
            </item>
            <item xml:id="i-E6LHk7hypEA75sQgrxExU7">
              Riksdagen tillkännager för regeringen som sin mening vad som
              anförs i motionen om att Marockos kränkningar av de mänskliga
              rättigheterna i de ockuperade delarna av Västsahara bör uppmärksammas
              och bekämpas.
            </item>
          </list>
        </div>
        <div type="motContent">
          <head type="h1" xml:id="i-MSYEhs9Y1No6YR6PNcrdQj">
            Motivering
          </head>
          <p xml:id="i-5ohfDBwbQwBkUpfc7Gw1pJ">
            Västsahara är Afrikas sista koloni. Efter att tidigare ha lytt
            under spansk överhöghet blev Västsahara äntligen fritt 1975. Friheten
            varade dock bara några dagar innan grannlandet Marocko ryckte
            in med sina tungt beväpnade trupper och ockuperade landet. Huvuddelen
            av befolkningen drevs på flykt och bor alltsedan dess i flyktingläger
            i öknen i Algeriet. Förhållandena i lägren är svåra och det råder
            brist på vatten, mat och mediciner. De västsahariska flyktingarna
            är totalt beroende av internationell hjälp för sin överlevnad.
          </p>
          <p xml:id="i-R7U3Gc5oKYjGh9mcbZ9kiG">
            Inledningsvis försvarade sig västsaharierna mot sina ockupanter.
            Kampen leddes av Västsaharas befrielserörelse, Polisario Front.
            År 1991 övergick Polisario till fredlig kamp. Orsaken var att
            FN då gav västsaharierna nytt hopp genom att anta en positiv resolution
            om Västsahara. Innehållet gick ut på att en folkomröstning skulle
            hållas redan 1992 då västsaharierna själva skulle få avgöra sin
            framtid.
          </p>
          <p xml:id="i-4DhU1NWnwajvJXtvQDp99H">
            Sedan dess har Marocko, med stor framgång och stöd från bl.a.
            Frankrike, lyckats sabotera genomförandet av tio planerade folkomröstningar.
            Under tiden har Marocko ändrat befolkningssammansättningen i Västsahara.
            Bland annat har ca 10 000 västsaharier tvångsförflyttats till
            Marocko för att marockaniseras och tusentals andra har gripits
            och försvunnit. Jämsides med detta har marockanska bosättningar
            upprättats i Västsahara och tiotusentals marockanska soldater
            har placerats i området för att vakta de västsaharier som bor
            kvar i de ockuperade områdena.
          </p>
          <p xml:id="i-WjoLYsibXq6RgYWJcB8j12">
            Huvudsyftet med tvångsförflyttningarna av västsaharier och förflyttningarna
            av marockaner till Västsahara är att få en majoritet marockaner
            i Västsahara. Först då kan Marocko tillåta en folkomröstning.
            Då är nämligen utgången given och den marockanska överhögheten
            vinner. Med en majoritet västsaharier i området är utgången av
            omröstningen också given: västsaharierna kommer att välja självständighet
            framför ockupation.
          </p>
          <p xml:id="i-VNNR8e98cxomRaUoCAje65">
            Stormakterna har tidvis inom FN gett ett visst stöd åt Västsahara.
            Men deras ställningstagande har aldrig handlat om ädelmod utan
            om ekonomiska intressen. Risken för en ny blodig Palestinakonflikt
            äventyrar exploateringen av områdets rika naturtillgångar bl.a.
            fosfat, olja och rika fisketillgångar. Förhandlingar med Marocko
            har redan inletts om prospektering av Västsaharas naturtillgångar,
            över huvudet på det västsahariska folket, trots att detta är ett
            brott mot folkrätten. Stormakterna har heller inte mäktat med
            att stå emot Frankrike och Marocko.
          </p>
          <p xml:id="i-3nCVy1UzmtwRw7oXt9zQpY">
            Det är nu av yttersta vikt att Sverige intar en drivande roll
            i både EU och FN och kräver att FN:s tidigare antagna resolutioner
            i frågan snarast genomförs, i synnerhet gäller det den utlovade
            folkomröstningen. Kampen bör även gälla den humanitära situationen
            i Algeriets flyktingläger, som förvärras hela tiden. Det ekonomiska
            stödet från Europa har minskat under senare år, med påtagliga
            negativa effekter i form av mat- och medicinbrist i lägren. Detsamma
            gäller FN:s stöd.
          </p>
          <p xml:id="i-AkHxheeY9pbpCpvsD38wQG">
            Västsahariernas tålamod är inte oändligt. Om omvärlden ställer
            sig kallsinnig till de rättmätiga kraven finns en överhängande
            risk att striderna åter blossar upp.
          </p>
          <p xml:id="i-2vLgi6mSYvXw7aPvYi3rzt">
            Sverige bör i detta sammanhang arbeta förebyggande i stället
            för att vänta tills katastrofen är ett faktum.
          </p>
          <p xml:id="i-P7gAtANxdMiwjwKKwvqq3r">
            Det finns också all anledning att verka för att journalister
            och internationella observatörer snarast släpps in i Västsahara
            i enlighet med tidigare FN-resolution. Detta kommer att synliggöra
            marockanernas förtryck mot västsaharierna och skapa en opinion
            till stöd för Västsaharas frigörelse. Särskilt Marockos kränkningar
            av västsahariernas mänskliga rättigheter i de ockuperade delarna
            bör uppmärksammas. Det är kränkningar som för övrigt, men inte
            i lika stor utsträckning, även drabbar Marockos egna medborgare
            eftersom Marocko är att betrakta som en diktatur.
          </p>
          <p xml:id="i-FpiKGtEToY1avgGymSziGa">
            Under det senaste året har situationen för civilbefolkningen
            i det ockuperade Västsahara förvärrats. Studenter från universiteten
            i Rabat, Casablanca, Marrakech och Agadir som deltagit i fredliga
            demonstrationer har gripits, misshandlats svårt och dömts till
            fängelse. Även barn och ungdomar drabbas nu av polisvåld.
          </p>
          <p xml:id="i-HjobvmPw7LkBuZzdfwhwA6">
            Västsaharierna har berövats yttrande-, mötes-, åsikts- och organisationsfrihet.
            De senaste två åren har otaliga västsaharier drabbats av misshandel,
            trakasserier, tortyr och fängslande. Många har dömts i rättsosäkra
            processer, berövats sitt jobb och sin lön, relegerats från skolor,
            förflyttats med tvång eller fått se sina hem skövlade.
          </p>
          <p xml:id="i-Y35RtLDboyjosjPusBxpMe">
            I maj 2006 besökte en FN-delegation det ockuperade området. Delegationen
            har vittnat om våld och kränkningar av västsahariernas mänskliga
            rättigheter. De bekräftar därmed de rapporter som både Amnesty
            och Human Rights Watch tidigare kommit med.
          </p>
          <p xml:id="i-D1PDuFgd24zMid1QWkQDfb">
            Både den västsahariska exilregeringen och Polisario har många
            gånger protesterat mot utvecklingen och vädjat till FN och EU
            om skydd för civilbefolkningen som lever under ockupation. Tyvärr
            har det inte gett något märkbart resultat än.
          </p>
          <p xml:id="i-8DVMRwjUhkEMrS7HheW2pL">
            Samtidigt som förföljelsen mot västsaharierna blir allt värre
            förespråkar Marocko endast en enda lösning av konflikten, nämligen
            begränsad autonomi.
          </p>
          <p xml:id="i-VEkjNsFyDAngqoJWwiSCMH">
            Istället för att vika sig för Marockos orimliga krav att få fortsätta
            förtrycka folket och kontrollera Västsahara bör världen stå fast
            vid FN:s tidigare antagna resolutioner och kräva frihet för Västsaharas
            folk.
          </p>
          <p xml:id="i-Jri8z6BYbCJMmdWtFj5CtQ">
            Avslutningsvis bör Sverige utöka sina relationer med Västsahara.
            Ett viktigt symboliskt steg vore att starta ett ungdomsutbyte
            mellan Sverige och Västsahara. Idén går ut på att några svenska
            ungdomar varje år reser och besöker Västsaharas flyktingläger,
            som är de mest välorganiserade flyktinglägren i världen. Samtidigt
            bör vi varje år ta emot några västsahariska studenter för att
            de ska kunna studera en tid i Sverige. Detta vore ett symboliskt
            viktigt samarbete för våra respektive länder samtidigt som det
            varje år ger ungdomar nya perspektiv och kontaktytor.
          </p>
        </div>
        <div type="motSignatures">
          <list>
            <item xml:id="i-8Hnekoh1mS63zve81Js2JV">
              Carina Ohlsson (s)
            </item>
            <item xml:id="i-HBJbC9carvBJPg4ZqvVLRn">
              Monica Green (s)
            </item>
          </list>
        </div>
      </div>
    </body>
  </text>
</TEI>
