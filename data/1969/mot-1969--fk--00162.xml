<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__fk__162/mot_1969__fk__162-001.pdf"/>
      <fw xml:id="i-ZqepMy369KzuTtQcmMJrT">
        Motion i Första kammaren, nr 162 år 1969 5
      </fw>
      <div type="motHeader" xml:id="i-EjingQmcvjrVRXcjyz7dZn">
        <div type="motTitle" xml:id="i-KMUZCKPKPmQVdQAHqwDHAh"/>
        <div type="motSubmissionInfo" xml:id="i-6vhmD8GDa3yU9toxnGyrZt"/>
      </div>
      <div type="motBody" xml:id="i-ovwsWKZfMWRQqEnUMGESo">
        <div xml:id="i-4Nf2kmnoLyaFnCcWXob4dK">
          <p xml:id="i-W3DAd2AMf1q96BDxYrkUrZ">
            Nr 162
          </p>
          <p xml:id="i-41otsk6dVzQe5HeyzZCPMh">
            Av herr Lundström m. fl., om inrättande av stadsdelsråd och kom-
          </p>
          <p xml:id="i-6BpqVczqrL1DauQ1cowzg3">
            mundelsråd. (Lika lydande med motion nr 177 i Andra kammaren)
          </p>
          <p xml:id="i-Nooyj1LiTbGdrL2FsxkDYp">
            Den pågående kommunsammanslagningen medför jämte många förde-
            lar även några ur demokratisk synpunkt mindre önskvärda följder.
            Den kommunala självstyrelsens betydelse för ett vidgat och bestående
            intresse för vårt lands demokratiska styrelseskick blir genom
            storkommunernas tillkomst sannolikt försvagad. Antalet av dem
            inom storkommunen som får möjlighet att ta aktiv del i kommunens
            skötsel minskar, det blir färre ledamöter i fullmäktige, i styrelser
            och nämnder. Storkommunen kommer på detta sätt att hos medborgarna
            tunna ut det direkta intresset för de ge- mensamma kommunala angelägenheterna.
            I varje fall lär detta bli fallet inom de utanför centralorten
            belägna gamla kommunerna. Det måste vara av vital betydelse att
            även inom en storkommun, på bred bas söka vidmakthålla intresset
            för den egna kommunens angelägen- heter. Självstyrelsen inom de
            många kommunerna har hittills utgjort en ovärderlig demokratisk
            skolning inom alla grupper av vårt folk. Att i det nya läget nå
            detta syfte genom att lita till spontana aktioner inom stor- kommunernas
            olika delar torde knappast visa sig möjligt. Bäst vore om de gamla
            kommundelarnas förvaltning kunde i någon form fortsätta inom den
            ram, som storkommunens organisation gör möjligt. Även om detta
            icke är realiserbart, borde dock försök göras att inom de gamla
            kommunom- rådena uppehålla en sådan kontaktverksamhet :med de
            centrala förvalt- ningsorganen, att känslan av ett betydelsefullt
            medarbetarskap i de kom- munala angelägenheterna vidmakthålles.
            En lösning som förefaller an- vändbar är inrättandet av stadsdelsråd,
            resp. kommundelsråd, vilka kunde verka inom delar av storkommunerna.
            Kommunalföreningar och jämförbara organ har redan tidigare förekom-
            mit på sina håll i landet, särskilt inom kommuner med stor areal
            och långt avstånd till centralorten. De har fungerat dels som
            kontaktorgan mellan sina verksamhetsområden och den centrala förvaltningen,
            dels för hand- havandet av vissa opinionsbildande funktioner.
            På sina håll handhas även andra uppgifter. Frågan om stadsdelsråd
            har hittills av naturliga skäl endast varit av
          </p>
          <pb facs="riksdagen-motions-pdf/data/1969/mot_1969__fk__162/mot_1969__fk__162-002.pdf"/>
          <fw xml:id="i-CZcE3hbSJvvKWb7BZwiq5v">
            6 Motion i Första kammaren, nr 162 år 1969
          </fw>
          <p xml:id="i-TP4M8rW7x2yiBMKgAkHGX3">
            intresse för storstäderna. I Stockholm har den vid flera tillfällen
            aktuali- serats under de senaste 20 åren, dock utan att hittills
            något praktiskt re- sultat nåtts. Förutom tveksamhet om inte sådana
            råd skulle komma att splittra den kommunala förvaltningen, har
            frågan om hur råden skulle tillsättas och vilka deras uppgifter
            skulle vara föranlett så olika meningar, att något resultat icke
            nåtts. Staden har emellertid nu en särskild utred- ning, kallad
            »Självstyrelseutredningen», som är i färd med att penetrera bl.
            a. de här nämnda problemen i anslutning till ett antal under 60-talet
            väckta motioner i frågan. Kommunalrättskommittén erhöll 1963 i
            uppdrag av regeringen att utreda möjligheten att genom delegation
            bereda utrymme för en starkare för- ankring inom kommunens olika
            delar av den kommunala förvaltningen. I sitt betänkande (SOU 1965:6)
            behandlade kommittén det nämnda fråge- komplexet och avgav vissa
            rekommedationer och förslag, dock utan att förorda lagstiftning.
            I betänkandet konstaterades betydelsen av att det skapades förbindelselänkar
            mellan förvaltningen och befolkningen i en kommuns skilda delar.
            Kommittén nämnde olika vägar, som kunde vara framkomliga, och
            betonade vikten av att de lokala organen fick en sam- mansättning,
            som gjorde att förutsättningarna att föra en samlad och av befolkningen
            i kommunens olika delar accepterad kommunal politik blev så gynnsamma
            som möjligt. Samtidigt uttalade sig kommittén för en viss decentralisering
            genom distriktsuppdelning eller liknande för en del frågor inom
            stora kommuner och med särskilda beslutsorgan för varje distrikt.
            Det skulle kunna gälla socialhjälpens, barnavårdens och nykterhetsvårdens
            verksamhetsområden. Vi anser att en utredning bör göras om möjligheten
            att skapa av kom- munens ledning erkända organ, stadsdelsråd eller
            kommundelsråd, inom de gamla kommundelarna av storkommunerna.
            Det är f. ö. inte alltid nöd- vändigt att binda sådana »råd»&gt;
            vid de gamla kommungränserna. Utred- ningen bör dels gälla sättet
            för dessa organs tillsättande, dels deras arbets- uppgifter. Hur
            önskvärt det än vore att dessa lokala organ kunde tillsättas vid
            allmänna val, torde detta från och med 1970 vara ogörligt, då
            ju tre val skall ske vid samma tillfälle. Uteslutet är dock icke
            att ordna fristående val. Om detta ej anses lämpligt torde organen
            böra utses av fullmäktige i storkommunen, varvid kan förutsättas
            att detta i praktiken sker under samverkan med partiorganisationerna
            i berörda kommundelar. Organen skall givetvis i första hand tjänstgöra
            som opinionsorgan med yttrande- och initiativrätt, sålunda vara
            ett kontaktorgan mellan opinionen inom sitt arbetsområde och den
            centrala förvaltningen. Men om dessa organ skall kunna bäras upp
            av en levade lokal opinion, är det också önskvärt att de kan förses
            med några andra reella arbetsuppgifter, dock av viss begränsad
            omfattning så att inte effektiviteten i kommunens förvaltning
            rubbas. Då antalet storkommuner redan är betydande och avstånden
            från vissa
          </p>
          <pb facs="riksdagen-motions-pdf/data/1969/mot_1969__fk__162/mot_1969__fk__162-003.pdf"/>
          <fw xml:id="i-PQgEP55hJeSq4aY6Fv1f14">
            Motion i Första kammaren, nr 162 år 1969 7
          </fw>
          <p xml:id="i-39GmZA6wsC8gpXyNV98AbL">
            gamla kommunområden till centralorten i storkommunen i många
            fall är avsevärda, är det av vikt att de nämnda lokala organen
            kan komma till stånd utan alltför långt dröjsmål. Med hänvisning
            till det anförda föreslås, att riksdagen måtte i skrivelse till
            Kungl. Maj:t hemställa om en snabb utredning rörande frågan om
            tillsättande inom storkommunerna av stadsdelsråd eller kommundelsråd
            med bl. a. sådana uppgifter som berörts i motionen. Stockholm
            den 23 januari 1969
          </p>
          <p xml:id="i-Dj5GGeVwnG2bhro6f2pnPN">
            Birger Lundström (fp) Stig Stefanson (fp) Arvid Annerås (fp)
            Axel Andersson (fp)
          </p>
        </div>
      </div>
    </body>
  </text>
</TEI>
