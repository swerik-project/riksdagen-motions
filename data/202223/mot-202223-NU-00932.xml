<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-NU-00932">
  <teiHeader>
    <fileDesc>
      <titleStmt>
        <title>Statligt ägande</title>
        <author corresp="i-PtgVSQS6zzFSG7jQDufZYA">av Tobias Andersson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:932 av Tobias Andersson m.fl. (SD)</title>
          <idno type="rdwebb">HA02932</idno>
          <rs type="number">932</rs>
          <orgName type="comitteeAbbreviation">NU</orgName>
          <ref type="dokument_url_text">https://data.riksdagen.se/dokument/HA02932/text</ref>
          <ref type="dokument_url_html">https://data.riksdagen.se/dokument/HA02932</ref>
          <ref type="dokumentstatus_url_xml">https://data.riksdagen.se/dokumentstatus/HA02932</ref>
          <ref type="pdf">https://data.riksdagen.se/fil/6B807939-7E78-412D-AA0B-CD5BCD38EED8</ref>
          <ref type="docx">https://data.riksdagen.se/fil/208DE4FE-054E-4B03-915D-12F780843113</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PtgVSQS6zzFSG7jQDufZYA</idno>
            <name>Tobias Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5JKbBodBpCZ1A4ajEWCxPv</idno>
            <name>Mattias Bäckström Johansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-TMwpsik9bguNXgjB4GcxTS</idno>
            <name>Jessica Stegrud</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Y6pV2kmHmseFnW9xv9t8yX</idno>
            <name>Eric Palmqvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-5cQcZgMfPXLpKbuzTtzgn6</idno>
            <name>Anette Rangdag</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8VucACzKkooxhEL216cUW6" type="signed"/>
        <correspContext corresp="i-8VucACzKkooxhEL216cUW6">
          <note type="signatory" corresp="i-PtgVSQS6zzFSG7jQDufZYA"/>
          <note type="signatory" corresp="i-5JKbBodBpCZ1A4ajEWCxPv"/>
          <note type="signatory" corresp="i-TMwpsik9bguNXgjB4GcxTS"/>
          <note type="signatory" corresp="i-Y6pV2kmHmseFnW9xv9t8yX"/>
          <note type="signatory" corresp="i-5cQcZgMfPXLpKbuzTtzgn6"/>
        </correspContext>
        <correspAction xml:id="i-Y7o2kDJ9y9k8ypVeH2PCzE" type="submitted">
          <date when="2022-11-22"/>
          <time when="12:00:39"/>
        </correspAction>
        <correspAction xml:id="i-AtmNXyCqrYTEqMtJ6srcVF" type="reviewed">
          <date when="2022-11-22"/>
          <time when="15:54:14"/>
        </correspAction>
        <correspAction xml:id="i-YQkjhmVYp1PxJRtjBMztvo" type="referred">
          <date when="2022-12-01"/>
        </correspAction>
        <correspAction xml:id="i-CEFWS4QRm4BPG3fEjThezh" type="assigned">
          <date when="2023-07-05"/>
          <time when="14:25:59"/>
        </correspAction>
        <correspContext corresp="i-CEFWS4QRm4BPG3fEjThezh">
          <ref type="assignedTo">Näringsutskottet</ref>
        </correspContext>
        <correspAction xml:id="i-Y3awMEq5Yv59aT95V4mcZ" type="behandlas_i"/>
        <correspContext corresp="i-Y3awMEq5Yv59aT95V4mcZ">
          <ref type="uppgift">2022/23:NU4</ref>
          <ref type="ref_dok_id">HA01NU4</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU4</ref>
          <ref type="ref_dok_titel">2022 års redogörelse för företag med statligt ägande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:932 av Tobias Andersson m.fl. (SD)
          Statligt ägande
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-DwGAPjvM5FXu7XTRVs63we">
            Förslag till riksdagsbeslut
          </head>
          <list>
            <item xml:id="i-E2KBb5hinSamvDu7oDraHq" sortKey="Yrkande 1">
              Riksdagen ställer sig bakom det som anförs i motionen om statligt
              ägande och tillkännager detta för regeringen.
            </item>
          </list>
          <list>
            <item xml:id="i-3HjUZdeYSEjevSyapDWZLt" sortKey="Yrkande 2">
              Riksdagen ställer sig bakom det som anförs i motionen om att
              regeringens mål om minst 40 procent av vardera könet i statliga
              bolagsstyrelser ska tas bort som hållbarhetsmål och tillkännager
              detta för regeringen.
            </item>
          </list>
          <list>
            <item xml:id="i-CyZjqdAP72io3XKvJ3R1hG" sortKey="Yrkande 3">
              Riksdagen ställer sig bakom det som anförs i motionen om att
              se över statliga bolags opinionsbildande arbete för att tydliggöra
              att bolagens kommunikationsarbete måste bedrivas på ett förtroendegivande
              sätt och tillkännager detta för regeringen.
            </item>
          </list>
          <list>
            <item xml:id="i-LPkShgUtvR8kh6TyiEXd3S" sortKey="Yrkande 4">
              Riksdagen ställer sig bakom det som anförs i motionen om att
              regeringen ska initiera avyttringen av Lernia AB i enlighet med
              det bemyndigande som riksdagen har beslutat om och tillkännager
              detta för regeringen.
            </item>
          </list>
          <list>
            <item xml:id="i-LWg2ECgq2A1ovWfMStxBZG" sortKey="Yrkande 5">
              Riksdagen ställer sig bakom det som anförs i motionen om att
              regeringen bör verka för en uppdelning av Postnord AB och tillkännager
              detta för regeringen.
            </item>
          </list>
          <list>
            <item xml:id="i-CR2d7Yy5hK31Ti6kJPuMAu" sortKey="Yrkande 6">
              Riksdagen ställer sig bakom det som anförs i motionen om att
              se över statens finansiella mål för SJ AB som bör sänkas och tillkännager
              detta för regeringen.
            </item>
          </list>
          <list>
            <item xml:id="i-TDSiEjZb2pHZkcUbHTkHw6" sortKey="Yrkande 7">
              Riksdagen ställer sig bakom det som anförs i motionen om att
              Svenska Spel ska delas i två olika bolag där de konkurrensutsatta
              spelformerna placeras i ett av bolagen och de monopolistiska spelformerna
              i ett annat, och detta tillkännager riksdagen för regeringen.
            </item>
          </list>
          <list>
            <item xml:id="i-JUSkh3wuWne8fdpxzi7Tan" sortKey="Yrkande 8">
              Riksdagen ställer sig bakom det som anförs i motionen om att
              staten ska avyttra den del av Svenska Spel som verkar på den konkurrensutsatta
              marknaden och tillkännager detta för regeringen.
            </item>
          </list>
          <list>
            <item xml:id="i-PuxA3uGi32pAT7CfSdBJsk" sortKey="Yrkande 9">
              Riksdagen ställer sig bakom det som anförs i motionen om att
              staten som ägare ska verka för att Telia Company AB delas upp
              i två delar, samhällsviktig infrastruktur respektive telekomverksamhet,
              och där regeringen ges ett bemyndigande att avyttra ägandet i
              telekomverksamheten, och detta tillkännager riksdagen för regeringen.
            </item>
          </list>
        </div>
        <div type="motContent">
          <head xml:id="i-SnZbba7rSRJveQN5ovLzRT" type="h1">
            Motivering
          </head>
          <p xml:id="i-Vqwuur7kf33iVfqaaK9JVp">
            Många viktiga svenska samhällsfunktioner bedrivs idag i bolagsform
            med staten som hel- eller delägare där bolagen generellt verkar
            på en konkurrensutsatt marknad. Sverigedemokraterna är anhängare
            av ett fortsatt statligt engagemang för att bibehålla statens
            inflytande. I vissa fall förvaltar statliga bolag nationens naturresurser
            så att det statliga ägandet garanterar att dessa kommer Sveriges
            medborgare till del.
          </p>
          <p xml:id="i-AdWSbd7ZrMeasej984UiVL">
            Utförsäljningar av statens egendom är inte ett ideologiskt självändamål.
            Emellertid finns det statliga innehav som under vissa omständigheter
            skulle kunna reduceras där man inte kan motivera det statliga
            ägandet i nytta för medborgarna. Statligt engagemang i centrala
            samhällsfunktioner anser vi stärker Sverige som nation vid extraordinära
            händelser, såsom finanskriser, handelsblockader och internationella
            konflikter. Om bolagen drivs enligt marknadsmässiga principer,
            vilket som regel bör vara fallet, stärks statens kassa genom aktieutdelning.
            Genom ett visst statligt ägande bibehålls också en demokratisk
            dimension kring vissa etiska frågor som till exempel kan röra
            korruption och miljöförstöring. Politiker bör emellertid utöva
            inflytande över statens bolag med varsamhet och god lönsamhet
            bör prioriteras högt.
          </p>
          <head xml:id="i-6YX1ZsgvHoZxf2AJ8JtU7X" type="h2">
            Hållbarhetsmål
          </head>
          <p xml:id="i-4W1BHLQAbnUqHFdRcHXnew">
            I styrningen av de statliga bolagen har regeringen formulerat
            hållbarhetsmål om att det i varje styrelse ska vara minst 40 procent
            av vardera kön. All sådan form av kvotering och positiv särbehandling
            på basis av kön är negativ. All praxis av detta slag inom ramen
            för offentlig verksamhet bör avvecklas. Varje individ ska bedömas
            utifrån sina personliga egenskaper och vägen dit kan aldrig gå
            genom särbehandling på grund av kön. Utöver det faktum att all
            så kallad positiv särbehandling av en grupp samtidigt är negativ
            särbehandling av någon annan, förstärker en sådan behandling synen
            på männi­skor som representanter för en grupp snarare än representanter
            för sig själva. Det skulle även med nuvarande mål innebära att
            regeringen exempelvis anser att det är för många kvinnor i bolagsstyrelserna
            för Almi, Samhall och Svensk Exportkredit. Mot bakgrund av detta
            ska regeringens mål om minst 40 procent av vardera kön i statliga
            bolags­styrelser som hållbarhetsmål tas bort.
          </p>
          <head xml:id="i-FQf6YZAfepUJFQE1AUzQvA" type="h2">
            Opinionsbildande verksamhet
          </head>
          <p xml:id="i-E5gGCwjpUScPYsPqWdaFfC">
            Statliga bolags uppgift är att verka inom ramen för statens direktiv
            och riktlinjer. En del verksamheter har dock utvecklats i en aktivistisk
            inriktning. Yttrandefrihet, tryckfrihet och föreningsfrihet är
            grunder som samhället bygger på, vilket självfallet även gäller
            de statligt ägda bolagen. Exemplet med Systembolaget och hur det
            försökte påverka riks­dagens ledamöter att fatta en viss typ av
            beslut när det gäller så kallad gårdsförsäljning av alkohol tyder
            dock på att regeringen behöver utveckla sin ägarstyrning. Detta
            genom att tydliggöra att kommunikationsarbetet måste bedrivas
            på ett förtroendeingivande sätt med rimlig opinionsbildning.
          </p>
          <head xml:id="i-5rkEcWieMjYL1y8zEy9EjB" type="h2">
            Lernia AB
          </head>
          <p xml:id="i-27w6eYkEbcsm5NmivrJG1S">
            Sverigedemokraterna ser inte utförsäljningar av statens egendom
            som ett ideologiskt självändamål. Emellertid finns det statliga
            innehav som under vissa omständigheter skulle kunna reduceras.
            Detta där det är svårt att motivera det statliga ägandet till
            nytta för medborgarna eller av strategiskt intresse. Ett sådant
            fall är det helägda bolaget Lernia AB som huvudsakligen bedriver
            verksamhet inom bemanning, utbildning och matchning på en välfungerande
            marknad. Det är svårt att motivera varför staten ska bidra till
            att snedvrida konkurrensen och konkurrera ut privata aktörer på
            området. Sedan en längre tid finns det även ett bemyndigande från
            riksdagen om att helt avyttra bolaget. Det har inte blivit fallet
            och under 2020 genomförde även staten ett kapital­tillskott till
            bolaget om 150 miljoner kronor. Detta då bolaget hade problem
            under coronapandemin och balansräkningen behövde stärkas upp.
            Samtidigt har bolaget under de senaste åren haft en sviktande
            lönsamhet och redovisat förluster. Bolaget saknar samhällsuppdrag
            och subventioneras nu av staten som ägare, på bekostnad av mark­naden.
            Bolaget bör avvecklas i den statliga portföljen och regeringen
            ska nyttja det bemyndigande som finns från riksdagen.
          </p>
          <head xml:id="i-Q5cHPVc6hpMRcdZjGDhUJx" type="h2">
            Postnord AB
          </head>
          <p xml:id="i-5F1ggvnWE67uALWqgnptYG">
            Under 2008 beslutades det om ett samgående mellan Posten AB och
            Post Danmark A/S, där det gemensamma moderbolaget Postnord AB
            skapades. Syftet med samman­slagningen var att dels genom ökade
            volymer och finansiella resurser värna den samhällsomfattande
            posttjänsten på lång sikt, dels skapa värde genom affärens positiva
            inverkan på framtida tillväxt och lönsamhet. Snart efter samgåendet
            hade digitaliser­ingen av traditionellt postburen kommunikation
            i främst Danmark i kombination med de generösa anställningsvillkoren
            med så kallade särliga villkor för deras anställda gett upphov
            till problem i bolaget. Detta resulterade i ett kapitaltillskott
            om 2,2 miljarder kronor från ägarna. Utöver det har bolaget genomfört
            ett flertal förändringar för att möta denna utveckling, såsom
            att det kan få ta upp till två dagar innan ett brev når fram till
            mottagaren jämfört med det tidigare kravet på att brev skulle
            vara framme efter en natts befordran. Trots detta har det framkommit
            uppgifter om att bolaget riskerar mång­miljardförluster i verksamheten
            till följd av de fortsatt minskade brevmängderna och då främst
            i Sverige. Detta har även resulterat i att man från danskt håll,
            i Folketingets transportutskott, fattat beslut om att utreda de
            ekonomiska och juridiska konsekvenserna av en uppdelning av bolaget.
            En sådan motsvarande utredning från svenskt håll är högst rimlig,
            detta även för att kunna utvärdera olika vägval framåt. Det behövs
            mot bakgrund av att regleringarna delvis skiljer sig åt och för
            att man befinner sig i olika skeenden av en digitaliserad postgång.
            Regeringen behöver skyndsamt utreda de ekonomiska och juridiska
            konsekvenserna av en uppdelning av bolaget och verksamheten i
            Postnord AB.
          </p>
          <head xml:id="i-J8A1mZC67yTRjwL3vsSqwr" type="h2">
            SJ AB
          </head>
          <p xml:id="i-DkrUDLjT74K7KHuckgsFA9">
            SJ AB är ett aktiebolag, ägt av svenska staten, med uppdrag att
            bedriva lönsam persontrafik. Bolagets finansiella mål reviderades
            på årsstämman år 2014, vilket resulterade i ett krav på en avkastning
            på operativt kapital om minst sju procent i genomsnitt. Det innebär
            en nettoskuldsättningsgrad på 0,5–1,0 gånger på sikt och en utdelning
            som ska uppgå till 30–50 procent långsiktigt. Att öka andelen
            tågresor anses vara av stor vikt i arbetet med att minska utsläppen
            av växthusgaser och att dessa resor i stor utsträckning bör ske
            med spårtrafik råder det stor samsyn kring. Avgörande för att
            resenären ska välja tåg är att man kan räkna med punktliga tåg
            som upplevs som fräscha, moderna och attraktiva. Det ska vara
            lätt att köpa biljetter och servicen ska vara god under resan.
            Tågstandarden ska vara hög med olika komfortnivåer att välja bland.
            Detta kräver god och regelbunden service, städning och uppgradering
            samt emellanåt införskaffande av nya fordon. Persontågstrafiken
            bör dessutom vara tillgänglig i så stora delar av landet som möjligt.
          </p>
          <p xml:id="i-3nTtSwMd4MfeHoV2qWywQQ">
            SJ AB borde då vara den aktör som bedriver trafik även där andra
            aktörer inte ser någon lönsamhet. Det finns enligt undertecknade
            ett brett stöd hos svenska folket för att ha ett statligt ägt
            bolag som bedriver persontrafik då den utgör en viktig del av
            infra­strukturen i Sverige. Ett exempel är nattågstrafiken mellan
            Stockholm och Malmö som tidigare hotats av nedläggning då den
            hade en svag lönsamhet. Det kan även nämnas att SJ AB inte bedrev
            någon trafik på Västkustbanan under många år, då det var en omöjlig
            affär för bolaget att kunna konkurrera med de med skattemedel
            subventionerade Öresundstågen. SJ ägs av den svenska staten och
            har ett uppdrag att bedriva lönsam persontrafik. De problem med
            tågtrafiken som redovisats ovan hänger samman med de ekonomiska
            mål som beslutats för SJ. Trots att dessa mål reviderades år 2014
            ser vi fortfarande samma problematik. Avkastningskravet bör därför
            sänkas ytterligare för att bolaget ska kunna komma till rätta
            med den ovan nämnda problematiken.
          </p>
          <head xml:id="i-DD2dAFgVxjx14yR6a2ZUWA" type="h2">
            Svenska Spel AB
          </head>
          <p xml:id="i-6mJY1ERrkdbRe4wWViTH5D">
            I juni 2018 fattade riksdagen beslut med anledning av propositionen
            om en omreglerad svensk spelmarknad. Följden av beslutet blev
            att det tidigare svenska spelmonopolet avskaffades, och från den
            1 januari 2019 trädde ett licenssystem i stället i kraft på den
            svenska spelmarknaden. Genom detta har staten även nu en ny uppgift
            i att utöva tillsyn över spelmarknaden och uppdraget har ålagts
            Spelinspektionen. Samtidigt som staten utövar denna tillsyn och
            reglerar marknaden, deltar staten på marknaden. Staten verkar
            även på den del av marknaden som fortsatt lyder under förbudslagstiftningen.
          </p>
          <p xml:id="i-DqvL7ZfbgQEkeqGBDfHUHb">
            En process måste påbörjas där bolagets verksamhet på den omreglerade
            marknaden separeras från den övriga verksamheten i två olika bolag.
            Med en sådan indelning kan de former av spel som kommer det svenska
            föreningslivet till del säkras. Avsikten därefter är att staten
            inte ska vara kvar som en aktör på den konkurrensutsatta mark­naden
            och att det bolag som verkar på den konkurrensutsatta marknaden
            ska säljas. Svenska spel behöver moderniseras och den statliga
            spelpolitiken bli konsekvent och trovärdig, där fokus på riktigt
            ligger på att reglera spelmarknaden och ta ansvar för folkhälsan
            genom att skydda konsumenterna.
          </p>
          <head xml:id="i-DCBVGE2hrFSiArrRYMZhoC" type="h2">
            Telia Company AB
          </head>
          <p xml:id="i-L4EVpMjaKfqS5WPTB7dMzB">
            Telia förvärvade under 2018 Bonnier Broadcasting, där bland annat
            TV4 och C More ingår. Sverigedemokraterna har varit starkt kritiska
            till detta uppköp ända sedan affären blev känd. Det är problematiskt
            att staten indirekt, via dominerande innehav i Telia, blir ägare
            av annan marksänd tv, där man sedan tidigt indirekt även har kontrollen
            över public service, även om det inte planeras en politisk styrning
            av kanalerna. Resultatet av denna affär är att staten riskerar
            att uppfattas som avsändare av i praktiken alla marksända kanaler.
            En sådan stark statlig dominans som blir följden av denna affär
            är inget som brukar förknippas med västerländska demokratier.
            I Sverige ska det finnas fria och oberoende media, vilket upprätthålls
            genom flera privata aktörer och en sund konkurrens mellan dem.
          </p>
          <p xml:id="i-PJJ6gwMnYRqNfL4cTMVr9p">
            Telekomverksamhet ska inte vara en kärnverksamhet som staten
            bör syssla med. Telias styrelse har valt en inriktning som inte
            ligger i linje med statens intressen och där vår ingång är att
            bolaget snarast bör delas upp utifrån samhällsviktig infrastruktur
            respektive telekomverksamhet. Det är inte riksdagens uppdrag att
            bedöma rent affärs­mässiga handlingar och full respekt finns för
            att Telias styrelse anser att förvärvet av Bonnier Broadcasting
            på sikt är en god affär och rätt strategi för bolaget. Det är
            dock riksdagens uppdrag att ta ansvar för att demokrati och en
            sund konkurrens råder i Sverige. Det finns ingen anledning att
            vänta ut konkurrensprövningen hos EU‑kommis­sionen, utan regeringen
            bör snarast verka för en uppdelning av Telia där samhällsviktig
            infrastruktur och telekomverksamhet skiljs åt samt där regeringen
            ges ett bemyndigande att avyttra ägandet i telekomverksamheten.
          </p>
        </div>
        <div type="motSignatures">
          <list>
            <item xml:id="i-CLpL8k9MmuwKSsHZsLKZFC" who="i-PtgVSQS6zzFSG7jQDufZYA">
              Tobias Andersson (SD)
            </item>
            <item xml:id="i-MR8TpfY1czo1EXAgegXzmU" who="i-5JKbBodBpCZ1A4ajEWCxPv">
              Mattias Bäckström Johansson (SD)
            </item>
            <item xml:id="i-Va4SJPtEuLR3n8EwvfDhqy" who="i-TMwpsik9bguNXgjB4GcxTS">
              Jessica Stegrud (SD)
            </item>
            <item xml:id="i-AZ9DQN3TWjHk1DYZmLDGRe" who="i-Y6pV2kmHmseFnW9xv9t8yX">
              Eric Palmqvist (SD)
            </item>
            <item xml:id="i-5Uubja5zdEsCSRn6CNT5Qm" who="i-5cQcZgMfPXLpKbuzTtzgn6">
              Anette Rangdag (SD)
            </item>
          </list>
        </div>
      </div>
    </body>
  </text>
</TEI>
