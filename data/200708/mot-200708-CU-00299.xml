<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-CU-00299">
  <teiHeader>
    <fileDesc>
      <titleStmt>
        <title>Konsumtionsfrid</title>
        <author corresp="i-Nj6rnCfHps9ZzFLuPuYaNj">av Egon Frid m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Konsumtionsfrid</title>
          <idno type="rdwebb">GV02C299</idno>
          <rs type="number">C299</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GV02C299/text</ref>
          <ref type="dokument_url_html">http://data.riksdagen.se/dokument/GV02C299</ref>
          <ref type="dokumentstatus_url_xml">http://data.riksdagen.se/dokumentstatus/GV02C299</ref>
          <ref type="doc">http://data.riksdagen.se/fil/0FED4B8F-CFF2-435E-A680-A30D7F8EF005</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-G56DNyBJERb7B12StEKsQG" type="signed"/>
        <correspContext corresp="i-G56DNyBJERb7B12StEKsQG">
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction xml:id="i-V7pYJ3mZS2Ch8LW8TqL39i" type="referral">
          <date when="2007-10-16"/>
        </correspAction>
        <correspAction xml:id="i-KJZ9AfMfXPBEf6WEQpADJR" type="dismissal">
          <date when="2007-10-16"/>
        </correspAction>
        <correspAction xml:id="i-28pR9xwSkXTeMxusvcPcLu" type="numbering">
          <date when="2007-10-04"/>
        </correspAction>
        <correspAction xml:id="i-Jzx29guJZ9dVSJdGn59U8d" type="submission">
          <date when="2007-10-03"/>
        </correspAction>
        <correspAction xml:id="i-6ypaqpTXbpnB4WzboSVEx9" type="transfer">
          <date when="2007-10-03"/>
        </correspAction>
        <correspAction xml:id="i-5jE3uZCys35dMUK97Xwraz" type="assigned"/>
        <correspContext corresp="i-5jE3uZCys35dMUK97Xwraz">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7BqurxmwQQ278GToCcmpaK" type="motBody">
        <div xml:id="i-EMxjq3Jp7siLhtqNz3zckS" type="motProposal" subtype="förslag">
          <head xml:id="i-3CCRnjU7N3upLU1CZtEiSw">
            1 Förslag till riksdagsbeslut
          </head>
          <list xml:id="i-M2QE6faS1Nu7phDrww1vd2" style="ol">
            <item xml:id="i-A78Dedxf4EA8TvU7F5eaVK">
              Riksdagen tillkännager för regeringen som sin mening vad som
              anförs i motionen om att tillsätta en utredning i syfte att se
              över möjligheterna att begränsa direktreklamen.
            </item>
            <item xml:id="i-PwzziNuSrxA8Xp6GGMoSjm">
              Riksdagen begär att regeringen lägger fram förslag till ändring
              i lagstiftning som innebär att telemarketingföretag måste tillhandahålla
              en bemannad svarsfunktion enligt vad som anförs i motionen.
            </item>
            <item xml:id="i-AdNuBto7ieYTtv9ZhBC9PS">
              Riksdagen begär att regeringen lägger fram förslag till ändring
              i lagstiftning som innebär att ett s.k. Jaregister, där konsumenten
              valt att bli uppringd i marknadsföringssyfte, införs enligt vad
              som anförs i motionen.
            </item>
            <item xml:id="i-43bET5Cokb9BU278h9foT9">
              Riksdagen begär att regeringen lägger fram förslag till ändring
              i lagstiftning som innebär att telemarketingföretag måste spela
              in den del av samtalet där köpeavtal sluts i bevissyfte enligt
              vad som anförs i motionen.
            </item>
          </list>
        </div>
        <div xml:id="i-VbzG6PmLy8Z3FM7aGx1vUw" type="motContent">
          <head xml:id="i-XZ8npTiBe8zWDTNSr7ePXg" type="h1">
            2 Hemmet är ingen marknadsplats
          </head>
          <p xml:id="i-J7JEXMMweYrC5BccEgUSVX">
            Vänsterpartiet presenterar här nedan ett antal förslag som syftar
            till att ge alla som vill möjlighet till konsumtionsfrid i sitt
            hem.
          </p>
          <p xml:id="i-McG8cYNssin34CjHoAQ788">
            En mycket avancerad vetenskap används för att få människor att
            konsumera så mycket som möjligt. Dagligen översköljs vi av reklam
            där vi uppmanas att konsumera mer av företags produkter och tjänster.
            Marknadsföringen är ofta mycket aggressiv och vänder sig inte
            sällan till grupper av konsumenter som redan är ekonomiskt utsatta
            genom att uppmana till dyra kreditköp och skapar på så sätt ohållbara
            skuldfällor. Som om det inte vore nog att vi i den offentliga
            miljön ständigt utsätts för dessa påtryckningar får vi även s.k.
            direktreklam levererad rakt in i våra hem.
          </p>
          <p xml:id="i-KCGYhHmgjKTnKkTUNbhG6p">
            Det handlar om reklamblad, gratistidningar med annonser som stoppas
            ned i våra brevlådor, dörrförsäljare som knackar på våra dörrar
            och om telefonförsäljare som ringer på våra telefoner. Vi tillåts
            inte vara medvetna konsumenter, som själva kan bestämma över våra
            tillgångar, val och inköp i lugn och ro.
          </p>
          <p xml:id="i-HVZ23ehiiZiccQ2phvqhQf">
            Visserligen har den nya distans- och hemförsäljningslag som trädde
            i kraft år 2005 medfört att konsumenternas möjlighet att hävda
            t.ex. sin ångerrätt vid denna typ av avtal stärkts. Vidare finns
            det s.k. Nixregistret där privatpersoner kan anmäla att de inte
            önskar ta emot telefonsamtal i marknadsföringssyfte. Vänsterpartiet
            anser dock att dessa åtgärder är långtifrån tillräckliga när det
            gäller att komma åt problemet med oönskad reklam i våra hem.
          </p>
          <p xml:id="i-7cJfJnuzprwshPGViySjMm">
            Till exempel så använder många företag direktreklam och direktadresserad
            personlig reklam till personer med olika former av funktionshinder,
            vilket får dem att tro att det är ett personligt brev till dem
            som de är personligt ansvariga för att fylla i och underteckna.
            Denna aggressiva och effektiva försäljning in i våra hem har kraftigt
            ökat sedan marketingföretag ringer och bjuder ut varor i våra
            hem. Gränsen för den nytta som reklam har och har haft är för
            länge sedan passerad. Samhället har som det är i dag inget att
            sätta emot denna utveckling.
          </p>
          <p xml:id="i-NxbRtLHqVyjLjKe3xGoDcV">
            Vi borde rimligtvis ha möjlighet att själva välja om vi vill
            ta emot reklambudskap i vårt eget hem eller om vi vill att konsumtionsfrid
            ska råda. Naturligtvis handlar inte vårt förslag om att införa
            ett totalt reklamstopp. Företag måste ha möjlighet att marknadsföra
            sig och informera om sina varor och tjänster, vilket ger konsumenter
            rätten och möjligheten till en god marknadsöversikt. Beställd
            reklam och/eller konsumentupplysning bör därför få förekomma,
            men konsumenternas ställning och rätt i samhället bör stärkas.
          </p>
          <p xml:id="i-SDQhhXU4chhpKgevH82N1t">
            Regeringen bör därför tillsätta en utredning i syfte att se över
            möjligheterna att begränsa direktreklamen. Detta bör riksdagen
            som sin mening ge regeringen till känna.
          </p>
          <head xml:id="i-9Vc3yih74vRTir5DEyBPb6" type="h1">
            3 Telefonförsäljning
          </head>
          <head xml:id="i-AuZ46uPNZMTHke59Xwnb9a" type="h2">
            3.1 Svarsfunktion
          </head>
          <p xml:id="i-BWMFuoficeM411nxDHLRzP">
            Alla företag i telemarketingbranschen är dessvärre inte seriösa.
            För att stärka konsumenternas rätt och möjlighet att göra väl
            underbyggda val bör telemarketingföretag vara skyldiga att tillhandahålla
            en bemannad svarsfunktion dit konsumenter kan vända sig med sina
            frågor. En presumtiv köpare bör rimligtvis ha möjlighet att ringa
            tillbaka till det företag hon eller han har blivit uppringd av
            för att få information om produkter och tjänster.
          </p>
          <p xml:id="i-P8Ju6ofEHfWSLu2cse7qq1">
            Regeringen bör därför lägga fram förslag till ändring i lagstiftning
            som innebär att telemarketingföretag måste tillhandahålla en bemannad
            svarsfunktion för de personer som företaget ringt upp.
          </p>
          <head xml:id="i-GfHJjg4fastMAb7DDE9UfC" type="h1">
            4 Jaregister
          </head>
          <p xml:id="i-GXoyDH3CGzkNRugD7yQy9v">
            För närvarande är det endast möjligt att spärra telefonnummer
            till fasta abonnemang i det s.k. Nixregistret. Vidare förekommer
            det att mindre seriösa telemarketingföretag inte respekterar spärrar
            utan ringer till personer trots att de anmält sig till Nixregistret.
            Informationen om möjligheten att anmäla sig till Nix är inte tillräckligt
            lättillgänglig. Detta leder till att många personer tvingas ta
            emot telefonförsäljares samtal i sina hem mot sin vilja.
          </p>
          <p xml:id="i-EmzFM3YKoSiLPayGwHPYQy">
            En möjlighet att komma till rätta med detta problem vore att
            införa ett omvänt Nixregister, d.v.s. att den person som vill
            ta emot direktreklam via telefon i sitt hem anmäler detta till
            registret. Konsumenten gör då ett aktivt val att bli uppringd
            i marknadsföringssyfte.
          </p>
          <p xml:id="i-N7jvSNopwc5oJpaQCMcwas">
            Regeringen bör därför lägga fram förslag till ändring i lagstiftning
            som innebär att ett s.k. Jaregister där konsumenten valt att bli
            uppringd i marknadsföringssyfte införs. Detta bör riksdagen som
            sin mening ge regeringen till känna.
          </p>
          <head xml:id="i-796GfFkaY4vsZCAJGLo7WL" type="h1">
            5 Överenskommelse om köpeavtal
          </head>
          <p xml:id="i-EXoPfEJEYw97Exuazgey94">
            Många konsumenter har svårt att förstå villkoren för köpeavtal
            som sluts vid telefonförsäljning. Det beror på brister i informationen
            från försäljaren och att avtalet ofta ingås snabbt. Vidare förekommer
            det att mindre seriösa telemarketingföretag genom rena bluffmetoder
            lurar konsumenter att tro att de ingått bindande avtal. Till exempel
            har det hänt att företaget spelat in samtalet med konsumenten
            och sedan klippt ut relevanta avsnitt ur detta så att det av inspelningen
            verkar som om avtal slutits.
          </p>
          <p xml:id="i-TG2dSVdyfwEp4yvadfqzWT">
            För att det inte ska råda några tvivel för konsumenten om ett
            avtal har ingåtts eller inte bör den del av samtalet, rimligtvis
            den avslutande delen, där avtal ingås spelas in i bevissyfte.
            Vidare bör informationen om villkoren för avtalet framgå tydligt
            under samtalet.
          </p>
          <p xml:id="i-3BJbFKcUEsLRZoXL71m4A4">
            Regeringen bör därför lägga fram förslag till ändring i lagstiftning
            som innebär att telemarketingföretag måste spela in den del av
            samtalet där köpeavtal sluts i bevissyfte.
          </p>
        </div>
        <div xml:id="i-GsRLf3B63oEku36wuhpdZW" type="signatureBlock">
          <list xml:id="i-StFHAKapVxBk6s9C8HJtHw">
            <item xml:id="i-VDyXrzw5nnk5hbo79XXKiV" who="i-Nj6rnCfHps9ZzFLuPuYaNj" type="signature">
              Egon Frid (v)
            </item>
            <item xml:id="i-XeovZL4AnokvyHQFnxpuZQ" who="i-7Gy2xwC7Jyimjy9QTKnQEf" type="signature">
              Rossana Dinamarca (v)
            </item>
            <item xml:id="i-7ctqroU3a2EnCjzTARiGnv" who="i-5CH7vHLGXLfDB5Tn7xx95V" type="signature">
              Siv Holma (v)
            </item>
            <item xml:id="i-Tx6PyFmoYTmnxonWPntKuV" who="i-WTCYyz27itjvuvffL1vZLi" type="signature">
              Elina Linna (v)
            </item>
            <item xml:id="i-NiWz3Lhueddf2sYQfLtpnW" who="i-du5LHNwBWrCH1am94GCk1" type="signature">
              Eva Olofsson (v)
            </item>
          </list>
        </div>
      </div>
    </body>
  </text>
</TEI>
