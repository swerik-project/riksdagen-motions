<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_MJ_0758/mot_199899_MJ_0758-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ758 MJ758
          </p>
          <p>
            Motion till riksdagen 1998/99:MJ758
          </p>
          <p>
            av Bengt Silfverstrand m.fl. (s) Nationalpark vid Kullaberg
          </p>
          <p>
            Utkastat i Kattegatts skummande vågor ligger det mångbeprisade
            och lovsjungna Kullaberg — Nordens pärla — dit tusentals turister
            från in- och utlandet varje sommar flytta för att söka vila och
            förströelse i en levande natur. Få platser i Norden kunna i naturens
            skönhet mäta sig med Kullen. /.../ Med sina susande bok- och granskogar,
            sina romantiska klippgrottor, sina vilda, brant i havet stupande
            klippor med milsvid utsikt över blånande vatten har Kullen år
            efter år lockat till sig en stigande ström av främlingar från
            när och fjärran. (Visit Kullaberg 1915:3—4)
          </p>
          <p>
            Kullaberg är en långsmal, relativt hög urbergstyp, som bildar
            spetsen av en halvö mellan Skälderviken och Öresund i nordvästra
            Skåne. Området omfattar två naturreservat — västra och östra Kullaberg.
            De båda reservaten ger möjligheter att bevara en gammal kulturbygd
            med betydande naturvetenskapliga värden. Ur botanisk, zoologisk,
            geografisk och geologisk synvinkel är området unikt. Sålunda har
            Kullaberg i samband med den fysiska riksplaneringen betecknats
            som naturvårdsobjekt av riksintresse. Området ingår dessutom som
            ett av elva områden i Sverige, vilka av ”Nordiska arbetsgruppen
            för skydd av naturtyper och biotyper” ansetts vara oersättliga
            dokument i nordisk natur. Naturen skiftar i sin mångfald och bjuder
            bl a på hav, raviner, klippor, skog och kulturmark. Den inbjuder
            till dykning, klättring, promenader och många andra aktiviteter.
            Genom denna sin omväxlande natur är Kullaberg av utomordentligt
            stor betydelse för rekreation och turism. Årligen söker sig mer
            än 300.000 besökare till området. Naturreservatet västra Kullaberg
            förvaltades fram till den 30 juni 1997 av AB Kullabergs Natur
            (vars huvudägare är Fysiografiska sällskapet i Lund) enligt en
            av länsstyrelsen fastställd skötselplan. Från och med den 1 juli
            övergick området genom Naturvårdsverket i statlig regi. Östra
            Kullaberg ägs och förvaltas av Gyllenstiernska Krapperupsstiftelsen.
            Förvaltningen av Kullabergsområdet har vid ett flertal tillfällen
            genom åren varit föremål för riksdagsbehandling. Vid 1978/79 års
            riksmöte väckte sju socialdemokratiska ledamöter av Sveriges riksdag
            två motioner med anknytning till Kullaberg. I den ena motionen
            hemställdes om åtgärder för att säkerställa en fortsatt bemanning
            av Kullens fyrplats med staten som huvudman. Syftet med denna
            motion uppfylldes sedermera genom att Sjöfartsverket först i samverkan
            med SMHI och sedan ensamt garanterat en fortsatt bemanning av
            fyrplatsen. I den andra motionen yrkades att staten genom t.ex.
            Naturvårdsverket eller Skogsvårdsstyrelsen skulle gå in som
          </p>
          <pb facs="riksdagen-motions-pdf/data/199899/mot_199899_MJ_0758/mot_199899_MJ_0758-0002.pdf"/>
          <p>
            huvudman för området och att möjligheterna att avsätta naturreservatet
            som Mot.
          </p>
          <p>
            nationalpark skulle prövas. Motionen avvisades av den dåvarande
            borgerliga riksdagsmajoriteten med en rösts övervikt. I sammanhanget
            bör nämnas att områdets intressenter, såväl ägare som länsstyrelse,
            vid denna tidpunkt visade ett mycket ljumt intresse för att avsätta
            området som nationalpark. I dag råder bland områdets intressenter
            en utbredd uppfattning att bevarande- och naturvårdsintressen,
            turism, fritids- och upplevelseaktiviteter samt säkerheten kring
            Kullaberg kräver en stark samordning och ett konstruktivt samarbete
            mellan de aktörer som i ett eller annat avseende har intressen
            att bevaka i området (Höganäs kommun, Länsstyrelsen i Skåne län,
            Naturvårdsverket, Sjöfartsverket, AB Kullabergs Natur, Gyllenstiernska
            Krapperupsstiftelsen och de många ideella organisationer och föreningar
            som livligt frekventerar området). Vid en överläggning mellan
            dessa intressenter på Kullaberg den 14 augusti 1997 slogs också
            från bl.a. Naturvårdsverkets och länsstyrelsens sida fast att
            Kullaberg i alla avseenden uppfyller de kriterier som kan ställas
            på att ett område med starka skyddsvärden ur naturvårdssynpunkt
            skall kunna avsättas som nationalpark. Vid ett samman- träde i
            kommunfullmäktige i Höganäs kommun den 16 december 1997 vann ett
            förslag om att göra Kullaberg till nationalpark enhälligt bifall.
            Höganäs kommun är tillika en av försökskommunerna i ett nationellt
            projekt. Projektet har till syfte att försöka minska arbetslösheten
            och göra kommunen mer attraktiv för besökare, de nuvarande kommuninvånarna
            såväl som de som skulle vilja flytta in till kommunen. För att
            den numera allmänt omfattade tanken att omvandla Kullaberg till
            nationalpark skall kunna realiseras erfordras sannolikt en samordning
            mellan områdena västra och östra Kullaberg, som idag har olika
            ägare, då enbart västra Kullaberg torde vara för litet för att
            ensamt kunna motivera en övergång till nationalpark. Förutsättningarna
            för en sådan samordning måste bedömas som mycket goda. Sedan gammalt
            gäller den ordningen att eventuella ingrepp i national- parkerna
            skall underställas riksdagens prövning, lika väl som riksdagen
            skall lämna sitt medgivande till att nya nationalparker inrättas
            (se 7 kap. 2 8 miljöbalken).
          </p>
          <p>
            Hemställan Med hänvisning till det anförda hemställs att riksdagen
            som sin mening ger regeringen till känna vad i motionen anförts
            om att avsätta naturreservaten vid Kullaberg som nationalpark.
            Stockholm den 19 oktober 1998 Bengt Silfverstrand (s) Annika Nilsson
            (s) Kent Härstedt (s) Anders Karlsson (s)
          </p>
          <p>
            Elanders Gotab, Stockholm 2025
          </p>
          <p>
            1998/99MJ758
          </p>
          <p>
            16
          </p>
        </div>
      </div>
    </body>
  </text>
</TEI>
