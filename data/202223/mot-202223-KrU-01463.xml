<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-KrU-01463">
  <teiHeader>
    <fileDesc>
      <titleStmt>
        <title>Stärkt arbete för fler anläggningar för idrott och rörelse</title>
        <author corresp="i-PAgTpr3nkZRPEoiqjPKQAf">av Amanda Lind (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1463 av Amanda Lind (MP)</title>
          <idno type="rdwebb">HA021463</idno>
          <rs type="number">1463</rs>
          <orgName type="comitteeAbbreviation">KrU</orgName>
          <ref type="dokument_url_text">https://data.riksdagen.se/dokument/HA021463/text</ref>
          <ref type="dokument_url_html">https://data.riksdagen.se/dokument/HA021463</ref>
          <ref type="dokumentstatus_url_xml">https://data.riksdagen.se/dokumentstatus/HA021463</ref>
          <ref type="pdf">https://data.riksdagen.se/fil/4539B581-0332-49F5-8081-616E72E74967</ref>
          <ref type="docx">https://data.riksdagen.se/fil/30DCE774-F3C3-4BF2-B50A-46B893F53A60</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAgTpr3nkZRPEoiqjPKQAf</idno>
            <name>Amanda Lind</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8xdYaz9nsathw8v8o64GWg" type="signed"/>
        <correspContext corresp="i-8xdYaz9nsathw8v8o64GWg">
          <note type="signatory" corresp="i-PAgTpr3nkZRPEoiqjPKQAf"/>
        </correspContext>
        <correspAction xml:id="i-RJNkCRM9tvuezWHLTxXnF8" type="submitted">
          <date when="2022-11-22"/>
          <time when="17:14:16"/>
        </correspAction>
        <correspAction xml:id="i-PNGZnq9FS5cE7MkAut9PQ2" type="reviewed">
          <date when="2022-11-23"/>
          <time when="08:33:41"/>
        </correspAction>
        <correspAction xml:id="i-Ew3eXLTeqNBnARSJ9LL2SD" type="referred">
          <date when="2022-12-01"/>
        </correspAction>
        <correspAction xml:id="i-SsXrXD3YUJF5YDUJzqsmYA" type="assigned">
          <date when="2023-09-19"/>
          <time when="16:36:34"/>
        </correspAction>
        <correspContext corresp="i-SsXrXD3YUJF5YDUJzqsmYA">
          <ref type="assignedTo">Kulturutskottet</ref>
        </correspContext>
        <correspAction xml:id="i-RuES9KFuYpW8e8zzSuLDi7" type="behandlas_i"/>
        <correspContext corresp="i-RuES9KFuYpW8e8zzSuLDi7">
          <ref type="uppgift">2022/23:CU12</ref>
          <ref type="ref_dok_id">HA01CU12</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">CU12</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Q5qPMuHgscw6teEwTUQggs" type="behandlas_i"/>
        <correspContext corresp="i-Q5qPMuHgscw6teEwTUQggs">
          <ref type="uppgift">2022/23:KrU11</ref>
          <ref type="ref_dok_id">HA01KrU11</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KrU11</ref>
          <ref type="ref_dok_titel">Idrott- och friluftslivsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-737yaqVLeykZRLuNT5XoRF" type="motHeader">
        <div xml:id="i-XYAAnk5hWrN17jEuQJWfsy" type="motTitle">
          Motion till riksdagen 2022/23:1463 av Amanda Lind (MP) Stärkt
          arbete för fler anläggningar för idrott och rörelse
        </div>
      </div>
      <div xml:id="i-G7uuxH8vqDTcAGQ9u7rgk7" type="motBody">
        <div xml:id="i-2ewi9tpSGZihkyAHkwX8my" type="motProposal" subtype="förslag">
          <head xml:id="i-2V5V6iDqNv56YU6x1brekW">
            Förslag till riksdagsbeslut
          </head>
          <list xml:id="i-Xn739YLoREc2yqm8pUvTS1">
            <item xml:id="i-AeWXETXV9FSKqo3TfHhY9t" sortKey="Yrkande 1">
              Riksdagen ställer sig bakom det som anförs i motionen om att
              stärka det nationella arbetet för fler anläggningar för idrott
              och rörelse och tillkännager detta för regeringen.
            </item>
          </list>
          <list xml:id="i-HzQzq69tEzghmrng9wW1NQ">
            <item xml:id="i-WWmLuhzNNGqhVSXwXAnEDv" sortKey="Yrkande 2">
              Riksdagen ställer sig bakom det som anförs i motionen om att
              inrätta en anläggningsfond och tillkännager detta för regeringen.
            </item>
          </list>
          <list xml:id="i-3uZbkgvMvF5YRi8mBcTZvw">
            <item xml:id="i-EbasS9V8wmqSdNK8Uv7n4B" sortKey="Yrkande 3">
              Riksdagen ställer sig bakom det som anförs i motionen om att
              Boverket ska inkludera idrott i sin vägledning till kommunerna,
              och detta tillkännager riksdagen för regeringen.
            </item>
          </list>
          <list xml:id="i-GDyeEzvJqp6gda6Pc5z3ML">
            <item xml:id="i-PWLDQN7haZkNVrNnwAgKC7" sortKey="Yrkande 4">
              Riksdagen ställer sig bakom det som anförs i motionen om att
              beakta tillgänglighetsperspektivet i det nationella arbetet för
              anläggningar och tillkännager detta för regeringen.
            </item>
          </list>
        </div>
        <div xml:id="i-JzLohEMtrUGJygT12pg35G" type="motContent">
          <head xml:id="i-2WWRKN3neKNDKRkNxbwSwT" type="h1">
            Motivering
          </head>
          <p xml:id="i-6BRPhngQFJWuXXka8KRvo1">
            En grundläggande förutsättning för att människor i Sverige ska
            kunna idrotta och röra på sig är att det finns god tillgång till
            anläggningar och miljöer för idrott och rörelse. Det kan handla
            om idrottshallar, badhus och friluftsanläggningar, men också om
            platser i naturen, vägar och vatten – allt beroende på vilket
            idrott eller aktivitet som utövas.
          </p>
          <p xml:id="i-MoSPFoo2WsjyMfMKkLnKVT">
            Idag är behoven skriande stora. Bristen på tider i hallar och
            anläggningar begränsar idrottsrörelsens möjlighet att växa och
            ta emot fler barn, unga och äldre som vill börja idrotta. När
            befolkningen växt och stadskärnorna förtätats har det inte byggts
            anlägg­ningar för idrott och rörelse i samma takt. Den dyra marken
            i städerna prioriteras ofta för bostadsbyggande, vilket leder
            till att möjligheten att idrotta minskar och flyttas bort från
            där människor bor. Det är en mycket negativ utveckling. Förutom
            att det kan minska benägenheten att idrotta och röra sig, riskerar
            det även att öka bilberoendet och spä på ojämlikheten vad gäller
            tillgång till en rik fritid för alla barn. Förtätningen riskerar
            också att inverka negativt på tillgången till grönområden och
            natur som är viktig för spontanidrott och det rörliga friluftslivet.
          </p>
          <p xml:id="i-hcL2K2GzHRRKy9BTyZ6DU">
            Även utanför de större städerna är behoven stora. Många av landets
            idrottsanlägg­ningar är i stort behov av renovering, och nya sätt
            att idrotta och röra sig ställer krav på nybyggnation och mer
            moderna anläggningar. I kommuner med vikande skatteunderlag riskerar
            denna för kommunerna frivilliga verksamhet att stryka på foten.
            En god tillgång till anläggningar och miljöer för idrott och fritid
            i hela landet är i grunden en rättvise­fråga.
          </p>
          <p xml:id="i-JmFoZRg1LLfnQ9zHx7A9Vm">
            Redan idag görs en hel del från olika parter. Riksidrottsförbundet
            har idag ett anläggnings- och idrottsmiljöstöd som kan sökas av
            föreningar. Även Arvsfonden och andra myndigheter och stiftelser
            delar ut stöd som kan användas till anläggningar och miljöer för
            idrott och rörelse. Kommunsektorn står för huvuddelen av finansieringen
            av anläggningar för idrott och fritid, såväl drift som nybyggnation.
            Till detta kommer en stor mängd anläggningar som föreningslivet
            och civilsamhället äger och driftar.
          </p>
          <p xml:id="i-JovdiuQ7doHb3pyJAs3jAD">
            Även om idrott och fritid inte är lagstadgade verksamheter är
            det frågor som ofta engagerar lokalbefolkningen och prioriteras
            kommunalt. Det finns många goda exempel kring samverkan mellan
            kommun och idrottsrörelse samt mellan kommuner för priori­tering,
            utveckling, drift och planering av idrottsanläggningar. God samverkan
            mellan rektorer, fritidschefer och föreningsliv har lett till
            smartare utnyttjande av befintligt lokalbestånd och skapat bättre
            möjlighet till spontanidrott. Samtidigt visar Riksidrotts­förbundets
            kartläggning från 2019 att av Sveriges kommuner var det enbart
            45 % som hade gjort en analys av tillgången till idrottsanläggningar
            och idrottsmiljöer, och 35 % av kommunerna som hade upprättat
            utvecklingsplaner framåt. Idrottsrörelsen har länge pekat på vikten
            av ett stärkt statligt engagemang i anläggningsfrågan. I tider
            av låg­konjunktur är det av särskild vikt att den nationella nivån
            visar stöd för att idrottens och föreningslivets behov fortsatt
            behöver prioriteras.
          </p>
          <p xml:id="i-UvaQzrbTomGSYMGtRduUoo">
            Folkhälsopolitiskt finns det stora skäl att prioritera idrottsanläggningar
            och miljöer för rörelse. Många rör sig alldeles för lite idag.
            Över 20 % av Sveriges befolkning uppger att de är stillasittande
            mer än 10 timmar per dag enligt den nationella folkhälso­enkäten
            från 2020, vilket är en stor riskfaktor för ohälsa. Idrottsklyftan
            mellan barn och unga utifrån socioekonomisk bakgrund är fortsatt
            hög. För en stärkt folkhälsa och för en levande och växande idrottsrörelse
            är det centralt med ett stärkt nationellt fokus på framtidens
            idrottsanläggningar och miljöer för rörelse och aktivitet.
          </p>
          <head xml:id="i-XpLwLKE3ek8xP1Pm8WmyBi" type="h2">
            Det nationella arbetet har redan påbörjats
          </head>
          <p xml:id="i-7m8i4XGjsETero83NMXW54">
            Miljöpartiet har under åren i regering drivit på för att det
            nationella arbetet med idrotts­anläggningar ska stärkas. Vi initierade
            samtal mellan de närmast berörda parterna, däribland Riksidrottsförbundet,
            Boverket och SKR (Sveriges Kommuner och Regioner), för att identifiera
            utvecklingssteg framåt. 2020 gav regeringen Boverket i uppdrag
            att ta fram ett underlag för hur kunskap om anläggningar och utemiljöer
            för idrott och fritid kan utvecklas.
          </p>
          <p xml:id="i-LUvFHg54CK8x84tQUzWLEL">
            I februari 2021 redovisades uppdraget i rapporten Miljöer för
            idrott och fritid – Hur kan kunskap utvecklas, samlas och förmedlas
            (2021:6). Boverket identifierade här ett antal utvecklingsområden
            – däribland att stödjande strukturer behövs och att samordning
            mellan olika ekonomiska stöd, vägledning kring gestaltning samt
            samlad information om framförallt utemiljöer saknas. De föreslog
            även att regeringen skulle ta fram en nationell strategi för aktiverande
            miljöer samt att ett forum för miljöer för idrott och fritid etableras.
          </p>
          <p xml:id="i-PwqzvLn3Udw3AZCsnbWThN">
            I januari 2021 gav regeringen Centrum för idrottsforskning (CIF)
            i uppdrag att genomföra en fördjupad analys av behovet av ändamålsenliga
            anläggningar och ute­miljöer för idrott och andra former av hälsofrämjande
            fysisk aktivitet. Detta uppdrag redovisades i april 2022 och konstaterar
            att det saknas en samlad nationell strategi för framtidens anläggningar
            för idrott och motion samt att det idag saknas kunskap om vilka
            anläggningar som finns och hur de används.
          </p>
          <p xml:id="i-33ChoEUACeT22gVGADkiVa">
            Regeringen beslutade i april 2022 att uppdra till CIF att upprätta
            och driva en kunskapsplattform för anläggningar och utemiljöer
            för idrott och fritid. Denna plattform ska utveckla, samla och
            förmedla kunskap, utifrån ett folkhälsoperspektiv och principen
            om universell utformning samt med ett innovativt förhållningssätt,
            för att samhället ska nå såväl breda som nya grupper av idrotts-,
            motions- och friluftsutövare. Uppdraget ska genomföras i samråd
            med Arvsfondsdelegationen, Boverket, Folkhälsomyndigheten, Riksidrottsförbundet,
            Svenskt Friluftsliv, Sveriges Kommuner och Regioner samt andra
            relevanta aktörer, och ska redovisas senast den 14 april 2023.
          </p>
          <p xml:id="i-AyDwjqt3NhMPrZ5bHJdguQ">
            Arbetet är således påbörjat, men det behöver intensifieras och
            fler steg behöver tas för fler anläggningar för idrott och rörelse
            i hela landet.
          </p>
          <head xml:id="i-CtWCfcCzXJRVDP8zX7DZ9q" type="h2">
            Stärk det nationella arbetet för fler anläggningar för idrott
            och rörelse
          </head>
          <p xml:id="i-RRTJ2nKsodCnAZnFhYjha7">
            Uppdraget till CIF att upprätta och driva en kunskapsplattform
            för anläggningar och utemiljöer för idrott och fritid behöver
            följas upp och utvärderas. För att stärka den nationella samordningen
            kan ytterligare insatser övervägas. Exempelvis förordar Riksidrottsförbundet
            en nationell samordnare och såväl Boverket som CIF lyfter avsaknaden
            av en nationell strategi. I Boverkets rapport konstateras även
            behovet av ett dialogforum för fritid- och idrottsmiljöer. Regeringen
            bör fortsätta dialogerna med berörda parter och utifrån CIF:s
            uppdragsredovisning överväga att ytterligare stärka den nationella
            samordningen i enlighet med vad som anförs ovan.
          </p>
          <head xml:id="i-5uwDSnWQQsgsby3aBGSMbi" type="h2">
            Inrätta en nationell anläggningsfond
          </head>
          <p xml:id="i-QLmtpDwy2QZSU5GeJp83r4">
            I Danmark har en särskild fond, Lokal- och anläggningsfonden
            (LOA), inrättats för att stötta innovativa projekt inom anläggningsområdet.
            Fonden ska vara såväl en kunskaps­förmedlare som en utvecklingsfond
            för framtidens hållbara fritidsliv. Fonden finansieras av danska
            staten (Danska spel) och ska bland annat främja möjligheterna
            till fritids­aktiviteter i en alltmer urbaniserad tid samt ökad
            mångfald inom sporten, däribland parasport och sport för alla,
            oavsett livsvillkor. Den ska också sprida erfarenheter och lärdomar
            från genomförda projekt.
          </p>
          <p xml:id="i-SnSaCtKGPJAxz4hPC5Xsiu">
            Exakt hur en svensk anläggningsfond ska utformas behöver utredas
            utifrån de kart­lagda behoven. Miljöpartiet tror dock att en nationell
            anläggningsfond kan vara ett bra sätt för att såväl utveckla och
            stärka finansierings- och samverkansformerna för om- och nybyggnation
            av anläggningar som att stötta kommuner och föreningsliv i att
            hitta inno­vativa och långsiktiga lösningar. Vi förordar att en
            nationell anläggningsfond inrättas och att en utredning tillsätts
            för att förtydliga inriktning, omfattning och skärnings­punkter
            gentemot andra stödsystem på anläggningsområdet.
          </p>
          <head xml:id="i-JUkiT395yXfYcojXgVkvuf" type="h2">
            Samhällsplaneringen behöver i större utsträckning ta hänsyn till
            och inkludera miljöer för idrott och rörelse
          </head>
          <p xml:id="i-MQjAZrmEhA6oCUJ4EkNP5A">
            Idag innehåller inte plan- och bygglagen något krav på ytor för
            idrott och rörelse när nya områden planläggs och byggs. Det medför
            en hög risk att idrottsmiljöer inte byggs ut i tillräcklig takt,
            eller rent av försvinner, när områden förtätas. I 2 kap. 7 § i
            plan- och bygglagen (PBL) står att det vid planläggning ska tas
            hänsyn till behovet av att det inom eller i nära anslutning till
            områden med sammanhållen bebyggelse finns lämpliga platser för
            lek, motion och annan utevistelse. Men i Boverkets vägledningar
            till kommunerna är det inte tydligt att det med detta avses anläggningar
            för idrott. Det ökar risken för att idrottsanläggningar och idrottsmiljöer
            prioriteras ner i kommunernas planering.
          </p>
          <p xml:id="i-DYHwGabhqT7snHuTomvuLi">
            Även om många kommuner idag självmant tar detta ansvar är det
            inte acceptabelt att det inte finns en tydligare inriktning när
            det gäller en sådan grundläggande del av hur vi planerar för ett
            hållbart och hälsosamt samhälle. Anläggningar för idrott och rörelse
            bör ses som en självklar del av samhällsplaneringen. Miljöpartiet
            menar att ett första viktigt steg vore att ge Boverket i uppdrag
            att inkludera planering för idrottsanläggningar och idrottsmiljöer
            i sina vägledningar till kommunerna.
          </p>
          <head xml:id="i-7uUmCGtULRAPsdW4nnjpP5" type="h2">
            Idrottsanläggningar och aktivitetsmiljöer behöver vara tillgängliga
            för alla
          </head>
          <p xml:id="i-BTXjYYnvojHYjMCUN2ZYGG">
            Idag är idrottsanläggningar och lokaler för träning ofta otillgängliga,
            vilket begränsar personer med funktionsnedsättning som vill idrotta.
            I planering och byggande behöver ett helhetsperspektiv finnas,
            där lokalerna i alla deras delar görs tillgängliga. Det är också
            viktigt att det finns god information om en anläggning ur tillgänglighetssynpunkt,
            så att man som besökare vet om lokalens beskaffenhet inför ett
            besök.
          </p>
          <p xml:id="i-KfezY9y5rFY6E6tABNJWd7">
            I det nationella arbetet för anläggningar måste ett tillgänglighetsperspektiv
            vara en självklarhet. Parasport Sverige har tagit fram en manual
            för tillgänglighet på idrotts­anläggningar som ska fungera som
            stöd när anläggningar planeras och är en viktig aktör för samverkan.
            Ett kartläggningsarbete för tillgänglighetsstatusen på anläggningar
            runt om i Sverige bör övervägas.
          </p>
        </div>
        <div xml:id="i-CrdnJw9SG7xoJoQdbus4VF" type="motSignatures">
          <list xml:id="i-3Zr9eXxzb2ZFxny7GwjCih">
            <item xml:id="i-MBwunQB4peSUjubs1xSTmW" who="i-PAgTpr3nkZRPEoiqjPKQAf">
              Amanda Lind (MP)
            </item>
          </list>
        </div>
      </div>
    </body>
  </text>
</TEI>
