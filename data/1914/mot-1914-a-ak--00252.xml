<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1914-a-ak--00252">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1914/mot_1914_a_ak__252/mot_1914_a_ak__252-001.pdf"/>
      <div xml:id="i-LhiaAZ3xP7apaNWfCn8Q5H" type="motHeader">
        <div xml:id="i-9bPe4F2GSjksZVhnjL13ir" type="motTitle"/>
        <div xml:id="i-NRimp1cT2e98Q6NwCHdPh5" type="motSubmissionInfo"/>
      </div>
      <div xml:id="i-6gvmKnfaBoe7jufGmfsxTs" type="motBody">
        <div xml:id="i-N9mSmYRtwr1CWAQBqVKo6q">
          <p xml:id="i-5b6reX5t7CzRMqTpMF6bzb">
            Motioner i Andra kammaren, Nr 232. 1
          </p>
          <p xml:id="i-DT1PWbioMGe9QJpqWs3v4i">
            Nr 282.
          </p>
          <p xml:id="i-KTorGckKF7SqyR4QmPN3MT">
            Av herr Lindhagen, om skrivelse till Kungl. Maj:t angående vissa
            önskemål i fråga om statens funktionärers utbild- ning och tjänsteutövning.
          </p>
          <p xml:id="i-4yUWQEvXtLynuQjpUbahWU">
            För att människorna och följaktligen också deras samhällen skola
            förbättras kräves det oavlåtligen upplysning, mera ljus över verkligheterna
            och ett rättvist bedömande av desamma. Ur detta revolutionerande
            av hjärnorna genom vädjandet till berättigade intressen, förnuftet
            eller båda delarna framgå sedan institutionerna, vilka skola vara
            medel för att bana vägarna. Detta är vad man kallar utveckling
            och särskilt en demokratisk utveckling. 'Tusende krafter verka
            i denna riktning, var och en på sitt sätt och efter sina förutsättningar.
            I stort sett kunna alla dessa krafters verksamhetsområden sammanfattas
            i de fyra huvudavdel- ningarna: naturvetenskaperna, filosofin,
            religiositeten och politiken. Under det att de tre första huvudsakligen
            äro inriktade på upplysningsverksam- heten har politiken fått
            den vanskliga uppgiften att utlösa upplysningen i energi och skapa
            institutionerna. För att politiken skall kunna fullgöra sin uppgift,
            måste den själv vara genomströmmad av upplysningen. Den får icke
            såsom man i all- mänhet föreställer sig företrädesvis slå sig
            till ro med tillfälliga parti- bildningar, utan den måste framför
            allt vara en rörelse, ett vandrande på de obanade stigarna mot
            sanningen. Uti ett oavlåtligt fördjupande av sin idévärld, ett
            oavlåtligt vidgande av sina uppgifter och ett oavlåtligt förmänskligande
            av sitt arbetssätt ligger dess berättigande och framtids- utsikter.
            Dess bevekelsegrunder och metoder måste på djupet åtminstone vara
            desamma, som naturvetenskapernas, filosofiens och religiositetens.
            Endast såmedelst kan politiken närma sig sina mål, vilka, närmare
            be- sedda, äro att avskaffa fattigdomen, att bereda ekonomisk
            och andlig Bihang till riksdagens protokoll 1914. 4 saml. 117
            häft. (Nr 252.) 1
          </p>
          <pb facs="riksdagen-motions-pdf/data/1914/mot_1914_a_ak__252/mot_1914_a_ak__252-002.pdf"/>
          <p xml:id="i-XT2xw6ScLqTHL8urrh4zNz">
            2 Motioner i Andra kammaren, Nr 252.
          </p>
          <p xml:id="i-FahMsMCNCgTfYfdz41M3pF">
            frihet åt alla, samt att jämna vägarna för alla till bröd, frihet
            och självansvar. För den, som sålunda aldrig kan upphöra att tro
            på politikens stora uppgift att hjälpa människorna ur deras betryck,
            står det klart att förhandlingarna måste röra sig om både vardagens
            frågor och livets hägrande förhoppningar. En samverkan bör med
            andra ord äga rum mellan nutid och framtid från de utgångspunkter,
            som skapats av det förflutna. Då förstår man också, att för ett
            sådant arbete kräves ett redskap, en författning, som möjliggör
            detsamma. Med detta åskådnings- sätt måste författningsfrågan
            framstå såsom den främsta bland de poli- tiska spörsmålen. Utan
            det redskap, som nyss talades om komma vi ingen vart i våra strävanden.
            Bland de viktigaste av dessa verktyg märkas de officiella statsmakterna,
            riksdagen och regeringen, samt de faktiska statsmakterna, pressen
            och funktionarismen. Med de förras organisation i demokratisk
            anda sysslas åtskilligt, ehuru på de flesta håll visserligen merendels
            ovilligt. Däremot lämnas åsido varje tänkande och följaktligen
            även varje strävande i fråga om de båda andra makt- fullkomligheterna.
            Detta är dock måhända det viktigaste. Utan en fullkomlig omvälvning
            i de faktiska statsmakternas sinnelag och arbets- metoder lära
            några konturer av det tusenåriga riket aldrig komma till synes
            ens i våra drömmar. I denna framställning skall erinras något
            närmare om funktiona- rismen i dess vidaste bemärkelse, denna
            obeskrivliga makt, som står bakom och över de officiella statsmakterna
            i verkligt inflytande. Det gäller ämbetsmäns, styrelsers, representantskaps,
            ledningars, lärares, arbetsbefäls och alla andra förtroendemäns
            utbildning, förordnande och arbetssätt. Ninnelaget hos dessa samhällets
            ställföreträdare är visserligen en avspegling av själva folkets
            kultursynpunkt. Men om den allmänna uppmärksamheten börjar riktas
            mot behovet av en omdaning, kan därur framgå ett åskådningssätt,
            som småningom vänder om förhållandena. Det kräves således även
            här upplysning om den verkliga demo- kratin och den fruktbara
            disciplinen. Må vi då alla ständigt söka erinra oss, att viljan
            till pliktuppfyllelse är grunden till all verklig demokrati och
            all verklig frihet. Däri ligger kampmedlet mot de dåliga vanorna
            hos våra enskilda intressen, mot den mest fruktansvärda övermakten
            samt förlösningen för den inre eller andliga friheten. Denna vilja
            till pliktuppfyllelse kallas lydnad, den mest värdeskapande av
            alla egenskaper. Filosofien uttrycker detta så, att man skall
            lyssna till sanningens röst och icke till auktoriteternas, religionerna
            säga, att vi skola lyssna till guds röst och icke till människors.
            En sådan disciplin är på samma gång frihet.
          </p>
          <pb facs="riksdagen-motions-pdf/data/1914/mot_1914_a_ak__252/mot_1914_a_ak__252-003.pdf"/>
          <p xml:id="i-FsBQwAfdiEvqaHfW4kpa3x">
            Motioner i Andra kammaren, Nr 252. 3
          </p>
          <p xml:id="i-Wgn7dxNXVeYa58N1ukynkE">
            Underkastelse är lydnadens motsättning. Den innebär visserligen
            ofta ett avstående från lydnadsplikten på grund av övermäktiga
            omständig- heter och står i sådant fall nära densamma. Härifrån
            går dock en serie gradationer fram till den verkliga underkastelsen
            på grund av slavsinne, fruktan eller egen beräkning. Underkastelse
            är ofrihet. Underkastelsens anda är fienden. Den gör sin nedbrytande
            gärning även i politiken. Alla demokratiska strävanden hava hämmats
            eller stupat på densamma. Funktionarismen måste således vara byggd
            på insikten om att demokratin har sina rötter i livet självt.
            Befallningarna skola komma från detta och ej från människor, vad
            som skall lydas är livets röster, alla dessa vädjanden nedifrån
            om skydd och hänsyn. Därför måste individernas självständighet
            framför allt befrämjas, ja vördas såsom något oantastligt. Med
            rätta har det blivit sagt att »endast den självständige är ett
            ojävigt vittne i andens värld». När verkligt självständiga män-
            niskor i allvar avlyssna verkligheternas neutrala krav och anspråkslöst
            utan ävlan gå helt upp i att söka tillgodose dem, då komma alla
            varandra närmare, då uppstår den disciplin, i vilken det bor någon
            anda och mening, då nalkas demokratin. I dessa riktningar bör
            funktionarismen omdanas. Förtroendemännen måste stå bland alla
            andra på jorden samt icke förnimmas såsom maktutövare och ej heller
            själva känna sig såsom sådana. Styrelserna måste vara framsprungna
            ur folkets liv och i allt ett med detsamma. Det är föga uppbyggligt,
            att även i meningsbrytningarna om denna sak besannar sig det ordet,
            att släkten alltid är värst, i all synner- het kanske i politiken.
            Det gives två riktningar inom den politiska nutidsrörelse, som
            vill oförbehållsamt arbeta på det stora målet, män- niskornas
            frigörelse. De äro fullt eniga om målet, men de hata och förfölja
            varandra vida mera än sina gemensamma naturliga motståndare och
            detta allenast på grund av olika officiella. uppfattningar om
            funk- tionarismens problem. Den ena riktningen, benämnd den ideella
            anarkis- men, förkastar alla styrelser, enär alla erfarenheter
            skulle visa, att dessa småningom förlora känslan av samhörighet
            med den undre världen och urarta till makthavare och förtryckare.
            Den andra, socialdemokratin, förstår, att styrelser äro nödvändiga,
            men vill trots sin anslutning till den materialistiska historieuppfattningen
            på inga villkor låtsas om deras naturliga brister. Man kan knappast
            tänka sig något oförnuftigare än en sådan tvekamp. Varför icke
            å ömse sidor försöka erkänna det riktiga i vardera ståndpunkten
            och avlägga det andra. En sådan ömse- sidig förståelse skulle
            leda till, icke ett avskaffande av funktionarismen,
          </p>
          <pb facs="riksdagen-motions-pdf/data/1914/mot_1914_a_ak__252/mot_1914_a_ak__252-004.pdf"/>
          <p xml:id="i-7tH11D6SYMp5k9d3xV2B25">
            4 Motioner i Andra kammaren, Nr 252.
          </p>
          <p xml:id="i-Vhc37cXJjiUQzks24YJHJY">
            utan en strävan till en demokratisk omläggning av densamma, på
            sätt ovan angivits, i åskådningssättet och institutionerna. Efter
            dessa allmänna betraktelser. gäller det att inlåta sig på de anspråkslösare
            ansatser, som för närvarande kunna göras i det politiska livet
            för främjandet av funktionarismens stora problem. Den nu ifråga-
            varande framställningen är från undertecknads sida icke ett tillfälligt
            infall utan ett försök att lämna ytterligare ett litet bidrag
            i fullföljandet av en medveten strävan i detta avseende. Sålunda
            framfördes av undertecknad med stöd av socialdemokratiska riksdagsgruppen
            år 1910 en framställning, däri bland annat yrkades, att riksdagen
            måtte begära regeringens övervägande, på vad sätt en reform av
            den administrativa makten i vårt land bör planläggas i syfte att
            den må byggas på folklig grund och vinna förutsättningar att kunna
            verka med insikt i samhällsfrågorna och intresse för de sociala
            missförhållandenas undanröjande. Uti motiven framhölls en del
            av erfarenheten bestyrkta brister uti den administrativa maktens
            organisation och anda i dess helhet. Det erinrades att denna makt
            därför måste förvandlas till en demokratisk institution, som vore
            till endast genom, uti och för folket. De få ansatser, som hittills
            gjorts i den riktningen, såsom 1906 års riksdagsskrivelse om en
            polisförfattning för städerna till beredande av större självständighet
            för underordnade polismyndigheter gentemot överordnade förhalades.
            En viktig sak vore också, om i den administrativa utbildningen
            inginge undervisning i samhällslära och socialetik, vilket för
            närvarande icke det minsta förekomme. Redan nu skulle slutligen,
            erinrades det, åtskilligt kunna vinnas genom nya synpunkter vid
            befordringarna inom admini- strationen. Grundlagens föreskrift
            om förtjänst och skicklighet såsom enda befordringsgrund efterlevdes
            icke utan de högre befattningarna till- sattes i regeln såsom
            reträttplatser för trogna ämbetsmän och betrodde politici eller
            såsom utmärkelser för högättade militärer och framstående medlemmar
            i societeten. Motionens hemställan i denna del avstyrktes emellertid
            av andra kammarens femte tillfälliga utskott, men samlade i andra
            kammaren 41 röster som avgåvos för en i utskottet av en leda-
            mot avgiven reservation till förmån för motionen mot 110 röster,
            som tillfölle utskottets hemställan. Vid 1911 års riksdag fullföljdes
            ämnet av undertecknad genom två då väckta motioner. Det anmärktes
            i båda, att det vid föregående riksdag framställda kravet säkerligen
            ej kunde slutgiltigt genomföras annat än medelst en omdaning av
            samhällsskicket och människorna, men att åtskilligt dock borde
            med god vilja kunna redan under nuvarande förhållanden åstadkommas.
          </p>
          <pb facs="riksdagen-motions-pdf/data/1914/mot_1914_a_ak__252/mot_1914_a_ak__252-005.pdf"/>
          <p xml:id="i-RSwXgBc3y79GSXiUXXRcZh">
            Motioner i Andra kammaren, Nr 252. d
          </p>
          <p xml:id="i-AFeaeMMZbdBkQv3YqpjbSQ">
            Uti den ena motionen (nr 286) hemställdes om en anhållan till
            regeringen att överväga, huruvida genom cirkulär borde för rikets
            samt- liga ämbets- och tjänstemän tillkännagivas, att det vore
            deras plikt att uti sin tjänsteutövning främst söka tillgodose
            rättvisa och billighet samt att de borde till vederbörande anmäla
            sina iakttagelser i tjänsteutövningen av brister i författningarna
            och önskemål inom de verksamhetsområden, som deras tjänster omfatta.
            Uti motiven framhölls, att även här gällde det att: »bokstaven
            dödar, anden gör levande». Den mekaniska formella behandlingen
            av handlingarna förkvävde gärna det mänskliga innehållet. Vi glömma
            att i vår ämbetsgärning gäller det framförallt att främja rättvisan
            och hjälpa dem, som äro betryckta. Avgörandena i ämbets- verken
            ske allt för mycket efter skrivna eller oskrivna formulär. Män-
            niskorna äro endast nummer, som man kan handskas med hur som helst.
            Därav har också blivit en följd, att formell skarpsinnighet uppskattas
            i ämbetsmannavärlden mycket mer än bekymmer för att resultaten
            måtte bli gagnande och rättvisa, ja man kan till och med säga,
            att det förra ökar och det senare minskar befordringsutsikterna.
            Med detta samman- hänger en annan iakttagelse. Även i de fall,
            att ämbetsmän i sin praktik få ögonen öppna för verkliga brister
            i författningar eller sättet för deras tillämpning, tiga vi merendels
            och låta det gå hur som helst. Någon framställning om rättelse
            i vederbörlig ordning sker sällan och är det någon, som tycker
            att det är för mycket på tok, vänder han sig någon gång, vanligen
            under tysthetslöfte, till någon riksdagsman, ty andra vägar finnas
            ej. Det anses nämligen inom ämbetsverken, att en ämbetsman företrädesvis
            har att tillämpa författningarna sådana de äro utan att resonera.
            Om särskilt en underordnad tjänsteman, som vanligen står mer i
            kontakt med det verkliga livet än den överordnade, skulle tillåta
            sig hos sina förmän ifrågasätta förbättringar 1 författnin- garne
            och verkets funktioner, skulle detta oftast upptas såsom obehörig
            viktighet eller rent av framfusighet och vålla den framträdande
            obehag och kanske minskade befordringsutsikter. Det rätta vore
            väl, att alla ämbets- och tjänstemän ansågos hava både rätt och
            framförallt för- pliktelse att giva akt på alla 1 livet och författningarne
            framträdande sakliga brister, som möta dem i deras tjänsteutövning,
            samt att anmäla sina iakttagelser till överordnade för rättelse.
            Ett tillkännagivande härom från högsta ort ej blott genom införande
            i författningssamlingen utan tillställt varje ämbets- och "tjänsteman
            personligen, är obestridligen i hög grad behövligt och skulle
            med all sannolikhet verka välgörande. För att överordnade, yttrades
            det till sist, ej skola undertrycka anmäl- ningar i angivet avseende,
            borde stadgas att dylika framställningar alltid
          </p>
          <pb facs="riksdagen-motions-pdf/data/1914/mot_1914_a_ak__252/mot_1914_a_ak__252-006.pdf"/>
          <p xml:id="i-7bM4JegZ1GMwuUrnGBjV3P">
            6 Motioner i Andra kammaren, Nr 252.
          </p>
          <p xml:id="i-S7DiYso3981XeJ9HtzX2WC">
            skola insändas även till Kungl. Maj:t, där ett ganska nyttigt
            material till förbättningar på detta sätt kunde samlas. Motionen
            avstyrktes en- hälligt av andra kammarens första tillfälliga utskott.
            Denna hemställan bifölls av kammaren med 137 röster mot 51, vilka
            senare tillföllo ett under överläggningen framställt yrkande om
            bifall till den senare delen av motionens hemställan. Den andra
            framställningen (motion nr 287) utmynnade i en hem- ställan, att
            riksdagen ville anhålla att regeringen måtte dels överväga huruvida
            och på vad sätt vid utbildning av åklagare och domare samt av
            rikets alla övriga befattningshavare från de lägsta till de högsta
            undervisning må kunna meddelas i social etik och rättskänsla;
            dels bereda riksdagen tillfälle att få yttra sig över förslaget
            till statsveten- skaplig examen eller de åtgärder, som i anledning
            därav kunna ifråga- sättas. Uti motiven framhölls, att ingen omtanke
            på något sätt ägnas däråt att i undervisningen för utbildning
            av de olika tjänstemanna- kårerna bereda insteg 1 sinnena för
            en rätt uppfattning om betydelsen av en medborgerlig anda. En
            aning om behovet avspeglar sig säker- ligen i förslaget om ivrättandet
            av en statsvetenskaplig examen, som skulle något mer än de nuvarande
            juridiska examina lägga vikt på studiet av nationalekonomi och
            förvaltningsrätt och mindre på den rena juridiken. Detta kan möjligen
            alltid verka något litet. Men en sådan examen träffar till en
            början endast de högre ämbetsmännens utbildning. Förslaget framhåller
            icke heller att det är erfarenheten om skuggsidorna i livet, som
            behövas, lika mycket som betyg om vissa teoretiska kun- skaper,
            meddelade företrädesvis ur den härskande nationalekonomiska skolans
            synpunkter. Framför allt förbigår denna tilltänkta anordning alldeles
            vad som är huvudsaken, nämligen en fruktbar inverkan på den undervisades
            sinnelag, ty detta senare är alltid den innersta drivfjädern till
            människornas handlingar både såsom ämbetsmän och privatpersoner.
            Den enda undervisning i nämnda anda, som mig veterligen förekommit,
            innefattas i de s. k. domarreglerna, som »en domare skall sig
            alldeles efter rätta». Dessa ståta visserligen ännu i våra lagböcker.
            Men säker- ligen ha ej på långliga tider hållits vid universiteten
            en förstående före- läsning eller ett behjärtat kollegium över
            detta högviktiga ämne. Vid sidan av den myckna undervisningen
            om vad lagens bokstav formaliter bjuder, riktas aldrig någon maning
            även till de unga studenternas bättre jag. Vad vi därför behöva
            framför allt är undervisning i social etik och rättskänsla vid
            utbildningen av rikets alla befattningshavare från de lägsta till
            de högsta. Vid universiteten borde inrättas särskilda professurer
            i dessa ämnen, gemensamma för alla fakulteter. Då detta
          </p>
          <pb facs="riksdagen-motions-pdf/data/1914/mot_1914_a_ak__252/mot_1914_a_ak__252-007.pdf"/>
          <p xml:id="i-EXd9WRiNMLmg9tjARfgZoE">
            Motioner i Andra kammaren, Nr 252. 7
          </p>
          <p xml:id="i-Fpde9LGfT1U9jerY7pyktk">
            spörsmål är av stor vikt samt förenämnda synpunkter torde väsentligen
            ha förbisetts vid uppgörandet av förslaget till statsekonomisk
            examen, syntes det angeläget, att riksdagen bereddes tillfälle
            att avgiva yttrande över detta förslag eller de andra åtgärder,
            som i anledning därav kunna ifrågasättas. Även denna framställning
            avstyrktes enhälligt av andra kammarens första tillfälliga utskott,
            vars hemställan ock bifölls av kammaren. Ett annat försök att
            framhålla denna sak gjordes i anledning av regeringens proposition
            vid 1912 års riksdag angående ordnandet av den högre skogsundervisningen.
            Jägeribetjäningen har nämligen upp- sikten över allt jordbruk
            inom kronoparkerna och i deras hand är även faktiskt lagd kolonisationen
            å de senare. Då många klagomål framföras, att denna ämbetsmannaklass,
            som utbildats för skogsvården allenast, i regeln hade föga sinne
            för sina sociala uppgifter, hemställdes av under- tecknad (motionen
            277) att i sammanhang med avgörandet av proposi- tionen måtte
            hos regeringen begäras ett övervägande, huruvida ej under- visning
            även bör och kan meddelas rörande skogens och markernas sociala
            betydelse i olika avseenden för den fattigare ortsbefolkningen,
            eller med andra ord därom, att hänsynen till människorna ej får
            och ej heller behöver undanskymmas av omtanken för skogsbestånden.
            Motionen vann icke något understöd inom jordbruksutskottet eller
            inom kamrarna utan den föll, ljudlöst kan man säga, det vill säga
            man angrep den icke utan undvek densamma, vilket dock är ett tecken
            på ett tyst erkännande, att det nog låg något under densamma.
            Enahanda bevekelsegrunder har legat till grund för framförandet
            i riksdagen år 1912 av en motion om de civila uniformernas avskaffande,
            år 1913 av en interpellation om samma sak och om ordensväsendets
            upphävande, år 1912 om den ärftliga regeringsmaktens upphörande
            och år 1913 om hovets indragning. Dit hör även den erinran, som
            under- tecknad vid 1914 års remissdebatt i andra kammaren tillät
            sig framhålla rörande nödvändigheten även av vad man skulle kunna
            kalla en parla- mentarisk hygien. Denna sammanhänger visserligen
            med problemet i sin helhet, men det är kanske några speciella
            saker, som skulle kunna göra något för att befrämja den demokratiska
            utvecklingen i ovan an- given riktning även inom parlamentet.
            Aven den parlamentariska verk- samheten måste reformeras 1 syfte
            att alla riksdagsmäns självständighet skyddas och befrämjas och
            att menige man därstädes visserligen gärna må taga råd ovanifrån,
            men befallningar blott nerifrån det vill säga från verkligheterna
            och folkets behov. Därifrån skall lydnaden och den skapande disciplinen
            komma för alla högre och lägre utan undantag.
          </p>
          <pb facs="riksdagen-motions-pdf/data/1914/mot_1914_a_ak__252/mot_1914_a_ak__252-008.pdf"/>
          <p xml:id="i-PHV7WcusTxLdG84n9KcWRH">
            8 Motioner i Andra kammaren, Nr 252.
          </p>
          <p xml:id="i-8ACihL1LjLWZcmTLxTbNSw">
            Det förledande eller till synes påkallade strävandet efter personligt
            så kallat parlamentariskt inflytande kan, åtminstone under nuvarande
            för- hållanden, vinnas och bibehållas endast på bekostnad av själva
            sakens inflytande. Det framkastades vid förenämnda tillfälle huruvida
            icke bland annat möjligen vore något att tänka på en grundlagsföreskrift,
            att ingen, som är riksdagsman eller som varit det under t. ex.
            de sista fem eller tio åren finge bli statsråd. Detta skulle troligen
            ha en betydande hygie- nisk inverkan på det politiska livet och
            maktfördelningen mellan olika personer kunde därigenom bliva mångsidigare
            och mera harmonisk. Givetvis bör i all synnerhet den socialdemokratiska
            rörelsen vara intresserad av ifrågavarande angelägenheter. Någon
            framtidsstat, som socialismen drömmer om, är till alla delar en
            omöjlighet annat än i den mån en verklig demokrati i förut angiven
            bemärkelse bryter igenom det nuvarande tillståndet. Det socialdemokratiska
            programmet har också upptagit såsom sin första fordran genomförandet
            av ett demokratiskt styrelsesätt och rörelsen får säkerligen ej
            kraft att göra det tillräckligt gällande utåt annat än i den mån
            rörelsen kunnat förverkliga det i sitt eget inre liv. Framställningar
            om någon eftertanke och framryckning i detta avseende ha därför
            också av undertecknad framförts till såväl 1910 års socialdemokratiska
            kongress som till den kongress, som skall äga rum år 1914. Den
            officiella statsförfattningen har som sagt alldeles icke inlåtit
            sig på dessa spörsmål. Domarreglerna, som stå avtryckta i våra
            lagedi- tioner och härleda sig från gamla tider, äro det enda
            utslaget av något försök till undervisning åt statstjänare uti
            social etik i utövning i deras ämbeten. En känsla av problemets
            förefintlighet spåras dock i det förenämnda, år 1910 avgivna betänkandet
            utav förordnade sakkunniga om inrättandet av en statsvetenskaplig
            examen. Uti detta yttras följande: Medan de statsvetenskapliga
            studierna alltmera trängts tillbaka i juristernas utbildning,
            har på själva statslivets område ägt rum en djupgående förändring,
            som i hög grad ökat behovet även av ämbetsmän med annan än juridisk
            utbildning. Mot slutet av medeltiden uppställde sig för de europeiska
            statsmännen i alla länder såsom ett krav framför alla andra uppgiften
            att göra statens intressen gällande utåt och inåt, att uppbygga
            en enhetlig nationalstat genom besegrande av stor- vasallers och
            städers riksfientliga självständighet samt att använda den sålunda
            enade statens krafter till skydd och angrepp mot andra stater.
            Under dessa strävan- den övertog statsmakten icke blott de funktioner,
            som förut tillhört de mindre enheterna, utan utvidgade också till
            den grad det offentligas verksamhetsområde, att nästan inga mänskliga
            förhållanden ansågos ligga utanför gränserna för dess in- gripande.
            Denna politik, som på det ekonomiska området plägar benämnas merkantil-
            system, förekom hos oss oorganiserad men i hög grad utvecklad
            redan under Gustav
          </p>
          <pb facs="riksdagen-motions-pdf/data/1914/mot_1914_a_ak__252/mot_1914_a_ak__252-009.pdf"/>
          <p xml:id="i-GDycwHfshDtSC5WUt46JUo">
            Motioner i Andra kammaren, Nr 252. 9
          </p>
          <p xml:id="i-PgcW6WDx5dWjeudsRATphR">
            Vasa och nådde under 1600-talet en fast organiserad form, sedan
            den svenska stats- förvaltningen genom Gustav II Adolfs och Axel
            Oxenstiernas arbete erhållit en styrka, som sannolikt saknade
            motstycke i den tidens Europa. Uppfattningen om statsmaktens rätt
            och plikt till ingripande på alla områden avtog alldeles ej under
            1700-talets förra hälft; tvärtom medförde frihetstidens starka
            intresse för ekonomi- ska frågor, att den merkantilistiska näringspolitiken
            då nådde sin höjdpunkt. Av den förut meddelade historiken framgår,
            huruledes detta intresse även på flera sätt medverkade till befordran
            av statsvetenskaplig utbildning och statsvetenskapliga studier.
            Under 1700-talets senare hälft börjar däremot en motsatt uppfattning
            av statsmaktens uppgifter att göra sig gällande, nämligen den
            åskådning, som man van- ligen plägar kalla den liberala och som
            åsyftar största möjliga inskränkning i statens verksamhetsområde.
            De liberala åskådningarna blevo småningom härskande på det ena
            av samhällslivets områden efter det andra och medförde under 1800-talets
            lopp fram till 1870-talet en fullständig omvälvning i hela den
            gamla politiken. Staten avhände sig i stor utsträckning sina domäner,
            den gamla bergs- och hantverks- lagstiftningen upphävdes, och
            skyddssystemet utåt efterföljdes av ett starkt närmande till frihandeln.
            | För en tid, som såg statens förnämsta skyldighet på en mängd
            områden helt enkelt i att avhålla sig från ingripande, låg tydligen
            den rent juridiska utbildningen av ämbetsmännen mycket nära till
            hands. Statens skyldighet att upprätthålla rätts- ordningen och
            tillse lagarnas efterlevnad kvarstod ju även för denna tids åskådning,
            och härför krävdes tydligen domarens och lagtolkarens egenskaper.
            Den äldre tidens åskådning hade emellertid i stor utsträckning
            för rättsskipningen fordrat även speciell fackkunskap i avseende
            på rättens föremål, och därför hade specialdomstolar samt rättsskipning
            inom de förvaltande verken varit inrättade; nu avskaffades allt
            detta. Statens initiativ inskränkte sig åtminstone för många av
            den tidens män, till att rensa bort det mesta möjliga av äldre
            tiders alltomfattande, ofta planlösa och nu- mera i huvudsak otidsenliga
            statsverksamhet; och för detta delvis oumbärliga röjningsarbete
            krävdes knappast mera än kännedom om vissa enkla principer, som
            kunde tillämpas på alla områden. Även frånsett alla de överdrifter,
            som lågo i denna negativa statsuppfattning, kan man visserligen
            ifrågasätta, om icke själva rensningsarbetet hade haft nytta av
            mera mångsidiga insikter hos förvaltningen; men man kan å andra
            sidan lätt förstå huru överflödig en specialutbildning för denna
            måste förefalla, då dess skyldighet ansågs vara att alltmera avhålla
            sig från all inblandning. Det är sålunda mer än en tillfällighet,
            att just under denna tid den gamla specialutbildningen för förvaltningen
            försvinner. Dessutom är det an- märkningsvärt, att två av de områden,
            där statens fria administrativa verksamhet minst inskränktes,
            nämligen lantregeringen i landshövdingarnas hand samt lantmäteriet
            och skiftesväsendet, ofta voro anförtrodda åt personer, som ej
            fått den nya mera begränsade ämbetsmannautbildningen.
          </p>
          <p xml:id="i-X9PJeYPYMCEG4WyLm7jhAe">
            I betänkandet framhålles härefter, hurusom på senare tider mot-
            gatta strävanden börjat framträda samt under de senaste årtiondena
            och särskilt under allra sista tiden hastigheten i en utvidgning
            av sta- tens verksamhetsområde tilltagit i en sådan grad att nya
            frågor nästan varje år gjorts till föremål för statsåtgärder.
            Härmed följde behovet av Bihang till riksdagens protokoll 1914.
            4 saml. 117 häft. (Nr 252.) 2
          </p>
          <pb facs="riksdagen-motions-pdf/data/1914/mot_1914_a_ak__252/mot_1914_a_ak__252-010.pdf"/>
          <p xml:id="i-NqQ7y3r1qsB5PGzQn32SH1">
            10 Motioner i Andra kammaren, Nr 282.
          </p>
          <p xml:id="i-2g5vz8a4DYRkg6RAim1GH3">
            en förändring i statsförvaltningens utbildning. Den måste ständigt
            ha sin uppmä ärksamhet riktad på behovet av ändring i lagen och
            ny lag- stiftning samt vara i stånd att framlägga förslag. Förvaltningen
            hade ett behov uv praktisk realitetsbehandling, av att finna utvägar
            "och icke blott taga ståndpunkt för eller emot eller med andra
            ord förvaltningen kräver alltid och allestädes förmåga av initiativ.
            För närvarande sökte man ersätta bristen därpå inom förvaltningen
            genom tillsättandet av kommittéer och sakkunnige. Detta tillstånd
            fick icke fortfara. Det gällde då att tillse, att ämbetsmännen
            erhöllo de insikter om praktiska, särskilt ekonomiska förhållanden,
            som förvaltningen ej utan sin största skada kan undvara. För ot
            avhj jälpa bristerna, som dock ej kunde föras tillbaka till en
            enda orsak dh därför ej heller stodo att avhjälpa genom en begränsad
            åtgärd. kunde dock åtskilligt väsentligt vinnas genom en ändrad
            utbildning för förvaltningens behov. Till detta ända- mål föreslogs
            i betänkandet en statsvetenskaplig examen. Något vidare har ej
            ännu kommit ut av detta förslag, vars syfte nog är "gott, men
            vars verkningar från många håll betecknas såsom efter all sannolikhet
            tämligen betydelselösa. Emellertid måste antecknas, att inrättandet
            av ett nytt "ämbetsverk, socialstyrelsen, innebär en ansats att
            tillmötesgå de nya nödvändigheterna. Problemet bör emellertid
            enligt min uppfattning läggas så om- fattande, som i den förestående
            framställningen ifrågasatts. Med en sådan ledstjärna gäller det
            då att taga fatt på några av de uppslags- ändar, som för närvarande
            finnas till hands och därifrån inrikta sina steg mot det sålunda
            klart fattade målet. Det kan då vara lämpligt att frågan om demokratisering
            i angiven bemärkelse av statens funktionarism till en början upptages.
            För detta ändamål erfordras för det första en grundlag för denna
            statsmakt, som fastslår vissa allmänna både etiska och praktiska
            grund- satser. Denna grundlags principer bli på samma gång en
            vägledning även för all annan funktionarism och skall i sin mån
            i tidernas längd hjälpa något att bana väg för dessa grundsatsers
            tillämpning på alla områden. Vidare erfordras det teoretisk undervisning,
            detta dock icke blott om faktiska förhållandena och deras inbördes
            sammanhang, utan såsom ovan närmare utvecklats även lika mycket
            om sambällslära och social etik i djupare mening. Slutligen är
            det säkerligen oundgängligt, att praktisk utbildning mitt ibland
            de verkligheter, med vilka den blivande ämbetsmannen skall sysselsätta
            sig, vinner ett vida större beaktande än för närvarande äger
          </p>
          <pb facs="riksdagen-motions-pdf/data/1914/mot_1914_a_ak__252/mot_1914_a_ak__252-011.pdf"/>
          <p xml:id="i-A9NY4yZevmDRhj5Rwqaqv6">
            Motioner i Andra kammaren, Nr 252. 11
          </p>
          <p xml:id="i-BiNY8DhCK6DYLzs6cFDDJ2">
            rum. Man kan ifrågasätta om icke detta är ännu viktigare än den
            teoretiska utbildningen, i fall det står val mellan antingen det
            ena eller det andra. Rätta förhållandet är, att båda slagen av
            utbildning betinga varandra och äro ett. För att vinna befordran
            till ingenjörer och arki- tekter fordras det att hava praktiskt
            utövat yrket genom deltagande i även de enklaste arbeten och sedan
            så småningom i de allt mer inveck- lade. En sådan praktisk skola
            är lika viktig för andra befattnings- havare. På många håll förekommer
            en sådan utbildning i någon mån, på andra icke alls. En undersökning
            av denna del av ämnet borde hava sitt synnerliga intresse. Samtidigt
            med att ett sådant strävande för en verklig utbildning av statens
            funktionärer gör sig gällande, vidhåller jag att det skulle vara
            ett lyckligt grepp, om såsom i en av 1911 års framställningar
            ifrågasattes underordnade redan nu tillerkändes förpliktelse och
            rättig- het att till högre ort framföra sina erfarenheter och
            åberopas där- för vad i nämnda framställning därom yttrats. Själva
            principen för arbetet blir därigenom omvänd så, att hela ämbetsmannakåren
            skulle taga sma befallningar nerifrån det vill säga från verkligheterna
            själva, varefter dessa sedan kunna ordnas, ingående bedömas och
            enhetligt tillgodoses av den högre ledningen. En helt annan uppfordran
            till liv, nit och intresse i tjänsten skulle därigenom tillföras
            den stora mängden av statstjänare, visserligen icke genast, men
            i den mån det nya systemet hunnit tränga in uti föreställningarna
            och sinnelagen. Naturligtvis behövas vissa föreskrifter till förekommande
            av missbruk. Sålunda måste särskilt tillses att tjänstemännen
            endast äga att göra framställ- ningar eller avgiva meddelande
            i ämnen, som rörde deras personliga verk- samhetsområde och dettas
            sammanhang med det hela. Något angivare- system emot kamrater
            bör givetvis icke uppmuntras. För att dylika anledningar ej skola
            undertryckas av underordnade och kunna på bästa sätt komma till
            sin rätt bör föreskrivas, att de skola insändas till rege- ringen
            i de särskilda departementen eller kanske ännu hellre till någon
            enda central myndighet. Om det första av nedannämnda yrkanden
            anses för vittomfattande att på denna framställning vinna beaktande
            synes åtminstone det andra yrkandet innefatta något, som redan
            nu kan tagas fasta på. Med hänsyn till vad sålunda anförts hemställes,
          </p>
          <p xml:id="i-PsAJUzPC4T2813oxQ6idUq">
            att riksdagen ville anhålla att Kungl. Maj:t, till befrämjande
            av angelägenheten att statens funktionärer av alla slag skola
            kunna i sitt arbete på bästa möjliga
          </p>
          <pb facs="riksdagen-motions-pdf/data/1914/mot_1914_a_ak__252/mot_1914_a_ak__252-012.pdf"/>
          <p xml:id="i-K7XCeS3VRkzyk8e9dLQ58T">
            Motioner i Andra kammaren, Nr 252.
          </p>
          <p xml:id="i-4KNQkq3fWZMkKr8D9WwPEJ">
            sätt tillgodose verkligheternas krav och folkets trängande behov,
            måtte 1) överväga 1 vad mån och på vad sätt vid statsfunktionärernag
            utbildning för sitt kall de må kunna bibringas dels teoretiska
            kunskaper och praktisk lärospån i förening samt dels undervisning
            och väg- ledning 1 sambällslära och social etik; 2) överväga huruvida
            ej genom cirkulär eller annorledes kunde för ifrågavarande funktionärer
            eller vissa av dem redan nu tillkännagivas, att det är deras rätt
            och plikt att till vederbörande anmäla sina iakt- tagelser i tjänsteutövn
            ngen av brister i författningarna och erfarenheter om önskemål
            inom de verksamhets- områden, som deras tjänster omfatta.
          </p>
          <p xml:id="i-4CogQasGYaYf6QpdAhpiQ9" type="date">
            Stockholm den 4 februari 1914.
          </p>
          <div xml:id="i-7LRUJXowRPbXuSqPUGNGSD" type="signatureBlock">
            <p who="i-XzSzFtnrtwQBSXHVwVhrCf" type="signature">
              Carl Lindhagen
            </p>
          </div>
          <p xml:id="i-LNFgmsmbUR1dBW188J12sW">
            STOCKHOLM, ISAAC MARCUS' BOKTRYCKERI-AKTIEBOLAG, 1914.
          </p>
        </div>
      </div>
    </body>
  </text>
</TEI>
