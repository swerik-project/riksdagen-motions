<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-UU-00469">
  <teiHeader>
    <fileDesc>
      <titleStmt>
        <title>Situationen för kristna i världen</title>
        <author corresp="i-TKwDinNn4twnLieK52EXRu">av Björn Söder m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:469 av Björn Söder m.fl. (SD)</title>
          <idno type="rdwebb">H402469</idno>
          <rs type="number">469</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H402469/text</ref>
          <ref type="dokument_url_html">http://data.riksdagen.se/dokument/H402469</ref>
          <ref type="dokumentstatus_url_xml">http://data.riksdagen.se/dokumentstatus/H402469</ref>
          <ref type="docx">http://data.riksdagen.se/fil/5695A395-8463-4F13-A94E-D3F7EE177299</ref>
          <ref type="pdf">http://data.riksdagen.se/fil/47311C98-9E39-4C81-9E24-7DBF3DAA5034</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-SrBAa2d3LWrMGJXvTgBhLV</idno>
            <name>Jeff Ahl</name>
            <state type="partyAffiliation" ref="Q504069">
              <desc>-</desc>
            </state>
          </person>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4dnqFdd2E3dHMPK1WWi5Tx</idno>
            <name>Johan Nissinen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-SYFA35xSyH39pmH3o1GECY</idno>
            <name>Pavel Gamov</name>
            <state type="partyAffiliation" ref="Q504069">
              <desc>-</desc>
            </state>
          </person>
          <person gender="man">
            <idno>i-G6h5eGLouuQFhsrn32jgsV</idno>
            <name>Johnny Skalin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-8xbPZZxe2vWRxYuHpVEkXU" type="signed"/>
        <correspContext corresp="i-8xbPZZxe2vWRxYuHpVEkXU">
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-SrBAa2d3LWrMGJXvTgBhLV"/>
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-4dnqFdd2E3dHMPK1WWi5Tx"/>
          <note type="signatory" corresp="i-SYFA35xSyH39pmH3o1GECY"/>
          <note type="signatory" corresp="i-G6h5eGLouuQFhsrn32jgsV"/>
        </correspContext>
        <correspAction xml:id="i-CgZAAxR37ncVBQiQb4g9Vn" type="submitted">
          <date when="2016-09-30"/>
          <time when="12:47:17"/>
        </correspAction>
        <correspAction xml:id="i-FYuLgGsxNcdSqg3cBZYfuC" type="reviewed">
          <date when="2016-10-01"/>
          <time when="20:02:38"/>
        </correspAction>
        <correspAction xml:id="i-N6TeT8wwFzaLptrWpCtFHD" type="referred">
          <date when="2016-10-14"/>
        </correspAction>
        <correspAction xml:id="i-9mALA7JwFrN6XcJDrQwXiW" type="assigned">
          <date when="2018-05-30"/>
          <time when="18:03:10"/>
        </correspAction>
        <correspContext corresp="i-9mALA7JwFrN6XcJDrQwXiW">
          <ref type="assignedTo">Utrikesutskottet</ref>
        </correspContext>
        <correspAction xml:id="i-GvRcFe8qUFYSsCwryTM75h" type="behandlas_i"/>
        <correspContext corresp="i-GvRcFe8qUFYSsCwryTM75h">
          <ref type="uppgift">2017/18:UU14</ref>
          <ref type="ref_dok_id">H501UU14</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU14</ref>
          <ref type="ref_dok_titel">Mellanöstern och Nordafrika</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-85oc2rTVe4VYJbcLv6vctK" type="behandlas_i"/>
        <correspContext corresp="i-85oc2rTVe4VYJbcLv6vctK">
          <ref type="uppgift">2017/18:UU15</ref>
          <ref type="ref_dok_id">H501UU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU15</ref>
          <ref type="ref_dok_titel">FN och mänskliga rättigheter i svensk utrikespolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-YFM32SXLaFA2Wo8xej27uJ" type="motHeader">
        <div xml:id="i-4uF7FrHdBqFWpgHqeppMU4" type="motTitle">
          Motion till riksdagen 2016/17:469 av Björn Söder m.fl. (SD) Situationen
          för kristna i världen
        </div>
      </div>
      <div xml:id="i-5Km4Q4XJV35gqv8Hx8qRDW" type="motBody">
        <div xml:id="i-8Ueo4ZafSLbNEux1FqDw4b" type="motProposal" subtype="förslag">
          <head xml:id="i-QwYLLW1cKAGprsVKatSBbL">
            Förslag till riksdagsbeslut
          </head>
          <list xml:id="i-hVEyxHmp8pPoiqQFjV8ci" style="ol">
            <item xml:id="i-VE5TMXT2t8gyg2KBpC6kwZ">
              Riksdagen ställer sig bakom det som anförs i motionen om att
              Sverige bör visa sitt tydliga stöd för kristna kopter i Egypten
              och verka för att FN och EU ställer tydliga krav på Egyptens regering
              att garantera kristnas säkerhet och rättigheter samt stoppa de
              uppmaningar till våldsanvändning gentemot kristna som finns runt
              om i landet, och detta tillkännager riksdagen för regeringen.
            </item>
            <item xml:id="i-X4GAWj8TZEhHttDU8ATUH7">
              Riksdagen ställer sig bakom det som anförs i motionen om att
              Sverige tydligt bör visa sitt stöd för kristna i Pakistan och
              inom ramen för FN och EU verka för fortsatt skarp kritik mot landets
              hårda antihädelselagar samt våldet mot kristna, och detta tillkännager
              riksdagen för regeringen.
            </item>
            <item xml:id="i-2JE3tUhL4TrGYMfJ3HCR6Y">
              Riksdagen ställer sig bakom det som anförs i motionen om att
              Sverige tydligt bör visa sitt stöd för utsatta kristna i Nigeria
              och inom ramen för FN och EU verka för att de kristnas säkerhet
              garanteras och våldsamheterna upphör, och detta tillkännager riksdagen
              för regeringen.
            </item>
            <item xml:id="i-BNhgS2ppfiMFjr6JCcdGUi">
              Riksdagen ställer sig bakom det som anförs i motionen om att
              Sverige ska verka för att uppmärksamma situationen för kristna
              och andra religionsutövare i Nordkorea och därmed bidra till att
              sätta religionsfrihet i landet på det internationella samfundets
              agenda, och detta tillkännager riksdagen för regeringen.
            </item>
          </list>
        </div>
        <div xml:id="i-9xWGJtoUQgw97YKiHUxFyb" type="motContent">
          <head xml:id="i-TC99RNXs197rVzubq42Zeu" type="h1">
            Motivering
          </head>
          <p xml:id="i-FeQBZNT9i5Q9U3b7x6HDSe">
            Situationen för kristna runt om i världen är på många håll mycket
            svår och på flera håll har det under senare tid förvärrats. Kristna
            är världens mest förföljda grupp. Det är enligt vår mening värt
            att särskilt uppmärksamma det förtryck som kristna är utsatta
            för i olika delar av världen, om inte så för att deras perspektiv
            ofta tenderar att glömmas bort.
          </p>
          <head xml:id="i-TQHK8xeA5Jk94da6tkAWmK" type="h2">
            Egypten
          </head>
          <p xml:id="i-76hcFDY7mCox3WVPNT4Nrp">
            Situationen för kristna kopter i Egypten har länge varit svår
            och förvärrades avsevärt under tiden Muslimska brödraskapet satt
            vid makten. Efter president Mursis fall har Egyptens kopter blivit
            utsedda till något slags syndabockar och det har bland extrema
            islamister förekommit uppmaningar att rikta våld mot kristna.
            Det har lett till att de blivit utsatta för omfattande grymma
            attacker. Kristna har blivit attackerade, koptiska hem plundras
            och vandaliseras och kyrkor och affärer har bränts ner. Situationen
            för kristna har nu blivit något bättre men diskriminering och
            förtryck förekommer fortfarande. Den 30 juni blev en präst skjuten
            till döds i norra Sinai, varefter IS tog på sig ansvaret för attacken
            med motiveringen att prästen bekämpade islam. Värst utsatt är
            dock provinsen Minya, vilken antagligen också har störst andel
            kristna procentuellt räknat. Ungefär samtidigt som prästen i Sinai
            mördades brände en folkmassa ner en byggarbetsplats och ytterligare
            fyra hus tillhörande en kristen familj på grund av misstankar
            om att de höll på att bygga en kyrka. Mord, mordbränder, plundring
            av egendom och religiöst motiverade halshuggningar drabbar regelbundet
            Egyptens kristna minoritet. Vi ser det som mycket angeläget att
            uppmärksamma och på alla sätt bekämpa detta. I och med Islamiska
            statens framgångar i Egyptens grannländer har även säkerheten
            för landets migrantarbetare förvärrats avsevärt. Den 12 februari
            2015 släppte Islamiska staten chockerande bilder på en masshalshuggning
            av 21 egyptiska kopter i Libyen. Det är därför av stor vikt att
            Sverige visar sitt tydliga stöd till de kristna i Egypten samt
            verkar för att EU och FN ställer tydliga krav på Egyptens regering
            att garantera kristnas säkerhet och rättigheter samt stoppa de
            uppmaningar till våldsanvändning gentemot kristna som finns runt
            om i landet.
          </p>
          <head xml:id="i-XdSYifdM6Hm1gmmRXyb95r" type="h1">
            Pakistan
          </head>
          <p xml:id="i-9sJWhX5m9AcKCgDyqBRqnq">
            I Pakistan finns flera rapporter om hur landets strikta antihädelselagar
            har slagit mot kristna. I augusti 2012 kom rapporter om att en
            elvaårig kristen flicka, Rifta Masih, i Pakistan fängslats och
            anklagad för hädelse. Flickan, som har Downs syndrom, påstås ha
            bränt upp sidor ur Koranen. Detta orsakade stor uppståndelse och
            ledde till att hundratals kristna fick fly från byn där flickan
            bodde. Fallet ledde till att FN kritiserade landets hårda antihädelselagar,
            vilket i sin tur kan ha påverkat att personen som antagligen fabricerat
            brända sidor ur Koranen blev gripen. Han blev dock inte fälld
            och fallet är nu nerlagt. I augusti år 2014 var 600 personer på
            väg hem från kyrkan när två självmordsbombare dödade runt 89 personer
            och skadade runt 150 personer. I mars 2015 utsattes ytterligare
            två kyrkor i Youhanabad, Lahor för bombattacker vilket resulterade
            i 14 döda och 75 skadade. Mot denna bakgrund anser vi det vara
            av vikt att Sverige visar sitt tydliga stöd för utsatta kristna
            i Pakistan samt inom ramen för FN och EU verkar för en fortsatt
            skarp kritik mot landets antihädelselagar samt våldet emot kristna.
          </p>
          <head xml:id="i-XtyiaVTSR1W3M3hhv9kygL" type="h2">
            Nigeria
          </head>
          <p xml:id="i-92qB9k97ErdyUkRvTFMngc">
            I Nigeria har ett antal attacker mot kristna eller muslimer som
            inte vill acceptera sharia utförts av den islamistiska gruppen
            Boko Haram. Enligt uppgifter från Open Doors har dessa attacker
            krävt minst 800 dödsoffer i Nigeria. I vissa delstater har det
            tagits beslut som lett till att kristna blivit utsatta för begränsningar
            i skolorna, hotade om kidnappning, blivit utsatta för tvångsäktenskap,
            nekade anställning, rent vatten och hälsovård. Det är förenat
            med risker att konvertera till kristendom och farligt för kyrkor
            att ta emot nyomvända. Den 5 januari 2012 samlades ca 45 kristna
            till veckomöte. Några ögonblick senare var kyrkan fylld av döda
            och sårade. Den 26 februari 2012 styrde två självmordsbombare
            sin bil rakt in i Kristi kyrka i Jos mitt under pågående gudstjänst.
            Minst fyra personer dödades och över 40 skadades, bland dem en
            liten ung flicka. De har också gjort sig skyldiga till kidnappning
            av små flickor och unga kvinnor som bland annat utnyttjats i strider.
            År 2014 dödades över 2 400 kristna på grund av sin religion i
            Nigeria, fler än något annat afrikanskt land. Mellan den 3 och
            7 januari år 2015 utsatte Boko Haram staden Bango med omnejd,
            för en synnerligen brutal attack med ett stort antal döda och
            hela 16 förstörda byar som följd. Totalt sett har under åren 2006
            till 2014 mellan 9 000 och 11 000 kristna mördats och mer än en
            halv miljon drabbats på mindre allvarliga sätt. Många har drivits
            från sina hem och runt 13 000 kyrkor har förstörts eller övergivits.
          </p>
          <p xml:id="i-Axe674WDT4zxLsSMjsnJ6W">
            Dessa grymheter måste få ett slut. Sverige bör tydligare visa
            sitt stöd för dessa utsatta kristna och andra som utsatts för
            terroristgruppens förtryck i Nigeria och fördöma Boko Harams våldsamma
            attacker. Inom ramen för FN och EU bör Sverige verka för att befolkningens
            säkerhet kan garanteras samt att våldsamheterna och förtrycket
            upphör.
          </p>
          <head xml:id="i-DJJ382ewonHeh5dyBW9A3W" type="h2">
            Nordkorea
          </head>
          <p xml:id="i-QS4T68MPgeTSz5JYGuffpY">
            Nordkorea räknas konsekvent som världens farligaste land för
            kristna och är samtidigt världens mest tragiska exempel på en
            misslyckad socialistisk utopi. Sedan Koreakrigets slut 1953 har
            landets invånare levt under ett konstant förtryck från en utfattig,
            repressiv regim som saknar tolerans för det minsta oliktänkande
            från sina medborgare. Förtrycket har inte bara kväst all form
            av politisk opposition utan riktats också mot religiösa uttryck
            som inte passat in i regimens självbild som sekulär, socialistisk
            statsbildning. Resultatet har varit att all privat religionsutövning
            i Nordkorea kommit att betraktas som fientligt mot staten. I landet
            riskerar man inte bara att fängslas och sättas i koncentrationsläger
            för religionsutövning, utan också att avrättas.
          </p>
          <p xml:id="i-7wGUGWDVc96p9ZVJkENxQG">
            Detta kan kontrasteras mot grannen Sydkorea, som tvärtemot bär
            på en mycket rik och obruten religiös tradition med så många som
            15 miljoner utövande kristna och 11 miljoner utövande buddhister.
            Exakt hur många som fortfarande utövar religion i Nordkorea går
            inte att säga på grund av dess slutna natur samt att sådan utövning
            troligtvis sker i det fördolda för att inte upptäckas. Klart är
            däremot att sådan religionsutövning ändå överlevt, då det på senare
            år kommit rapporter om att människor i Nordkorea avrättats för
            att ha ägt eller distribuerat kristna biblar – som för övrigt
            är helt förbjudna i landet.
          </p>
          <p xml:id="i-DVKEQeYmqnyEL9XqTtPqJb">
            Sverigedemokraterna anser att privat religionsutövning i många
            fall kan vara det sista fröet av hopp och tröst för människor
            i svåra och utsatta situationer. Att man därför förbjudit detta
            just i Nordkorea, där förtrycket är enormt, där hotet om en stundande
            svältkatastrof ständigt är närvarande och där behovet av privat
            religionsutövning därför borde vara särskilt stort, anser vi vara
            extra grymt och ofattbart. Vi vill därför att Sverige verkar för
            att uppmärksamma situationen för kristna och andra religionsutövare
            i Nordkorea och därmed bidra till att sätta religionsfrihet i
            landet på det internationella samfundets agenda.
          </p>
        </div>
        <div xml:id="i-JEg1p3CodB4wC5vNXjJeSN" type="motSignatures">
          <list xml:id="i-LyMAhjsdE6GqBRnkWgKX9J">
            <item xml:id="i-DZ4ErHa8BTsCTVy3NaV6ju">
              Björn Söder (SD)
            </item>
            <item xml:id="i-DCc1pmEkbPrtm5oxD3zTgZ">
              Jeff Ahl (SD)
            </item>
            <item xml:id="i-TaBanKkXM1Z2ed3jQj6r4Y">
              Markus Wiechel (SD)
            </item>
            <item xml:id="i-5Uvww3BrrHuHhQMTYVe8Su">
              Johan Nissinen (SD)
            </item>
            <item xml:id="i-GZQjmTXDGM1xhJdezhw4v4">
              Pavel Gamov (SD)
            </item>
            <item xml:id="i-GbxxpMdo6R5FEEdzRcTFXH">
              Johnny Skalin (SD)
            </item>
          </list>
        </div>
      </div>
    </body>
  </text>
</TEI>
