<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-TU-01788">
  <teiHeader>
    <fileDesc>
      <titleStmt>
        <title>Höghastighetståg Oslo-Karlstad-Stockholm</title>
        <author corresp="i-W1SpeP85RXQTDYN2miQfXU">av Daniel Bäckström (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1788 av Daniel Bäckström (C)</title>
          <idno type="rdwebb">H2021788</idno>
          <rs type="number">1788</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H2021788/text</ref>
          <ref type="dokument_url_html">http://data.riksdagen.se/dokument/H2021788</ref>
          <ref type="dokumentstatus_url_xml">http://data.riksdagen.se/dokumentstatus/H2021788</ref>
          <ref type="docx">http://data.riksdagen.se/fil/F6EAC924-8C57-4694-836E-1F9150DC41E8</ref>
          <ref type="pdf">http://data.riksdagen.se/fil/25AA6981-ED8B-46CF-B61A-DD0A83A01A50</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-W1SpeP85RXQTDYN2miQfXU</idno>
            <name>Daniel Bäckström</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-89ipCzMYqSy3r2inkPRjVW" type="signed"/>
        <correspContext corresp="i-89ipCzMYqSy3r2inkPRjVW">
          <note type="signatory" corresp="i-W1SpeP85RXQTDYN2miQfXU"/>
        </correspContext>
        <correspAction xml:id="i-6mTEFLQ4tkXm3TtWPeKzNf" type="submitted">
          <date when="2014-11-10"/>
          <time when="10:54:17"/>
        </correspAction>
        <correspAction xml:id="i-V37wV8HyjDKNDPJveZiwUt" type="reviewed">
          <date when="2014-11-10"/>
          <time when="12:03:31"/>
        </correspAction>
        <correspAction xml:id="i-5DzT8tnVD7SEPBunQzmrXi" type="referred">
          <date when="2014-11-12"/>
        </correspAction>
        <correspAction xml:id="i-5D4pTre5TRex43tmF5iSXg" type="assigned">
          <date when="2016-10-04"/>
          <time when="22:40:48"/>
        </correspAction>
        <correspContext corresp="i-5D4pTre5TRex43tmF5iSXg">
          <ref type="assignedTo">Trafikutskottet</ref>
        </correspContext>
        <correspAction xml:id="i-8XALM1RwLL2JV5B3MFEuLE" type="behandlas_i"/>
        <correspContext corresp="i-8XALM1RwLL2JV5B3MFEuLE">
          <ref type="uppgift">2014/15:TU9</ref>
          <ref type="ref_dok_id">H201TU9</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">TU9</ref>
          <ref type="ref_dok_titel">Infrastrukturplanering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HNSQ2p56447QyLYbyU95bm" type="motHeader">
        <div xml:id="i-FGJW7Xnpu46R92pmBXTwkQ" type="motTitle">
          Motion till riksdagen 2014/15:1788 av Daniel Bäckström (C) Höghastighetståg
          Oslo–Karlstad–Stockholm
        </div>
      </div>
      <div xml:id="i-5jye5ep95ExNPB2VUHivnt" type="motBody">
        <div xml:id="i-47cdaPDv5EC2V4EU13T7XV" type="motProposal" subtype="förslag">
          <head xml:id="i-D24PqJzyBHj1yLcNJnSFGh">
            Förslag till riksdagsbeslut
          </head>
          <list xml:id="i-PDUPAvWXRRESa65yE9FBZw" style="ol">
            <item xml:id="i-PTwfk97cEhj6HNi3NuZbis">
              Riksdagen tillkännager för regeringen som sin mening vad som
              anförs i motionen om att ta initiativ till att utveckla det svensk-norska
              samarbetet för planläggning och projektering av ett konkurrenskraftigt
              järnvägsnät över gränsen sträckan Oslo–Karlstad–Stockholm.
            </item>
          </list>
        </div>
        <div xml:id="i-SwxthEA8rxikpTTPvMKDbV" type="motContent">
          <head xml:id="i-KMp7wFFrVDm4zjV4JwQquB" type="h1">
            Motivering
          </head>
          <p xml:id="i-K1YQKYGKtXqEGpbU22ncd2">
            Europeiska länder bygger nu framtidens tågnät. Syftet är att
            genomföra EU:s vitbok för transporter med att ha 300 % mer höghastighetsjärnväg
            år 2030 än idag. På mellanlånga sträckor under 600 km ska man
            i huvudsak undvika flygtrafik och istället använda tåg när det
            går minst lika snabbt, är enklare, mer ekonomiskt och miljövänligt.
            Tåg ska också transportera betydligt mer gods i framtiden för
            att minska ökningen av lastbilstransporter och kunna konkurrera
            med personbilstrafik på kortare och längre sträckor. Tidsaspekten
            och hastigheten spelar en viktig roll. Om tåget bara går lite
            snabbare än idag så gör det liten skillnad, det måste komma upp
            i hastigheter över 250km/timma för att kunna bli konkurrenskraftigt.
          </p>
          <p xml:id="i-T1F7mznXukwzGZUc4sk57P">
            Arbetet med att stärka tågens betydelse, kapacitet och konkurrenskraft
            pågår i såväl Norge som Sverige. Det genomförs projekt, förstudier
            och utredningar för att analysera och beskriva förutsättningarna
            för investeringar i olika stråk och korridorer, på kort och lång
            sikt. Engagemanget ökar och flera offentliga och privata aktörer
            lyfter nu betydelsen av större gemensamma infrastruktursatsningar
            för att stärka den norsk-svenska arbetsmarknaden, öka företagskontakterna,
            investeringarna och pendlingen.
          </p>
          <p xml:id="i-4h1nprSpfiRpKVmhS3D7H3">
            Hur framtidens lösningar ser ut för järnvägen, godshanteringen
            och persontransporterna i korridorerna Oslo–Göteborg–Köpenhamn
            respektive Oslo–Karlstad–Stockholm varierar. En gemensam framtidsinriktad
            infrastrukturplanering skulle vara mycket positivt för våra länder
            för att uppnå snabbare, miljövänligare och säkrare person- och
            godstransporter med tåg.
          </p>
          <p xml:id="i-VhNKdFb1uyZdHpQ7p1aDRo">
            Sträckan Oslo–Karlstad–Stockholm är den mest intressanta när
            det gäller möjligheterna att få fler att resa med tåg istället
            för flyg, då ökningstakten är mycket högre på denna sträcka jämfört
            med till exempel Stockholm–Köpenhamn eller Oslo–Köpenhamn. Dagens
            1,2 miljoner flygresenärer mellan Oslo–Stockholm kommer troligtvis
            öka till över 2 miljoner/år om 10–15 år. Dessutom ökar flygtrafiken
            från Oslo och Stockholm till Helsingfors, vilket stärker öst-väst
            axelns betydelse i Norden.
          </p>
          <p xml:id="i-6Nk9SGBLK3fqLDccp2gqoW">
            Förstudier har visat att det är fullt möjligt att nå restider
            på drygt 2 timmar non-stop och runt 2,5 timmar med 8 stopp på
            sträckan. Marknadsunderlaget är beräknat för 4–5 tåg per timma
            i vardera riktningen Oslo-Stockholm på dagtid. Det betyder att
            många städer utmed stråket kan få ett eller flera stopp i timman
            om man lägger upp ett alternativt stoppmönster. Kombineras detta
            med godstrafik får en snabb tåglinje god driftsekonomi och vill
            enligt gjorda kalkyler och beräkningar kunna nedskrivas under
            en 30-årsperiod.
          </p>
          <p xml:id="i-N6gyYC5JAbxJEyAeLraTDf">
            Möjligheten i god tågekonomi är att öka farten, få fler passagerare
            på tåget och ha dubbla spår och stationer som kan hantera både
            gods och persontrafik. Den nordiska tågmarknaden kan med fördel
            ha kombinationslösningar med höghastighetståg, regionaltåg och
            godstransporter.
          </p>
          <p xml:id="i-Nq4SsEhMcNQJ6SQ6SwVWhU">
            En ny höghastighetstågslinje mellan Oslo–Stockholm kan kopplas
            på Ostlinken vid Jönköping och därmed också Öresundsregionen.
            Samtidigt kan den ingå i en tågsträckning från Bergen/Stavanger
            via Oslo/Stockholm till Helsingfors/St.Petersburg-Moskva. Detta
            skulle öka trafikunderlaget och stärka det ekonomiska samarbetet
            i Norden med Ryssland och Baltikum. Det kan också vara en framtida
            länk till Kina/Asien och vidarekopplad till de nya segelvägarna
            i Nordostpassagen.
          </p>
          <p xml:id="i-Vdrbwh3zwQ8DVRe1jp8KoA">
            Framtidens behov av snabbare kommunikationer och god tillgänglighet
            till infrastruktur måste planeras nu. Därför föreslår jag att
            riksdagen tillkännager som sin mening till regeringen att fördjupa
            det konkreta samarbetet med Norge så att gemensamma utredningar
            genomförs med syfte att pröva förutsättningarna för en höghastighetsförbindelse
            sträckan Oslo–Karlstad–Stockholm.
          </p>
        </div>
        <div xml:id="i-FRmpnVZjaT9ut7EJEbTrv8" type="signatureBlock">
          <list xml:id="i-ukDAZ94idCRzoXsUBEt1n">
            <item xml:id="i-5tEn1c1d8pagb9GG9JVFtT" who="i-W1SpeP85RXQTDYN2miQfXU" type="signature">
              Daniel Bäckström (C)
            </item>
          </list>
        </div>
      </div>
    </body>
  </text>
</TEI>
