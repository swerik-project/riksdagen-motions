<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_44/mot_200506_MJ_44-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ44 pnr: c833
          </p>
          <p>
            Motion till riksdagen 2005/06:MJ44
          </p>
          <p>
            av Jan Andersson m.fl. (c, m, fp, kd) med anledning av prop.
            2005/06:197
          </p>
          <p>
            Skärpta djurskyddskrav för minkuppfödning
          </p>
          <p>
            Förslag till riksdagsbeslut
          </p>
          <p>
            1. Riksdagen avslår proposition 2005/06:197. 2. Riksdagen begär
            att regeringen återkommer med förslag på fortsatta forskningsinsatser
            för att förbättra djurskyddet inom pälsdjursnäringen.
          </p>
          <p>
            Bakgrund
          </p>
          <p>
            I propositionen om skärpta djurskyddskrav för minkuppfödning
            föreslår regeringen = tillsammans med = samarbetspartierna Miljöpartiet
            och Vänsterpartiet en ändring i djurskyddslagen (1988:534). Ändringen
            innebär att kraven på djurhållningen vid uppfödning av minkar
            för pälsproduktion skärps genom att det i lagen preciseras att
            minkar skall hållas så att deras behov av att röra sig, klättra,
            utöva sitt jaktbeteende och ägna sig åt annan sysselsättning samt
            av att periodvis vara ensamma kan tillgodoses. Det anges dessutom
            att minkar skall ha tillgång till vatten att simma i. Vidare gör
            regeringen bedömningen att företag som tvingas upphöra med sin
            verksamhet bör kunna få ersättning. Den närmare utformningen av
            ersättningen bör utredas. Till grund för propositionen ligger
            Pälsdjursutredningen som överlämnade sitt betänkande Djurens välfärd
            och pälsdjursnäringen (SOU 2003:86) i oktober 2003.
          </p>
          <p>
            Inledning
          </p>
          <p>
            Den ändring i djurskyddslagen som propositionen föreslår kommer
            i praktiken medföra ett näringsförbud för uppfödning av minkar
            för pälsproduktion. Partierna i ”Allians för Sverige” är mycket
            kritiska till regeringens sätt att hantera frågan, både ur ett
            djurskyddsperspektiv och ur ett
          </p>
          <pb facs="riksdagen-motions-pdf/data/200506/mot_200506_MJ_44/mot_200506_MJ_44-0002.pdf"/>
          <p>
            2005/06:MJ44
          </p>
          <p>
            företagarperspektiv. Vi menar att grunden för ”näringsförbudet”
            är för svagt, vilket också förarbetena till propositionen visar.
            Pälsdjursutredningens inriktning mot ökad forskning och utveckling
            tillsammans med näringen, har regeringen inte beaktat i den nu
            föreslagna förändringen av djurskyddslagen. Lagrådets invändningar
            mot förslaget är också mycket tydliga och man motsätter sig exempelvis
            kravet på badvatten. Efterfrågan på päls är i högsta grad internationell.
            De svenska uppfödarna står sig väl i denna konkurrens bl.a. tack
            vare god pälskvalité till följd av god djurhållning. Utan att
            ge avkall på djurskyddet, är vi övertygade om att branschen har
            en framtid också i Sverige. Vi ställer oss inte bakom regeringen
            och dess samarbetspartiers förslag om ändring i djurskyddslagen
            och yrkar därför avslag på propositionen.
          </p>
          <p>
            Djurskydd i världsklass
          </p>
          <p>
            Vår utgångspunkt är att djur ska behandlas väl och skyddas från
            onödigt lidande. Människan har genom sin unika ställning ett särskilt
            ansvar för att djuren behandlas väl. Självklart ska näringen uppfylla
            de lagkrav som finns. Vad vi nu vänder oss mot är att den föreslagna
            förändringen av lagen inte har stöd av vare sig vetenskap eller
            beprövad erfarenhet. Vi ska vara stolta över den ambitiösa lagstiftning
            för djurskydd som vi har i Sverige. Men vi ska inte luta oss tillbaka
            för det, utan självklart kräver djurskyddet utveckling. Då inte
            lagstiftningen är tillräcklig eller efterlevs för att skydda djuren,
            måste lagar och föreskrifter utvärderas och kompletteras. Djurskyddet
            kan förbättras såväl genom lagstiftning som genom utvecklad tillsyn.
            Vi menar dock att det inte finns anledning eller tillräckligt
            med underlag ör att genomföra de förändringar i djurskyddslagen
            som föreslås i propositionen. I utredningen ”Djurens välfärd och
            pälsdjursnäringen, SOU 2003:86” menar man att det behövs mer tid
            för forskning och man är också ritisk till vissa delar av den
            forskning som gjorts. Det är därför viktigt att ta till vara näringens
            vilja till metodutveckling av verksamheten, för att tillsammans
            medverka till ett ständigt förbättrat djurskydd. Vi begär att
            regeringen återkommer = till riksdagen med = förslag på fortsatta
            orskningsinsatser för att förbättra djurskyddet inom pälsdjursnäringen.
          </p>
          <p>
            Företagande
          </p>
          <p>
            Allians för Sverige vet att det är företagen som skapar arbetstillfällen
            och tillväxt, och som därmed bidrar till vår gemensamma välfärd.
            Vi måste därför ha ett bra företagsklimat och en sund näringspolitik.
            Att som i propositionen i praktiken föreslå ett näringsförbund
            menar vi är en osund politik. Så länge
          </p>
          <pb facs="riksdagen-motions-pdf/data/200506/mot_200506_MJ_44/mot_200506_MJ_44-0003.pdf"/>
          <p>
            efterfrågan på pälsprodukter finns från konsumenterna, så kommer
            det också att finnas pälsdjursuppfödning. Förbjuds eller förhindras
            svensk pälsdjursuppfödning kommer motsvarande antal djur att födas
            upp i andra länder, oftast med sämre djurskydd, för att fylla
            efterfrågan. Redan idag flyttar flera företag inom olika branscher
            sin produktion till andra länder eller gör sina nyinvesteringar
            på annan plats än i Sverige. Det är således inte någon fördel
            vare sig för Sverige, svenska pälsdjursuppfödare eller för pälsdjuren
            om denna näring försvinner från landet. Drygt hälften av världsproduktionen
            av minkskinn sker i Skandinavien, där Danmark dominerar. Debatten
            om djurskydd och pälsdjursnäringen pågår även i andra länder men
            inte alls i samma riktning som regeringen nu föreslagit (undantaget
            är England och en delstat i Österrike, där pälsdjursnäringen förbjudits
            och effekten blivit att produktionen flyttats till Polen och Baltikum).
            Regeringarna i Danmark, Norge, Polen och Finland går i motsatt
            riktning och lämnar stöd till etablering av minkfarmer. Allians
            för Sverige vill vidareutveckla svenskt näringsliv. Vi vet att
            vi står oss väl i den internationella konkurrensen såväl med produktkvalitet
            som med djurhänsyn.
          </p>
          <p>
            Stockholm den 6 april 2006
          </p>
          <p>
            Jan Andersson (c) Cecilia Widegren (m) Anita Brodén (fp) Sven
            Gunnar Persson (kd)
          </p>
          <p>
            2005/06:MJ44
          </p>
        </div>
      </div>
    </body>
  </text>
</TEI>
