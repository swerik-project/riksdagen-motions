<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1875/mot_1875__fk__27/mot_1875__fk__27-001.pdf"/>
      <div type="motHeader" xml:id="i-Xv1rWzUJVWeLTR2k1uTrKW">
        <div type="motTitle" xml:id="i-LSxCpcLPhwsuMo9xT8V1Mx"/>
        <div type="motSubmissionInfo" xml:id="i-KfxVCvXjVCcwfcVmcH3aGB"/>
      </div>
      <div type="motBody" xml:id="i-3i5XhS4quTgU1f4XUexAwV">
        <div xml:id="i-C6RLG2LRLLeP2YuzwRhxn">
          <p xml:id="i-GKLi4Q2vzkdcrsyn61pPTs">
            Motioner i Första Kammaren, N:o 27. 17
          </p>
          <p xml:id="i-RhPBqcyaFdTuDR2NNCqPby">
            N:o 27.
          </p>
          <p xml:id="i-2Riqt5xTEjQWMp8iYF7YPR">
            Af Herr Wallenberg: Angående aflåtande af underdånig skrif- velse
            till Kongl. Maj:t med anhållan om åtgärders vidta- gande för skyndsamt
            införande af ett nytt för Sve- rige, Norge och Danmark gemensamt
            system för mått, mål och vigt.
          </p>
          <p xml:id="i-2VwQ2r8UC8DT5s6XUVzVr9">
            Vid 1853 och 1854 års riksdag väckte jag motion om införandet
            af Metriska systemet i mått, mål och vigt. Vi egde på den tiden,
            noga räknadt, tretton lagligen gällande vigtenheter med sina öfver-
            och under- afdelningar. Fem rymdemålenheter och tvänne längdmått.
            Jag sökte då göra gällande den åsigt, att oaktadt de många olika
            enheterna det skulle vara lätt att öfvergå till ett helt och hållet
            nytt system, ty de många jemförelsepunkterna som då funnos gjorde,
            att man för hvarje ny enhet eller dess underafdelningar säkert
            skulle hafva funnit något med det äldre föreställningssättet jemförligt
            värdebegrepp. Vidare påpekade Jag, att alla under innevarande
            århundrade hos andra nationer företagna förändringar antingen
            inneburo en fullständig anslutning till det Me- triska systemet
            eller också jemkningar i syftning att uppnå precisa jemfö- relsepunkter
            mellan de förut brukliga systemen och det metriska. Allt detta
            oaktadt och ehuru man icke bestred riktigheten af min förutsätt-
            ning, att det metriska systemet skulle vinna allt större utbredning
            bland de civiliserade nationerna och att ju förr en nation beslöte
            sig att öfvergå till detta system, desto större fördelar skulle
            den vinna derigenom, be- slöto statsmakterna likväl 1854 att endast
            införa decimalindelningen, men med bibehållande af förut begagnade
            enheter för mått, mål och vigt. Det tagna steget var onekligen
            riktigt, men förutsatte en ytterligare förän- dring, påkallad
            af en ökad liflighet uti den internationela beröringen. Man har
            på andra håll insett, att det icke är nog att kunna decimalräk-
            Bih. till Biksd. Prot. 1875. 1 Saml. 2 Afd. 1 Band. 4 Häft. 3
          </p>
          <pb facs="riksdagen-motions-pdf/data/1875/mot_1875__fk__27/mot_1875__fk__27-002.pdf"/>
          <p xml:id="i-TDamM9CFu9DdZcqFVDxsFA">
            18 Motioner i Första Kammaren, N:o 27.
          </p>
          <p xml:id="i-WFAPSFQApfXvX6LGwaKGG7">
            ning, man bör äfven ställa så till, att man begagnar samma enheter
            som andra nationer, hvarigenom ändlösa evalveringar undvikas och
            för öfrigt vinnes, att statistiska och handelsuppgifter blifva
            mera lättfattliga för ett större flertal läsare. Vid 1862 års
            riksdag väckte jag motion om en framställning till Kongl. Maj:t
            om nödiga åtgärders vidtagande i syfte, att det metriska systemet
            måtte blifva infördt i de tre skandinaviska rikena. Riksdagen
            biföll motionen och en underdånig skrifvelse afläts, som bade
            till påföljd en Kongl. proposition angående metriska systemets
            begagnande vid medi- cinaliers försäljande och hvilken af Riksdagen
            bifölls. Denna författning utkom år 1869. Vid 1872 års nationalekonomiska
            möte i Köpenhamn uttalade mö- tet sig enhälligt för införande
            af metriska systemet i de tre skandinaviska rikena. Vid 1873 års
            riksdag antogs till följd af en Kongl. proposition det metriska
            systemet såsom grund för det nya guldmyntsystemet. Vid 1874 års
            riksdag föreslog Kongl. Maj:t, att gramvigten skulle införas till
            begagnande vid vägandet af perlor och ädelstenar samt vid jernvägstrafiken,
            men Riksdagen fann icke det föreslagna fjätet leda till ett. önskvärdt
            mål, och genom detta afslag synes mig tydligt, att Riksda- gen
            vill vänta tills ett helt system framlägges, så att man icke vidare
            må behöfva återkomma till denna reformfråga. I äldre tider uppkommo
            de många olika vigtslagen deraf, att man trodde de olika metallerna
            böra hafva hvar sitt vigtsystem. Men att nu i omvänd ordning på
            än ett än ett annat föremål så småningom tillämpa ett nytt vigtsystem,
            skulle otroligt försvåra och fördröja öfvergången. 1 denna fråga
            är det egentligen öf- vergångens olägenheter man fruktar. Villigt
            erkänner man, att, när öfver- gången är gjord, så äro väsentliga
            fördelar uppnådda, men att besluta sig för att försöka besegra
            en tillfällig svårighet för att uppnå ett stort mål, dertill saknas
            både lust och mod. Om jag ej oriktigt uppfattat förhållandena,
            torde hufvudorsaken till den fåtaliga svenska nationens jemförelsevis
            sällsynta kraftutveckling under 16:de och 17:de århundra- dena
            få sökas deruti, att man då icke förödmjukade sig inför sina va-
            nor, utan så snart man var öfvertygad om, att någonting annat
            än det man brukade var bättre, tillegnade man sig detsamma så
            snart som möj- ligt. På denna princip bygges inför vår samtid
            den tyska kraftutveck- lingen, och exempelvis må anföras, att
            i denna fråga har Tyskland icke tvekat bryta med sina vanor. Genom
            författningen den 17 Augusti 1868 blef det metriska systemet antaget
            i Tyskland. Med år 1872 kan refor- men i det stora tyska kejsarriket
            anses införd.
          </p>
          <pb facs="riksdagen-motions-pdf/data/1875/mot_1875__fk__27/mot_1875__fk__27-003.pdf"/>
          <p xml:id="i-2s6TreokFviDJDizGNkmqz">
            Motioner i Första Kammaren, N:o 27. 19
          </p>
          <p xml:id="i-3YVM8t9t6ud6PvdabcrWWy">
            Under öfverläggningen sistlidne riksdag i denna Kammare angå-
            ende detta ärende uppgafs från statsrådsbänken, att metriska systemet
            redan begagnades af 250,000,000 menniskor, och denna vigtiga uppgift
            bevisar att detta system är det enda, som vunnit utbredning. Det
            har yttrats betänkligheter med anledning deraf, att vetenskaps-
            män ej lyckats blifva fullt eniga om det metriska systemets enheter,
            och att man borde vänta tills denna forskning afslutats. Men forskningen
            afslutas aldrig, och sedan man funnit det metriska systemet tillräckligt
            noggrannt att väga guld och gift, så bör det väl ock kunna begagnas
            att väga jern och smör m. m. Då nu Unionskonungen beslutat föreslå
            Norges Storthing att an- taga metriska systemet, och då antagandet
            af ett skandinaviskt myntsy- stem skulle sakna all rimlighet,
            så vida det icke varit meningen att full- följa gemensamheten
            till underlättnad af den internationela beröringen mellan brödrafolken
            och Danmark, så synes tiden vara inne att på all- var behandla
            denna fråga. Uppskof tjenar till intet, ty öfvergångens olägenheter
            blifva alltid några, emedan ingen lär sig det nya förr än han
            vet att det i hans lifstid kommer i bruk. Jag vågar emellertid
            icke framställa något lagförslag i detta ämne, men då de tre skandinaviska
            nationerna tydligen ådagalagt en sträfvan att få gemensamhet uti
            dessa i den dagliga beröringen så djupt ingri- pande bestämmelser,
            och då Sverige och Danmark redan hafva ett ge- mensamt myntsystem,
            som jemväl snart torde antagas af Norge, samt ändtligen, då det
            för Norge och Danmark blifver odrägligt att begagna decimalindelning
            i mynt, men tolftals räkning i mått och vigt, så synes mig tiden
            vara inne att öfvergifva den afvaktande ställningen, hvarför jag
            nu tillåter mig vördsamt hemställa, det Riksdagen behagade besluta,
            att i underdånig skrifvelse hemställa, det Kongl. Maj:t täcktes
            taga i öfvervägande, hvilka åtgärder kunna fin- nas lämpliga för
            att, så fort ske kan, få antaget ett nytt system för mått, mål
            och vigt, gemensamt för brö- drarikena och konungariket Danmark.
          </p>
          <p xml:id="i-28F1aX63hcPXxNT6FD4xVk">
            Om remiss till vederbörligt Utskott anhålles.
          </p>
          <p xml:id="i-Pqf7urMEPhT367DgBRqwje">
            Stockholm den 28 Januari 1875.
          </p>
          <p xml:id="i-JFWopGVYtCuYLc3sTnDK6v">
            A. O. Wallenberg.
          </p>
        </div>
      </div>
    </body>
  </text>
</TEI>
