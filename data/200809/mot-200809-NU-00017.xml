<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-NU-00017">
  <teiHeader>
    <fileDesc>
      <titleStmt>
        <title>med anledning av prop. 2008/09:163 En sammanhållen klimat- och energipolitik – Energi</title>
        <author corresp="i-WG11xmCpAW9nyyXv1sJFAK">av Helena Leander m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:163 En sammanhållen klimat- och energipolitik – Energi</title>
          <idno type="rdwebb">GW02N17</idno>
          <rs type="number">N17</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GW02N17/text</ref>
          <ref type="dokument_url_html">http://data.riksdagen.se/dokument/GW02N17</ref>
          <ref type="dokumentstatus_url_xml">http://data.riksdagen.se/dokumentstatus/GW02N17</ref>
          <ref type="doc">http://data.riksdagen.se/fil/1ECE622D-B20C-44EF-BFED-775877126B9A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-3GrPnM5KDKuSxfWxymYNoC</idno>
            <name>Mikaela Valtersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4q9yievhgM3wUqHAxGswer" type="basedOn"/>
        <correspContext corresp="i-4q9yievhgM3wUqHAxGswer">
          <ref>Proposition 2008/09:163</ref>
        </correspContext>
        <correspAction xml:id="i-R2mgeRABjLafq8pR8wxCTo" type="signed"/>
        <correspContext corresp="i-R2mgeRABjLafq8pR8wxCTo">
          <note type="signatory" corresp="i-WG11xmCpAW9nyyXv1sJFAK"/>
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-3GrPnM5KDKuSxfWxymYNoC"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-PKGd4LbfXQUwGi6tsE2sMr" type="referral">
          <date when="2009-04-15"/>
        </correspAction>
        <correspAction xml:id="i-ToaRa7A5tcC14gyERhnsN1" type="dismissal">
          <date when="2009-04-14"/>
        </correspAction>
        <correspAction xml:id="i-G5KWHwAkxTDTeHPCqKQot8" type="dismissal">
          <date when="2009-04-14"/>
        </correspAction>
        <correspAction xml:id="i-T5WuArxYj6QDBA41hEBa6s" type="transfer">
          <date when="2009-04-07"/>
        </correspAction>
        <correspAction xml:id="i-SUbAyds6PEx2yNcEdR7SUc" type="submission">
          <date when="2009-04-07"/>
        </correspAction>
        <correspAction xml:id="i-JFQngZSpaw8VGJuc1N75sw" type="assigned"/>
        <correspContext corresp="i-JFQngZSpaw8VGJuc1N75sw">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motSummary">
          <head xml:id="i-DJyiqwkkNHNyJ4D9HcCRSy">
            2 Sammanfattning
          </head>
          <p xml:id="i-AzfGEXxfvvS2znbXUdaXU1">
            Skatteverkets uttalande om uttagsbeskattning på vindkraftskooperativ
            påverkar möjligheten att driva vindkraftskooperativ och därmed
            också de långsiktiga förutsättningarna för en storskalig vindkraftsutbyggnad
            i Sverige.
          </p>
          <p xml:id="i-4EjQ2983nPfhbid7HZ4aKC">
            Vi anser att Skatteverket gör en felaktig tolkning av reglerna
            då andelspriset är ett affärsmässigt motiverat marknadspris med
            hänsyn tagen till att andelsägarna till skillnad från andra elkonsumenter
            även står för kapitalkostnaden för kraftverken.
          </p>
          <p xml:id="i-4kLTPd8r4rBx7Gqo6sL7sT">
            Om uttagsbeskattning skulle bli aktuell så blir konsekvensen
            att landets vindkraftskooperativ inte kommer att kunna fortsätta
            växa. Det är också sannolikt att många medlemmar skulle välja
            att lämna kooperativen och att vissa kooperativ skulle upplösas.
          </p>
          <p xml:id="i-CcSoqewfyFCRqf651ij4Lt">
            Eftersom möjligheten för enskilda att bli delaktiga och dra ekonomisk
            nytta av vindkraften är en viktig faktor för att skapa folklig
            förankring och acceptans kring en vindkraftsutbyggnad, skulle
            en uttagsskatt påverka förutsättningarna för en kraftfull utbyggnad
            av vindkraften i Sverige negativt.
          </p>
          <p xml:id="i-84A2BKN1QbYxcanF2HyCHF">
            Det bör klargöras genom lagstiftning att uttagsbeskattning inte
            ska ske vid försäljning av el till medlemmar i vindkraftskooperativ.
          </p>
          <p xml:id="i-4uhPf3qGyPakLAgrF5ribw">
            Ett sätt att lösa frågan är att uttryckligen föreskriva att marknadsvärdet
            för el som säljs till medlemmar i ett vindkraftskooperativ ska
            anses motsvara föreningens kostnad för att tillhandhålla elen.
            En bestämmelse med denna innebörd kan lämpligen placeras i 61
            kap. 2 § inkomstskattelagen (IL) där begreppet marknadsvärde definieras.
          </p>
          <p xml:id="i-GoEWBAkgg2JQxX2wtjpa3o">
            Ett alternativ är att i 22 kap 9 § IL undanta av medlemmar förbrukad
            el från vindkraftskooperativ från uttagsbeskattning på motsvarande
            sätt som nu gäller för bränsle för uppvärmning av privatbostad
            på lantbruksenhet. Ett sådant undantag är motiverat som ett led
            i att främja en utbyggnad av den svenska vindkraften.
          </p>
          <p xml:id="i-Qoo6rUKTxCCEY11SPx4hqn">
            Det är angeläget att en tydlig politisk signal ges snarast möjligt
            i frågan, då den rådande osäkerheten gör det svårt att i nuläget
            utveckla verksamheten i vindkraftskooperativen och genomföra planerade
            investeringar i ny vindkraft.
          </p>
        </div>
        <div type="motProposal" subtype="förslag">
          <head xml:id="i-8oisCg8rCrzmhVBYehfaQK">
            1 Förslag till riksdagsbeslut
          </head>
          <p xml:id="i-PzyFTe2kbbkFzx6MNJxAMo">
            Riksdagen begär att regeringen lägger fram förslag till ändring
            i inkomstskattelagen så att vindkraftskooperativ inte uttagsbeskattas.
          </p>
        </div>
        <div type="motContent">
          <head xml:id="i-MGmZnsKpgkmJhHrCYfx4zj" type="h1">
            3 Bakgrund
          </head>
          <head xml:id="i-98t7UjPaPPrA3vVHNZak5v" type="h2">
            3.1 Om vindkraftskooperativ
          </head>
          <p xml:id="i-79r9ZhzMSRXTcwPD3ajft5">
            Enligt Energimyndighetens redovisning finns det i dag 72 vindkraftskooperativ
            verksamma i Sverige, vilka har 112 vindkraftverk med en sammanlagd
            effekt på 84 MW i drift och som producerar 190 GWh el per år.
            Föreningarna har tillsammans 19 338 medlemmar. I Sverige drivs
            alltså drygt 10 % av vind­kraften i kooperativ form, dvs. med
            ett spritt och demokratiskt ägande.
          </p>
          <p xml:id="i-UX7k1ZBoX17iq1XznCKgsJ">
            Under 20092010 bedöms att antalet medlemmar i vindkraftskooperativ
            kommer att öka med ytterligare ca 4 750 personer, i 12 redan bildade
            för­eningar. Dessa föreningar kommer att ta i drift 12 vindkraftverk
            med 25 MW effekt och en total produktion på 70 GWh/år.
          </p>
          <p xml:id="i-MQUFNzxT6wQXyMGNp3RYXc">
            Redan under 2009 kommer den kooperativa vindkraften att öka med
            20 %, från 84 till 100 MW, och antalet medlemmar i kooperativ
            ökar från ca 19 300 till 22 000. I ett tvåårsperspektiv kommer
            antalet medlemmar att öka med 25 %, till drygt 24 000. Eftersom
            nya föreningar kan bildas, och de som finns kan komma att bygga
            fler vindkraftverk, kan ökningen visa sig bli större än så.
          </p>
          <p xml:id="i-SK8rxgoTmh9C1M1oyB7rbz">
            Ett vindkraftskooperativ fungerar så att medlemmarna köper andelar
            i för­eningen, vilka ofta motsvarar en årlig leverans om 1 000
            kWh. Medlemmen får maximalt köpa så många andelar som motsvarar
            elförbrukningen. En andel kostar ofta i storleksordningen 5 000
            till 7 000 kr i engångsinsats, och denna betalas in till föreningen
            som använder insatserna för att investera i nya vindkraftverk.
            Om medlemmen investerar i 10 andelar (för t.ex. 60 000 kr) innebär
            det att hon eller han får köpa 10 000 kWh per år till ett fastställt
            pris, vilket varierar mellan föreningarna men ofta ligger i storleksordningen
            1320 öre per kWh.
          </p>
          <p xml:id="i-82ZZXHxAoZ6kS74hiSkzLn">
            Priset sätts av styrelsen för den ekonomiska föreningen och täcker
            drift, service, underhåll och administration av föreningen, dvs.
            det är ett marknadspris utan rabatter. Föreningarna har ofta kommersiella
            avtal i alla led. Energiskatt, elcertifikat och moms tillkommer,
            på samma sätt som vid köp av el från en vanlig elleverantör.
          </p>
          <head xml:id="i-K4BRqLqfsDhekev4RWXGTy" type="h2">
            3.2 Skatteverkets uttalande
          </head>
          <p xml:id="i-XcHs58ssziBJh3Fj9q8DTh">
            Skatteverket har gjort ett uttalande, Kooperativa föreningars
            rabatter till medlemmar (den 19 juni 2008, dnr 131 380744-08/111),
            av vilket man kan dra slutsatsen att vindkraftskooperativ ska
            uttagsbeskattas för mellanskillnaden mellan marknadspriset och
            ett rabatterat pris om detta inte är affärsmässigt motiverat.
          </p>
          <p xml:id="i-EbmqqQCQq1kXsWfrkmMFyT">
            Vi menar att Skatteverkets tolkning bygger på ett missförstånd.
            Det pris som vindkraftskooperativets medlemmar betalar är det
            pris som det kostar för föreningen att producera elen. Priset
            är med andra ord inte rabatterat, utan återspeglar den verkliga
            produktionskostnaden.
          </p>
          <p xml:id="i-XxjHJoKnVJmNcGPqfhjmkb">
            Vi menar också att en uttagsskatt på vindkraftskooperativ tar
            bort det ekonomiska incitamentet för enskilda att köpa andelar
            i vindkraft och motverkar därigenom regeringens uttalade ambition
            att främja en kraftfull utbyggnad av den svenska vindkraften.
          </p>
          <head xml:id="i-Ktdzw5nKimiBg7me9tjoAq" type="h1">
            4 Argument
          </head>
          <head xml:id="i-FEGh3HCSPqrAEXf5MpgHNv" type="h2">
            4.1 Andelspriset är marknadsmässigt motiverat
          </head>
          <p xml:id="i-NHTnvitESXLUyngPg4r9gg">
            Skatteverkets uttalande utgår ifrån att det andelspris som medlemmarna
            i ett vindkraftskooperativ betalar utgör en rabatt, eftersom priset
            normalt är betydligt lägre än marknadspriset på den nordiska elbörsen,
            Nordpool. Vi menar att detta bygger på ett missförstånd. Andelspriset
            motsvarar vad det kostar för föreningen att producera elen. Priset
            är med andra ord inte rabatterat. Ett vindkraftskooperativ hoppar
            över ett led i distributionskedjan och kan därmed hålla lägre
            priser. Detta är dock inte samma sak som en rabatt.
          </p>
          <p xml:id="i-6eVHq84Qi1sGZQS975CrVB">
            En stor del av kostnaden för att producera el utgörs av kapitalkostnader.
            I ett vindkraftskooperativ är det medlemmarna som med sina insatser
            står för finansieringen, vilket medför lägre produktionskostnader
            för föreningen. I det pris konventionella elproducenter tar ingår
            även finansieringskostnaden. Därför är prissättningen affärsmässigt
            motiverad utifrån föreningens perspektiv. I annat fall måste medlemmarna
            betala för investeringskostnaden två gånger.
          </p>
          <p xml:id="i-F3oE7wQ756BRNRcVcF2e9n">
            När man inkluderar de kapitalkostnader som medlemmarna har för
            sin investering är vinsten gentemot kostnaden för att köpa sin
            el på Nordpool betydligt mindre än det förefaller om man bara
            tittar på det andelspris som för­eningen tar ut (se under rubrik
            5 nedan). Vi är av den uppfattningen att medlemmens kapitalkostnad
            måste beaktas vid bedömningen av vad som utgör marknadsmässig
            ersättning. Det är en självklarhet att en medlem som betalar insatser
            räknar med detta i sin ekonomiska kalkyl över energikostnader.
          </p>
          <head xml:id="i-QPk33S8TmgSu2AhvE238J1" type="h2">
            4.2 Nyttan av vindkraftskooperativ folklig förankring
          </head>
          <p xml:id="i-5Fc2p5y7aM7XivQccrAsBz">
            En nyckelfaktor för att Sverige ska lyckas med en storskalig
            utbyggnad av vindkraften är att det finns ett brett folkligt stöd
            för vindkraft generellt och lokal acceptans för planerade projekt
            under tillståndsprocessen.
          </p>
          <p xml:id="i-8iFuPJUrmKmujBLjBecr4W">
            I rapporten Erfarenheter av vindkraftsetablering Förankring,
            acceptans och motstånd (Mikael Klintman och Åsa Waldo, Vindval
            rapport 5866, september 2008) jämförs erfarenheter från vindkraftsetableringar
            i flera europeiska länder. Författarna drar slutsatsen att ekonomiska
            incitament i form av delägarskap, privatekonomiska vinster, arbetstillfällen
            och regional tillväxt varit viktiga för att bidra till en positiv
            syn på vindkraft hos närboende och därmed underlätta vindkraftens
            långsiktiga utveckling.
          </p>
          <p xml:id="i-L3LwLawwnEEM4Ha63d9mvT">
            Möjligheten till delägarskap genom kooperativt ägande kan utan
            tvekan bidra till en ökad acceptans för vindkraft, särskilt om
            man som många för­eningar också arbetar med lokal förtur. Uttagsbeskattning
            av vindkraftskooperativ riskerar därmed att motverka regeringens
            ambition att främja en utbyggnad av den svenska vindkraften.
          </p>
          <head xml:id="i-EaDM4RoxUqUkMnmyTUiiPi" type="h2">
            4.3 Nyttan av vindkraftskooperativ ­ minskad ägarkoncentration
          </head>
          <p xml:id="i-MfakwJMbiMh42mArceRHY6">
            Vi anser också att det ur ett konkurrensperspektiv är bra för
            konsumenterna med flera marknadsaktörer och flera olika driftsformer
            och elprodukter att välja mellan.
          </p>
          <p xml:id="i-DBrXHxoyJCiysWc33yvXz6">
            Kraftmarknaden är mycket kapitalintensiv, vilket är en förklaring
            till den oligopol­liknande situation som i dag finns på denna
            marknad. Nya kraft­investeringar behövs i Sverige för att öka
            andelen förnybar produktion. Vindkraft är ett av de få energislag
            som ger möjlighet att sprida ägandet. Det är svårt att se hur
            investeringar i kärnkraft eller storskalig vattenkraft skulle
            kunna bidra till en spridning av ägandet på samma sätt, då det
            handlar om enormt stora investeringar.
          </p>
          <p xml:id="i-NpqiYLHSH1kQTkL1X4mQwj">
            Den kooperativa driftsformen ger fler människor möjlighet att
            bli delaktiga i vindkraftsutbyggnaden.
          </p>
          <head xml:id="i-W62HTBuunVi3wfePLy88cE" type="h2">
            4.4 Jämförelse med egen energiproduktion
          </head>
          <p xml:id="i-LArxkodaSeC8Yu3Nva9K5p">
            Alternativet är att var och en äger sitt eget vindkraftverk på
            den egna gården. Ur ett samhällsekonomiskt perspektiv är det emellertid
            mycket effektivare om man kan gå samman med andra och investera
            i större och effektivare anläggningar på platser med så goda vindförhållanden
            som möjligt. Det är också att föredra ur miljöperspektiv.
          </p>
          <p xml:id="i-C2ZaGkHZ9NeYmMsnsq1Hqd">
            Hittills har medlemmar i vindkraftskooperativ kunnat tillgodogöra
            sig elen från det gemensamt ägda vindkraftverket enligt samma
            förutsättningar som gäller för el genererad för egen förbrukning
            med kraftverk på egen mark. Enligt gällande regler har inte någon
            extern försäljning som överstiger den egna förbrukningen inom
            föreningen förekommit.
          </p>
          <p xml:id="i-JWp1YU71jUKEiUyUP7tszx">
            Med en uttagsskatt på vindkraftskooperativ skulle därmed det
            miljömässigt och samhällsekonomiskt bättre alternativet missgynnas
            skattemässigt jämfört med en investering i en egen energiproduktionsanläggning.
          </p>
          <p xml:id="i-YKTtGs2pyoVeWAAEk7iS8u">
            Det finns ett generellt undantag från uttagsbeskattning av bränsle
            för uppvärmning av privatbostad på en lantbruksenhet (22:9 IL).
            Skattefriheten omfattar förutom ved även t.ex. halm, biogas och
            andra bränslen från den egna jordbruksfastigheten. En uttagsbeskattning
            av el till självkostnadspris från ett vindkraftskooperativ innebär
            att det blir ett skattemässigt sämre alternativ än användningen
            av andra energikällor från den egna fastigheten för uppvärmning.
          </p>
          <p xml:id="i-9gEt7g6TAQCBz55ESx973F">
            Vi anser det därför motiverat att även göra ett generellt undantag
            från uttagsbeskattning för vindkraftskooperativ.
          </p>
          <head xml:id="i-E3Sq6ebf2zx3Pj2S45SGGF" type="h2">
            4.5 Jämförelse med ett aktiebolags investering i vindkraft
          </head>
          <p xml:id="i-Us6zWmVDeZ5rmfdHvNxMz9">
            Om ett företag (AB) investerar i en vindkraftanläggning för att
            täcka hela eller delar av sin elförbrukning, så innebär det att
            deras nettokostnad för elen består av kapital­kostnaden och produktionskostnaden
            för verken. Det enda sättet för privatpersoner att uppnå samma
            effekt är att gå samman i en ekonomisk förening där medlemmarna
            gemensamt investerar i vindkraftanläggningar. Den ekonomiska föreningen
            fakturerar ut den marknadsmässiga produktionskostnaden till medlemmarna.
            En uttagsbeskattning skulle innebära att företag som investerar
            i vindkraftanläggningar för att hantera sin egen elförbrukning
            får mycket mer fördelaktiga villkor än privatpersoner som går
            samman i ett vindkraftskooperativ.
          </p>
          <p xml:id="i-JghSwt7V4rUBuHPaRxbKQ3">
            Det är en helt annan sak att vara medlem i ett vindkraftskooperativ
            än att köpa aktier i ett vindkraftbolag. Se jämförelsen nedan
            angående att vara medlem i en bostadsrättsförening kontra att
            köpa aktier i ett fastighetsbolag.
          </p>
          <head xml:id="i-GSc45ZpyfZWeoV11mtyxac" type="h2">
            4.6 Jämförelse med andra kooperativa verksamheter
          </head>
          <p xml:id="i-RtjJRTPMc6rGdjssYTohE2">
            Även om bostadsmarknaden lyder under en annan lagstiftning kan
            en pedagogisk jämförelse göras med bostadsrätt kontra hyresrätt.
            HSB bildades 1923 med syfte att bygga och förvalta bra och prisvärda
            bostäder till medlemmarna. En bostadsrättsinnehavare står själv
            för kapitalkostnaden och har en lägre månadsavgift än hyresrättsinnehavaren.
            Det skulle vara orimligt att beskatta bostadsrättsföreningen (och
            i slutändan bostadsrättsinnehavaren) för mellanskillnaden mellan
            den låga månads­avgiften och de högre avgifterna för hyresrätter.
            Enligt uppgift från SCB är den i riket genomsnittliga avgiften
            till bostadsrättsföreningen 30 % lägre än hyran i en hyresrätt.
          </p>
          <p xml:id="i-E6MXwobh64QhJ1e1tcYiXg">
            Att vara medlem i en bostadsrättsförening i syfte att få ett
            tryggt boende till en stabil kostnad är en helt annan sak än att
            investera i aktier i ett fastighetsbolag. På samma sätt är det
            en helt annan sak att vara medlem i ett vindkraftskooperativ i
            syfte att få miljövänlig el till en stabil kostnad jämfört med
            att investera i aktier i ett vindkraftbolag.
          </p>
          <p xml:id="i-LvNgxxXvWTji6pxWStyHYa">
            Ytterligare en parallell skulle kunna dras till fenomenet bilpool,
            där det inte heller sker någon uttagsbeskattning.
          </p>
          <head xml:id="i-6EEB4Ehrmd72GXNHQfUZLe" type="h2">
            4.7 Konsekvenser av den rådande osäkerheten
          </head>
          <p xml:id="i-7ZyWf4HYrZ8ZN7dNMuKDBp">
            Om en uttagsskatt skulle tillämpas gör vindkraftsbranschen bedömningen
            att de ekonomiska incitamenten att bli medlem i ett vindkraftskooperativ
            försvinner (se under rubrik 5 nedan). Då återstår endast det betydligt
            samhällsekonomiskt dyrare och miljömässigt sämre alternativet
            att sätta upp egna vindkraftverk på tomten.
          </p>
          <p xml:id="i-NXjQCADa8NpgG6w8GmB82R">
            Den rådande osäkerheten påverkar möjligheterna att utveckla verksamheten
            och investera i nya vindkraftverk. Det finns en uppenbar risk
            att den lovande utvecklingen av vindkraftskooperativ som beskrevs
            inledningsvis kan komma att vändas så att utbyggnaden till stor
            del avstannar och även befintliga kooperativ får problem.
          </p>
          <p xml:id="i-T7WXqCrj5LmJEZNZLrPnek">
            Då det i nuläget inte går att ge ett klart besked till potentiella
            kunder har flera vindkraftskooperativ tills vidare bromsat försäljningen
            av vindandelar, och föreningarna skickar inte ut några fakturor
            på andelsinsatsen till nya medlemmar. Eftersom upphandlingen för
            vindkraftsbyggnation 2009 nu pågår, innebär detta att planerade
            projekt påverkas negativt redan nu och att för­eningarna kan komma
            att färdigställa färre vindkraftverk 2009 än vad som var planerat.
          </p>
          <p xml:id="i-GH5fJB6Hw8rB2GR2XCokEa">
            För att man ska kunna fortsätta utveckla verksamheten i vindkraftskooperativen
            och genomföra investeringar i nya vindkraftverk är det mycket
            angeläget med ett klargörande i frågan om uttagsskatt så snart
            som möjligt.
          </p>
          <head xml:id="i-3AbMmDyVTBbF6TgHy2dk6o" type="h1">
            5 Ekonomi i andelsägande med dagens förutsättningar exklusive
            uttagsbeskattning
          </head>
          <head xml:id="i-3o24TY6FM15CXTmGBJk5aV" type="h1">
            Exempel 1: Förtjänst inklusive kapitalkostnader jämfört med spotpriset
            20062008
          </head>
          <table>
            <row xml:id="i-VuuQ1ondzFkPkrRBbT2xB4">
              <cell>
                Årssnitt Nordpool, kr/kWh
              </cell>
              <cell>
                Schablon­ränta
              </cell>
              <cell>
                Räntekost­nad per andel, kr
              </cell>
              <cell>
                Räntekostnad, kr/kWh
              </cell>
              <cell>
                Pris andelsel, kr/kWh
              </cell>
              <cell>
                Pris an­delsel inkl. räntekostn.
              </cell>
              <cell>
                Förtjänst andelsel, kr/kWh
              </cell>
            </row>
            <row xml:id="i-VRvbjV6KyNndPimrM4Raji">
              <cell>
                2008 jan.sept.
              </cell>
              <cell>
                0,49 kr
              </cell>
              <cell>
                5 %
              </cell>
              <cell>
                310 kr
              </cell>
              <cell>
                0,31 kr
              </cell>
              <cell>
                0,13 kr
              </cell>
              <cell>
                0,44 kr
              </cell>
              <cell>
                0,05 kr
              </cell>
            </row>
            <row xml:id="i-4q4YbeiXakEi7DXCZjuu72">
              <cell>
                2007
              </cell>
              <cell>
                0,29 kr
              </cell>
              <cell>
                5 %
              </cell>
              <cell>
                310 kr
              </cell>
              <cell>
                0,31 kr
              </cell>
              <cell>
                0,13 kr
              </cell>
              <cell>
                0,44 kr
              </cell>
              <cell>
                0,16 kr
              </cell>
            </row>
            <row xml:id="i-SieBDeqcwxBoFAtnQoaMfV">
              <cell>
                2006
              </cell>
              <cell>
                0,45 kr
              </cell>
              <cell>
                5 %
              </cell>
              <cell>
                310 kr
              </cell>
              <cell>
                0,31 kr
              </cell>
              <cell>
                0,13 kr
              </cell>
              <cell>
                0,44 kr
              </cell>
              <cell>
                0,01 kr
              </cell>
            </row>
          </table>
          <p xml:id="i-Ez7PyXjrH6N9QyVx89vDBj">
            Förklaring till kolumnerna:
          </p>
          <p xml:id="i-WaQu9Eyj7eqCbiWr7u1D1a">
            Årssnitt Nordpool: Genomsnittligt spotpris på Nordpool.
          </p>
          <p xml:id="i-2MGXFiWxeq8f8z9J9Buwag">
            Schablonränta: Schabloniserad beräkning av kapitalkostnaden exklusive
            riskpremie.
          </p>
          <p xml:id="i-4pBLMram9zSwMvxJSH94tn">
            Räntekostnad per andel: Schablonräntan multiplicerad med ett
            andelspris på 6 200 kr/andel.
          </p>
          <p xml:id="i-F1kP5Y1iUXHUrNEK31qWQu">
            Pris andelsel : Det pris en medlem kan få betala fö r andelselen
            exklusive räntekostnad.
          </p>
          <p xml:id="i-PehSHkBNGkTUbsqp6XZQti">
            Pris andelsel inklusive räntekostnad: Priset på andelselen summerat
            med räntekostnaden.
          </p>
          <p xml:id="i-2fFy55YMvx6XLdKfYFjACA">
            Förtjänst andelsel: Nordpoolpris minus priset på andelselen inklusive
            räntekostnad.
          </p>
          <p xml:id="i-JkG1HzSdBk4Afob75St2cQ">
            Ovan illustreras hur ekonomin i andelsägandet ser ut ur medlemmens
            perspektiv om man använder det genomsnittliga spotpriset på Nordpool
            som referens för marknadspriset. Hur stor vinsten blir beror på
            räntenivån och elpriset på Nordpool.
          </p>
          <p xml:id="i-K1veCwS5P3JGUSkcbkbzEA">
            I exemplet ovan används en schablonränta på 5 %. Det är svårt
            att fastställa vilken ränta man ska använda, och man kan här resonera
            kring vad en alternativ placering skulle ge för avkastning, samt
            vad en låneränta skulle vara. I praktiken innebär investeringen
            även en viss ekonomisk risk, varför man också bör beräkna en riskpremie
            eftersom andelsägaren kan riskera sin insats i storleksordningen
            6 000 kr/andel. En genomsnittlig medlem investerar ca 10 andelar,
            vilket då motsvarar ca 60 000 kr.
          </p>
          <p xml:id="i-51odY8uVmjGLgH6qhxPAFR">
            I exempel 2 nedan illustreras hur förtjänsten eller förlusten
            för andelsägarna ser ut (exklusive uttagsbeskattning) baserat
            på hur högt spotpriset är respektive vilken schablonränta som
            används för kapitalkostnaden. Slutsatsen är att man med hänsyn
            tagen till kapitalkostnaden har möjlighet att göra en viss ekonomisk
            förtjänst genom att äga andelar i vindkraft, men förtjänsten är
            mindre än vad det förefaller om man bara tittar på det pris (i
            exemplet 13 öre) som föreningen tar ut för att täcka driftskostnaderna.
          </p>
          <head xml:id="i-5JNFUMh6s9S7xsqcrxchkQ" type="h1">
            Exempel 2: Förtjänst eller förlust för andelsel inklusive kapitalkostnader
            vid olika schablonräntor och olika spotpriser (exklusive effekter
            av uttags­beskattning)
          </head>
          <table>
            <row xml:id="i-S1AwmyZBHo3Qpg3GPwBnLw">
              <cell>
                Spotpris
              </cell>
              <cell>
                Schablonänta
              </cell>
            </row>
            <row xml:id="i-8frfpKVAqq99kbYDkyGinJ">
              <cell>
                Nordpool
              </cell>
              <cell>
                3 %
              </cell>
              <cell>
                4 %
              </cell>
              <cell>
                5 %
              </cell>
              <cell>
                6 %
              </cell>
              <cell>
                7 %
              </cell>
            </row>
            <row xml:id="i-7wZ9hAgeDcXkeg8jNFXn8j">
              <cell>
                0,30 kr
              </cell>
              <cell>
                0,02 kr
              </cell>
              <cell>
                0,08 kr
              </cell>
              <cell>
                0,14 kr
              </cell>
              <cell>
                0,20 kr
              </cell>
              <cell>
                0,26 kr
              </cell>
            </row>
            <row xml:id="i-U52ssAaMkYXsqoDNecWddD">
              <cell>
                0,40 kr
              </cell>
              <cell>
                0,08 kr
              </cell>
              <cell>
                0,02 kr
              </cell>
              <cell>
                0,04 kr
              </cell>
              <cell>
                0,10 kr
              </cell>
              <cell>
                0,16 kr
              </cell>
            </row>
            <row xml:id="i-SPDMfUCqojLMzY98vXKwa5">
              <cell>
                0,50 kr
              </cell>
              <cell>
                0,18 kr
              </cell>
              <cell>
                0,12 kr
              </cell>
              <cell>
                0,06 kr
              </cell>
              <cell>
                0,00 kr
              </cell>
              <cell>
                0,06 kr
              </cell>
            </row>
            <row xml:id="i-DYqoF35qnFYZ26T1p9Panr">
              <cell>
                0,60 kr
              </cell>
              <cell>
                0,28 kr
              </cell>
              <cell>
                0,22 kr
              </cell>
              <cell>
                0,16 kr
              </cell>
              <cell>
                0,10 kr
              </cell>
              <cell>
                0,04 kr
              </cell>
            </row>
          </table>
          <p xml:id="i-NHjYNbuSGN4XkxYCA5Xa6r">
            Incitamenten för en enskild konsument att bli andelsägare är
            att främja utbyggnaden av förnybar energi, att göra en viss förtjänst
            och att undvika de stora svängningarna i elpriset på Nordpool.
          </p>
          <head xml:id="i-5Z1BPjhHetpE4hJFrNtocE" type="h1">
            6 Ekonomi i andelsägande om uttagsbeskattning blir aktuell och
            om Nordpoolsspotpris används som referens för marknadspris
          </head>
          <head xml:id="i-NCFTFYAxziQvxTrdmXuE1E" type="h1">
            Exempel 3: Förlust inkl. kapitalkostnader och uttagsbeskattning
          </head>
          <table>
            <row xml:id="i-4usQH3bioozkbfZctMEiS6">
              <cell>
                Årssnitt Nordpool, kr/kWh
              </cell>
              <cell>
                Pris andels­el
              </cell>
              <cell>
                Diff. Nordpool och andelsel
              </cell>
              <cell>
                Uttagsskatt 28 %
              </cell>
              <cell>
                Andels­el inkl. uttagsskatt
              </cell>
              <cell>
                Räntekostnad per an­del
              </cell>
              <cell>
                Andelsel inkl. ränta och uttagsskatt
              </cell>
              <cell>
                Förlust andelsel jfr med Nordpool
              </cell>
            </row>
            <row xml:id="i-AaPCBdxwMsGKwyznp2XCBJ">
              <cell>
                2008 jan.sept.
              </cell>
              <cell>
                0,49 kr
              </cell>
              <cell>
                0,13 kr
              </cell>
              <cell>
                0,36 kr
              </cell>
              <cell>
                0,10 kr
              </cell>
              <cell>
                0,23 kr
              </cell>
              <cell>
                0,31 kr
              </cell>
              <cell>
                0,54 kr
              </cell>
              <cell>
                0,05 kr
              </cell>
            </row>
            <row xml:id="i-UWp2kztqcaxCyUEsMcsBrz">
              <cell>
                2007
              </cell>
              <cell>
                0,29 kr
              </cell>
              <cell>
                0,13 kr
              </cell>
              <cell>
                0,16 kr
              </cell>
              <cell>
                0,04 kr
              </cell>
              <cell>
                0,17 kr
              </cell>
              <cell>
                0,31 kr
              </cell>
              <cell>
                0,48 kr
              </cell>
              <cell>
                0,20 kr
              </cell>
            </row>
            <row xml:id="i-7uHuRVpknWS4vX8VynMo7H">
              <cell>
                2006
              </cell>
              <cell>
                0,45 kr
              </cell>
              <cell>
                0,13 kr
              </cell>
              <cell>
                0,32 kr
              </cell>
              <cell>
                0,09 kr
              </cell>
              <cell>
                0,22 kr
              </cell>
              <cell>
                0,31 kr
              </cell>
              <cell>
                0,53 kr
              </cell>
              <cell>
                0,08 kr
              </cell>
            </row>
          </table>
          <p xml:id="i-KAKj58rjpQSCZsZyUeuAD2">
            Förklaring till kolumnerna:
          </p>
          <p xml:id="i-3MRG1jTH5M7JHobYq97PGD">
            Årssnitt Nordpool: Genomsnittligt spotpris på Nordpool.
          </p>
          <p xml:id="i-QqfTZKR9zSpp173MXRcHHk">
            Pris andelsel: Det pris medlemmen får betala för andelselen exklusive
            räntekostnad.
          </p>
          <p xml:id="i-Qrdi9FuAwuCh8WzA4saWqJ">
            Diff. Nordpool och andelsel: Nordpoolpris minus andelspris exklusive
            räntekostnad för att beräkna beskattningsunderlag.
          </p>
          <p xml:id="i-WMKgUzXhiABRiHAeiLfm1B">
            Uttagskatt: Uttagsskatten är 28 % och multipliceras med mellanskillnaden
            mellan Nordpools pris och andelselen.
          </p>
          <p xml:id="i-JuiJEPyBUMPod4XPzGRqmF">
            Andelsel inkl. uttagsskatt: 13 öre summerat med effekten av uttagsskatten.
          </p>
          <p xml:id="i-3eBrPHBFJ6k8uAtD3Myop9">
            Räntekostnad per andel: Schablonräntan multiplicerad med andelspriset
            6 200 kr/andel.
          </p>
          <p xml:id="i-Y9GywsdEfjWZtgtFZfoYXs">
            Andelsel inklusive ränta och uttagsskatt: Priset på andelselen
            summerat med räntekostnaden och uttagsskatten.
          </p>
          <p xml:id="i-2NUvNijF48u4q3uE56waF1">
            Förlust andelsel: Nordpoolpris minus priset på andelselen inklusive
            räntekostnaden och uttagsskatten.
          </p>
          <p xml:id="i-H8j7stVt3GQ4NSvHtjFk78">
            Föreningen har inte någon annan omsättning än den el som medlemmarna
            får köpa för 13 öre per kWh. Därav blir den avdragsrätt som är
            kopplad till uttagsbeskattningen för föreningen försumbar. Av
            den anledningen utgår beräkningen ovan ifrån att en eventuell
            uttagsskatt får direkt konsekvens på priset på andelselen. Dessutom
            tar medlemmen en risk med sitt satsade andelskapital; se resonemanget
            kring schablonränta ovan.
          </p>
          <p xml:id="i-K8rxoKVkoGqGLJDWELmfsS">
            Om Nordpoolpriset ligger runt 4550 öre per kWh, innebär uttagsbeskattning
            en fördyring av andelspriset i storleksordningen 10 öre per kWh.
          </p>
          <p xml:id="i-BJav3AhvGuZEEAivfSvveE">
            I tabellen ovan visas att effekterna av uttagsskatten, om man
            utgår från mellanskillnaden mellan priset på Nordpool och det
            nuvarande priset för andelsägare på 13 öre, innebär att andelsägaren
            förlorar på affären även vid höga elpriser. Det skulle innebära
            att förutsättningarna för att driva vindkraftskooperativ i Sverige
            helt försvinner.
          </p>
          <p xml:id="i-L3vF3Feujq29EhJzGKLLdp">
            Om Skatteverket anser att andelspriset inte är ett marknadspris
            finns en risk att man också anser att föreningens medlemmar ska
            betala moms beräknat på spotpriset i stället för moms på andelspriset,
            vilket i dag är fallet. Det skulle ytterligare försämra den ekonomiska
            kalkylen för andelsägaren. Anses däremot andelspriset vara marknadsmässigt
            motiverat (vilket det är), så utgår denna risk.
          </p>
          <p xml:id="i-4YtpRU7H2tHXg4se4uAfX3">
            Ur ett statsfinansiellt perspektiv skulle en eventuell uttagsskatt
            på vindkraftskooperativ utgöra en marginell intäkt, samtidigt
            som de negativa konsekvenserna blir stora. Vindkraftskooperativ
            är viktiga för att främja en god acceptans för en utbyggnad av
            vindkraften. Skatteverkets tolkning av reglerna riskerar därmed
            att motverka regeringens ambitioner inom energi- och klimatpolitiken.
          </p>
          <head xml:id="i-UxqChd9RcpdGiA5tZpYTzA" type="h1">
            7 Förslag till lösning
          </head>
          <p xml:id="i-LwiDH4AP97nHJcK7ePvPFb">
            Olika sätt är tänkbara för att undanröja risken för att vindkraftskooperativ
            ska drabbas av uttagsskatt. Mest logiskt är sannolikt att i inkomstskattelagen
            (IL) uttryckligen föreskriva att marknadsvärdet för el som säljs
            till medlemmar i ett vindkraftskooperativ ska anses motsvara föreningens
            kostnad för att tillhandhålla elen. En bestämmelse med denna innebörd
            kan lämpligen placeras i 61 kap. 2 § IL där begreppet marknadsvärde
            definieras.
          </p>
          <p xml:id="i-VzApsqXTqZKA8hxohy7DZJ">
            Ett annat alternativ skulle kunna vara att i 22 kap. 9 § IL undanta
            av medlemmar förbrukad el från vindkraftskooperativ från uttagsbeskattning
            på motsvarande sätt som nu gäller för bränsle för uppvärmning
            av privatbostad på lantbruksenhet.
          </p>
          <p xml:id="i-QAoKJGrZ6hYv3RKToCfwDu">
            Även andra lösningar kan vara möjliga. Vi föreslår därför att
            riksdagen begär att regeringen snarast återkommer till riksdagen
            med ett förslag till lagändring så att vindkraftskooperativ inte
            uttagsbeskattas.
          </p>
        </div>
        <div type="motSignatures">
          <list>
            <item xml:id="i-NKeVJN5p8mXPRTS5WtHnQW" who="i-WG11xmCpAW9nyyXv1sJFAK">
              Helena Leander (mp)
            </item>
            <item xml:id="i-V6DnESyN2tQVdRtyTMv6L8" who="i-C2s3YhmmVmNkgvznmmnD4x">
              Per Bolund (mp)
            </item>
            <item xml:id="i-TPDQyW6qx82Qk2aaZE8cQ4" who="i-3GrPnM5KDKuSxfWxymYNoC">
              Mikaela Valtersson (mp)
            </item>
            <item xml:id="i-N4Dur5jdjG1FBLZFryj8EN" who="i-9x2nw6aosA3pyEJfJTc1eD">
              Ulf Holm (mp)
            </item>
            <item xml:id="i-Az24QC1gJkdK9ciZPiCGYA" who="i-VRHymVx7EsX48sg7b5qmpS">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
