<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-MJU-00031">
  <teiHeader>
    <fileDesc>
      <titleStmt>
        <title>med anledning av prop. 2013/14:184 Ändringar i fiskelagen</title>
        <author corresp="i-V1piU7dAy9T73Gqt6tm91j">av Kew Nordqvist (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:184 Ändringar i fiskelagen</title>
          <idno type="rdwebb">H102MJ31</idno>
          <rs type="number">MJ31</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H102MJ31/text</ref>
          <ref type="dokument_url_html">http://data.riksdagen.se/dokument/H102MJ31</ref>
          <ref type="dokumentstatus_url_xml">http://data.riksdagen.se/dokumentstatus/H102MJ31</ref>
          <ref type="doc">http://data.riksdagen.se/fil/DE9C7263-3E38-40A6-9E08-2C825849BE00</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V1piU7dAy9T73Gqt6tm91j</idno>
            <name>Kew Nordqvist</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HhJyuyz4ue5kzbA4gGzt5K" type="basedOn"/>
        <correspContext corresp="i-HhJyuyz4ue5kzbA4gGzt5K">
          <ref>Proposition 2013/14:184</ref>
        </correspContext>
        <correspAction xml:id="i-A7DeJtQqtLzT4G3cWEpdVP" type="signed"/>
        <correspContext corresp="i-A7DeJtQqtLzT4G3cWEpdVP">
          <note type="signatory" corresp="i-V1piU7dAy9T73Gqt6tm91j"/>
        </correspContext>
        <correspAction xml:id="i-TRDs2K2NXs4gaPUVmWp5Yj" type="referral">
          <date when="2014-05-07"/>
        </correspAction>
        <correspAction xml:id="i-URfGk5MLYVxSK23bDLpjuR" type="referral">
          <date when="2014-05-07"/>
        </correspAction>
        <correspAction xml:id="i-H6H24PQKUnLwdNRevAtSo2" type="dismissal">
          <date when="2014-05-06"/>
        </correspAction>
        <correspAction xml:id="i-MmCdbpR5Tu678hbRbFYiSC" type="dismissal">
          <date when="2014-05-06"/>
        </correspAction>
        <correspAction xml:id="i-FoZTHmzxUiRGJ2RJTaZTjN" type="submission">
          <date when="2014-04-09"/>
        </correspAction>
        <correspAction xml:id="i-H6PRWM6k6Biuqk4nirVaG5" type="transfer">
          <date when="2014-04-09"/>
        </correspAction>
        <correspAction xml:id="i-XcL5soyXamXeLbHq88nrZH" type="assigned"/>
        <correspContext corresp="i-XcL5soyXamXeLbHq88nrZH">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-97SqR7okmsGkMDCFYD63j3" type="motHeader"/>
      <div xml:id="i-Nxw77yfZAzJwSP8VNdiHVz" type="motBody">
        <div xml:id="i-8MzsVULPm7T1BN7eSyS8SD" type="motProposal" subtype="förslag">
          <head xml:id="i-EYc58foRnHqmnckhGDtw5q">
            Förslag till riksdagsbeslut
          </head>
          <list xml:id="i-HB8AURkbmYbLxn4xcJq8eC" style="ol">
            <item xml:id="i-M5RWWbkWKTf3fYn2oSaxF9">
              Riksdagen begär att regeringen ska återkomma med lagförslag som
              innebär att fiskelicenser är knutna till fysiska personer.
            </item>
            <item xml:id="i-WhPuMu8G8EddWAJn7bPkuc">
              Riksdagen tillkännager för regeringen som sin mening vad som
              anförs i motionen om att det bör förtydligas att giltighetstiden
              för fiskelicenser ska begränsas.
            </item>
            <item xml:id="i-7moxa3a5uCgbpkw2wJbaDb">
              Riksdagen tillkännager för regeringen som sin mening vad som
              anförs i motionen om att en beskrivning av miljökonsekvenserna
              bör krävas vid ansökan om licens för fiske utöver en viss omfattning
              samt av juridiska personer, om licenser tillåts för juridiska
              personer.
            </item>
            <item xml:id="i-QVqpdrvUvC6um2KxFwP6cF">
              Riksdagen tillkännager för regeringen som sin mening vad som
              anförs i motionen om att regeringen bör bemyndigas att föreskriva
              införandet av ett utbildningskrav för befälhavare.
            </item>
            <item xml:id="i-ALpd9LmDUsdBJgdRg1zpZW">
              Riksdagen tillkännager för regeringen som sin mening vad som
              anförs i motionen om att det högsta avgiftsbeloppet vid allvarliga
              överträdelser ska höjas till 1 miljon kronor.
            </item>
            <item xml:id="i-YTyDtpzz8zDvqYpzaB3rzf">
              Riksdagen tillkännager för regeringen som sin mening vad som
              anförs i motionen om att en befrielse från sanktionsavgiften i
              enstaka ringa fall ska kunna lämnas endast om risken för upptäckt
              är tillräckligt stor eller befrielsen begränsas till ett tillfälle.
            </item>
            <item xml:id="i-2fwNX1THNNaC5MvYSRgR8h">
              Riksdagen tillkännager för regeringen som sin mening vad som
              anförs i motionen om att regeringen bör överväga om det kan vara
              lämpligt att avgiftsfinansiera kontrollen av utkastförbudet eller
              om andra åtgärder som kameraövervakning kan vara ett alternativ.
            </item>
            <item xml:id="i-7QGHQ57MDXhB2CUrHpyZwM">
              Riksdagen tillkännager för regeringen som sin mening vad som
              anförs i motionen om att fiskelicensen ska kunna återkallas permanent
              vid tillräckligt allvarliga överträdelser.
            </item>
            <item xml:id="i-FKb2FKmycqvNvGLxAGAK5B">
              Riksdagen begär att regeringen ska återkomma till riksdagen med
              lagförslag som innebär att regeringen inte bemyndigas att utöka
              systemet med överlåtbara fiskerättigheter.
            </item>
            <item xml:id="i-Fb4xR1PQaH3ZoBMF2FvSwp">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med ett förslag till ändring i fiskelagen som tydliggör att fiskemöjligheterna
              ska fördelas enligt hållbarhetskriterier.
            </item>
          </list>
        </div>
        <div xml:id="i-HDuXUFVffw5A2rDDC79N3B" type="motContent">
          <head xml:id="i-T1iyfBb4FK8onRRwUP9vhm" type="h1">
            Inledning
          </head>
          <p xml:id="i-Lb4YQrft7M93sGraFFF1dy">
            Regeringens proposition ger intryck av att vara ett hastverk.
            Detta förstärks av att det på ett par ställen fortfarande står
            att det är en lagrådsremiss det är frågan om, i stället för proposition.
          </p>
          <p xml:id="i-9TkfSkvv5ovo34W89vSoWB">
            Också riksdagens beredning får vara översiktlig eftersom regeringen
            har lämnat många propositioner och skrivelser på en gång. Det
            kan ifrågasättas om detta inverkar på Lagrådets förutsättningar
            att bibehålla kvaliteten i sin granskning. Riksdagen har hur som
            helst valt att gå regeringen till mötes och besluta om bl.a. denna
            proposition före valet.
          </p>
          <p xml:id="i-B9gctdy1aEcGSaeo6kSAY2">
            Följande avser således bara ett urval av frågorna i regeringens
            proposition. Regeringen bör återkomma med ett mer genomarbetat
            förslag efter valet. Vi väljer emellertid inte att föreslå att
            hela förslaget avslås eftersom det är angeläget att införa förbud
            mot utkast, samt höja och differentiera sanktionsavgifterna. Den
            knappa tiden, och ofullständigt utredda frågor, gör att vi för
            det mesta väljer att inte lägga konkreta motförslag till regeringens
            lagändringar. I vissa fall föreslås dock att konkreta ändringar
            avslås.
          </p>
          <head xml:id="i-9Gkgh9V9cBLCKiPbzjjZRH" type="h1">
            Innehavare av licens
          </head>
          <p xml:id="i-8n4N8uUPxRyJtR17EVgn9W">
            Regeringen föreslår att också juridiska personer ska kunna få
            fiskelicens. Även utländska juridiska personer ska kunna få licens.
          </p>
          <p xml:id="i-VY35jvCrf17VBVyRGTBBui">
            Flera remissinstanser har invänt mot förslaget. De pekar på olika
            problem, bl.a. anses det straffrättsliga ansvaret vara otillräckligt
            utrett.
          </p>
          <p xml:id="i-PmQhXetePkVdMATL5bDwWi">
            Miljöpartiet anser att fiskelicenser bör vara knutna till fysiska
            personer. Företag ska kunna få fiskelicenser endast om detta är
            oundvikligt enligt EU-rätten. I så fall krävs att konsekvenserna
            är ordentligt utredda. Det gäller inte bara straffrätten utan
            också konsekvenserna för handel med fiskerätter.
          </p>
          <head xml:id="i-D1MZyfd7mXsGqeiWbkUAmo" type="h1">
            Licensernas giltighetstid
          </head>
          <p xml:id="i-YNxvFJV51qBFsbeNEJxC2a">
            Regeringen föreslår att nuvarande system med yrkesfiskelicens
            och fartygstillstånd ersätts med fiskelicens. Regeringen föreslår
            att licens får beviljas för viss tid. Vi anser att det bör förtydligas
            att giltighetstiden för fiskelicenser ska begränsas. Yrkesfiskelicenser
            har enligt föreskrift begränsats till fem år. Det är rimligt att
            denna tidsgräns gäller också för de nya fiskelicenserna.
          </p>
          <head xml:id="i-7sZPZyEn2KnsRSRwV286MR" type="h1">
            Prövning av fiskets påverkan på miljön
          </head>
          <p xml:id="i-FEchYhyadgtTufYwobTz2k">
            Regeringen avvisar Fiskelagsutredningens förslag om att en ansökan
            om licens ska innehålla en beskrivning av miljökonsekvenser för
            miljön. Regeringen menar att det räcker att man analyserar vilken
            inverkan nya fiskemetoder eller utsättning av nya fiskarter får
            för miljön. I övrigt räcker det, enligt regeringen, att tillgången
            på fisk ska beaktas när en ny licens prövas för första gången.
            Regeringen öppnar för att möjligheten att kräva analyser kanske
            kan utökas, men det skjuts på en obestämd framtid. Vi menar att
            detta är olyckligt, särskilt mot bakgrund av att regeringen föreslår
            att licenser kan ges till juridiska personer och att licenserna
            inte behöver tidsbegränsas. Vi anser att en beskrivning av miljökonsekvenser
            bör krävas vid ansökan om licens för fiske utöver en viss omfattning
            samt av juridiska personer, om licenser tillåts för juridiska
            personer.
          </p>
          <head xml:id="i-6jof2jVy6wPznmdFyGzF1e" type="h1">
            Utbildningskrav för befälhavare
          </head>
          <p xml:id="i-YDucEy5F186X72zeQWmRKa">
            Regeringen avvisar Fiskelagsutredningens förslag om att en befälhavare
            ska ha genomgått utbildning om det akvatiska ekosystemet för att
            kunna få fiskelicens. Regeringen lovar däremot att under vissa
            förutsättningar överväga ett möjliggöra en frivillig utbildning.
            Vi anser att utredningens förslag bör genomföras. Det bör införas
            ett utbildningskrav för befälhavare. Regeringen bör bemyndigas
            att föreskriva detta.
          </p>
          <head xml:id="i-HhRq7r112D2GPH2G4kwjES" type="h1">
            Allvarliga överträdelser – höjd beloppsgräns
          </head>
          <p xml:id="i-PxAAPyriLqLF84gexBrEFV">
            Regeringen föreslår att det högsta avgiftsbeloppet vid allvarliga
            överträdelser ska höjas till 500 000 kronor. Sportfiskarna, Världsnaturfonden
            (WWF) och Länsstyrelsen i Västra Götalands län anser att det högsta
            beloppet bör höjas ytterligare. Vi instämmer med Länsstyrelsen
            i Västra Götalands län om att beloppet bör höjas till 1 miljon
            kronor.
          </p>
          <head xml:id="i-E2vSJQyLGqPKcxE2MTu97w" type="h1">
            Differentiering av avgifter och särskilda beräkningsgrunder
          </head>
          <p xml:id="i-GyJqJq5UupzK34QsXpFX3K">
            Miljöpartiet motionerade 2007/08 om att sanktionsavgifterna bör
            differentieras med avseende på fångstens värde, eller där fartygets
            storlek inte är relevant (mot. 2007/08:MJ11, motion med anledning
            av prop. 2007/08:107 Administrativa sanktioner på yrkesfiskets
            område). Vi välkomnar att regeringen nu delvis anslutit sig till
            vår uppfattning att sanktionsavgifterna bör kunna differentieras.
          </p>
          <head xml:id="i-X7S23iY55toneyDJLGXQnH" type="h1">
            Befrielse från avgift
          </head>
          <p xml:id="i-MqhEYQ3czr8X7b8yZksfAD">
            Regeringen påpekar att det enligt EU-rätten krävs att Sverige
            har effektiva, proportionella och avskräckande sanktioner för
            allvarliga överträdelser. Vi menar att kravet bör gälla sanktionssystemet
            som helhet (risk för upptäckt vid överträdelse, risk för påföljd
            vid upptäckt, nivån på påföljd), inte bara avgiftsbeloppet. Befrielse
            från sanktionsavgift vid enstaka ringa fall ska kunna lämnas endast
            om risken för upptäckt är tillräckligt stor, eller befrielsen
            begränsas till ett tillfälle.
          </p>
          <head xml:id="i-S9So82jrzfrZEYTUv7jdfj" type="h1">
            Kontroll
          </head>
          <p xml:id="i-NERBAYnPpQyu9vkhQkryos">
            Risk för upptäckt är som nämnts en del av sanktionssystemet.
            Havs- och vattenmyndigheten har påpekat att en omställning från
            ett utkastpåbud till ett utkastförbud har stora konsekvenser för
            myndighetens arbete och att kostnaderna, främst för kontrollverksamheten,
            kommer att öka avsevärt. Det är viktigt att regeringen tar hänsyn
            till detta i det fortsatta budgetarbetet. Det är vanligt att t.ex.
            livsmedelstillsyn och miljöbalkstillsyn avgiftsfinansieras. Det
            anses ligga i verksamhetsutövarnas intresse att det finns ett
            gott uppförande på marknaden och att tillsynen upprätthåller denna.
            Det är bl.a. viktigt för verksamheternas legitimitet och kundernas
            förtroende. Frågan har väckts om också andra delar av tillsynen
            bör avgiftsfinansieras. Statskontoret har i en rapport påpekat
            att det kan finnas nackdelar med avgiftsfinansierad tillsyn (Tänk
            till om tillsynen – Om utformningen av statlig tillsyn, Statskontoret,
            2012). Regeringen bör överväga om det kan vara lämpligt att avgiftsfinansiera
            kontrollen av utkastförbudet, eller om andra åtgärder som kameraövervakning
            kan vara ett alternativ.
          </p>
          <head xml:id="i-UZBkJuFiRf5CBR2dZjasrN" type="h1">
            Återkallelse vid brott
          </head>
          <p xml:id="i-31531qEh7oyC1UV818sSyh">
            Regeringen föreslår att fiskelicens ska kunna återkallas för
            högst ett år vid vissa överträdelser. Fiskelagsutredningen och
            flera remissinstanser menar att fiskelicensen ska kunna återkallas
            permanent vid tillräckligt allvarliga överträdelser. Vi delar
            den uppfattningen.
          </p>
          <head xml:id="i-LhLa4RWYKAgjt4yFRKggbY" type="h1">
            Överlåtbara fiskekvoter
          </head>
          <p xml:id="i-3yLTL3qhmJuQAaguu965zM">
            Regeringen föreslår att systemet med överlåtbara fiskerättigheter
            ska få utökas. Detta, trots att det nuvarande systemet inom det
            pelagiska fisket inte har utvärderats. Särskilt om systemet utvidgas
            till att omfatta juridiska personer finns risker för koncentration,
            utarmning av vissa hamnar och ökad rovdrift. Ett problem med det
            nuvarande systemet är att prissättningen inte är transparent.
            Detta bryter mot en grundläggande princip för välfungerande marknader
            och ger fördelar åt starka aktörer med goda kontakter. Det går
            inte heller att uppskatta värdet av den förmögenhetsöverföring
            som gjorts till de ursprungliga innehavarna av fiskerättigheterna.
            Regeringen begär nu att riksdagen ska bemyndiga regeringen att
            i förordning utvidga systemet. Det framgår inte om fiskerätterna
            ska skänkas eller auktioneras ut. Det framgår inte om prissättningen
            ska vara transparent eller, som i dag, otillgänglig för allmänheten.
            Riksdagen bör avslå regeringens förslag om att ett bemyndigande
            införs för regeringen att utöka systemet med överlåtbara fiskerättigheter.
          </p>
          <head xml:id="i-8bysjod9qkyNJ2x8FEF4dJ" type="h1">
            Fördelning av fiskemöjligheter enligt hållbarhetskriterier
          </head>
          <p xml:id="i-LtUFg9hTLJThZyX6323VP1">
            EU:s fiskereform öppnar för att medlemsstater ska kunna fördela
            fiskemöjligheter enligt hållbarhetskriterier. Vi menar att Sverige
            bör ta vara på denna möjlighet. Regeringen bör återkomma till
            riksdagen med ett förslag till ändring i fiskelagen som tydliggör
            att fiskemöjligheterna ska fördelas enligt hållbarhetskriterier.
          </p>
        </div>
        <div xml:id="i-AafJgGEj1mJ9f1GB6hZ3tK" type="signatureBlock">
          <list xml:id="i-J7ZiSFLTR79VSTNhQ6Nbjq">
            <item xml:id="i-HpW6aTCCQFGFuuQTV4QRtL" who="i-V1piU7dAy9T73Gqt6tm91j" type="signature">
              Kew Nordqvist (MP)
            </item>
          </list>
        </div>
      </div>
    </body>
  </text>
</TEI>
