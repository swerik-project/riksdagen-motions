<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1952--ak--00310">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__ak__310/mot_1952__ak__310-001.pdf"/>
      <fw xml:id="i-VZM6VXoFYZt8HrFxJJc4kv">
        Motioner i Andra kammaren, nr 310. 9
      </fw>
      <div xml:id="i-AvpWuA4pMG1PcK4Dt8bBJ" type="motHeader">
        <div xml:id="i-EtiKur1cnaraukWwzibrXD" type="motTitle"/>
        <div xml:id="i-Khf5tY8DaKa5KPKFwasgeS" type="motSubmissionInfo"/>
      </div>
      <div xml:id="i-E9m3yA7HGeLzAi95vojtGR" type="motBody">
        <div xml:id="i-RxkSZfSsNUE4UF82wyZWu8">
          <p xml:id="i-C6tprNom73cPYhMERd6ML6">
            Nr 310,
          </p>
          <p xml:id="i-8wWxrZSG8me4AQHM4Fzk1D">
            Av herr Nilsson i Bästekille, om utrustande av en patrullbåt
            för
          </p>
          <p xml:id="i-FmATqtbwuB6y8DbSfKCcBH">
            laxfiskeområdena i södra Östersjön.
          </p>
          <p xml:id="i-PJkecMbbwn6mD7NrJhLtFy">
            Det skandinaviska fisket i södra Östersjön har under de senaste
            åren lidit ett betydande avbräck genom den utvidgning av territorialgränsen,
            som företagits av Polen och Sovjetunionen. Enligt en dansk statistik
            skulle de danska fiskarena förlora minst en miljon kronor pr år
            genom den nys gränsdragningen. Flera andra moment ha emellertid
            tillkommit som för- svåra eller omöjliggöra ett fiske i dessa
            farvatten, där de skandinaviska fis- karena sedan gammalt skaffat
            sig försörjning i icke obetydlig utsträckning — enbart från Blekinge
            torde sålunda minst 200 fartyg ha bedrivit fiske i södra Östersjön
            under de senaste åren. Bland annat har en omfattande mängd krigsskrot
            kastats i havet runt Bornholm av sovjetryska fartyg. Detta skrot
            fastnar i fiskarenas garn och förstör dessa, varigenom fiskarena
            dels åsamkats förluster för förstörd materiel, dels måst avstå
            från ett av fiskevattnen. Till de största svårigheterna höra emellertid
            de skärpta landgångs- och kontrollbestämmelser som utfärdats i
            en rad hamnar på andra sidan Öster- sjön. Kustområdet har blivit
            avspärrat och de svenska fartyg, som råka i sjönöd och tvingas
            anlöpa polska eller rysk-baltiska hamnar, ha utsatts för förödmjukande
            behandling och fått lasten beslagtagen samt ibland även förlorat
            redskapen. Det har dessutom från polska utrikesministeriet meddelats,
            att skärpt kontroll kommer att utövas över de båtar som bedriva
            fiske in mot polsk: kusten. Ovissheten och tveksamheten om territorialgränsens
            rätta dragning ha vid så många tillfällen fört skandinaviska fiskebåtar
            i riskzonen med åtföljande intermezzon med respektive länders
            bevakningsfartyg, att fara föreligger att de svenska fiskarena
            helt få upphöra med fisket på dessa fångstplatser. Det är nämligen
            knappast möjligt för de svenska fiske- besättningarna, som ofta
            ha bristande möjligheter till positionsbestämning, att exakt fastställa
            om de befinna sig innanför eller utanför den territorial- gräns
            som angivits. Härtill kommer också, att ovisshet råder om var
            terri- torialgränsen går på olika punkter utanför kusten, då denna
            gräns före- faller vara dragen med hänsyn till vikten av de militära
            anläggningar som uppförts i land. Följaktligen skulle fiskarena
            vara tvungna att för säker- hets skull lägga ett så brett bälte
            mellan sig och kusten att det förlorade fisket allvarligt skulle
            äventyra lönsamheten i yrket. Antalet intermezzon, varvid svenska
            fiskebåtar utsatts för vissa onödig:
          </p>
          <p xml:id="i-2uiEYnUu6o94cGDQNz2JCg">
            övergrepp i samband med kontrollåtgärder till havs eller nödtvunget
            an-
          </p>
          <pb facs="riksdagen-motions-pdf/data/1952/mot_1952__ak__310/mot_1952__ak__310-002.pdf"/>
          <fw xml:id="i-AHGgafccY8dMGEBBc6xrZU">
            10 Motioner i Andra kammaren, nr 310.
          </fw>
          <p xml:id="i-KBa2x2p1WBMSkCteMQLSoN">
            löpande av hamnar på andra sidan Östersjön, är rätt stort. Dessa
            inter- mezzon ha inte bara skapat allvarlig irritation utan också
            äventyrat hela det svenska fisket i dessa områden. Med hänsyn
            härtill, torde det vara skäl att åter till prövning upptaga frågan
            om en svensk patrullbåt som skydd för det svenska fisket i södra
            Östersjön. Framställning härom gjordes redan 1949 av Blekinge
            fiskareförbund, och fiskeristyrelsen instämde i denna begäran.
            Kungl. Maj:t, som icke avvisade skrivelsen, ansåg emellertid,
            att det vore en fråga som borde lösas gemensamt med de danska
            myndigheterna, och en överenskommelse träffades, att det danska
            bevakningsfartyget i södra Östersjön även skulle assistera de
            svenska båtarna. Det föreligger emellertid ett stort behov av
            även ett svenskt patrullfartyg i detta område. Det danska fartyget
            kan icke svara för tryggheten för hela den samlade fiskeflottan.
            Det gäller ju att hålla ständig kontakt med samt- liga fiskebåtar
            och hålla dem underrättade om deras position i förhållande till
            förbjudna farvatten, att snabbt komma till assistans i sjönöd
            så att de svenska båtarna icke i onödan behöva utsätta sig för
            behandlingen i de polska hamnarna och att över huvud taget svara
            för sambandet mellan båtarna och svenska kustradion, i den mån
            fiskebåtarna själva icke kunna klara den saken. Med hänsyn till
            dessa omfattande uppgifter och till det faktum att ett patrullfartyg
            skulle inbespara en hel del onödiga förluster, torde det ånyo
            böra övervägas, om icke den svenska fiskerinäringen i de laxförande
            vatt- nen i södra Östersjön vore förtjänt av statsmakternas stöd
            och uppmunt- ran, eftersom rättelse i ovan berörda avseenden hittills
            icke kunnat nås på diplomatisk väg. Nämnas bör att enbart det
            danska fisket under en begrän- sad tidsperiod förlorade 350 000
            kronor på 700 ofrivilliga liggedagar i polska hamnar. Vad de svenska
            fiskarena förlorat i fråga om arbetsdagar, förstörda redskap och
            liggedagar är oss icke bekant, men att det rör sig om betydande
            belopp är otvivelaktigt. Det svenska fisket vid Island har efter
            upprepade krav fått en bevak- ningsbåt, vilket mottagits med största
            tillfredsställelse av fiskarena i detta område. Det är anledning
            förmoda att de svenska syd- och ostkustfiskarena i södra Östersjön
            efter de senaste årens händelser äro i minst lika stort behov
            av ett bevakningsfartyg. Detta behöver icke nödvändigtvis utgöras
            av en örlogsbåt utan kan vara en för ändamålet lämpad båt av annan
            typ, försedd med nödig instrumentutrustning. Med stöd av vad ovan
            anförts hemställes, att riksdagen måtte i skrivelse till Kungl.
            Maj:t föreslå utrustandet av en patrullbåt för laxfiskeområdena
            i södra Östersjön, med uppgift att stå fiskeflottan till tjänst
            med positionsbestämning, sjöräddning och annat bistånd som kan
            vara av nöden.
          </p>
          <p xml:id="i-TV3tXZu8s2TBfmJHCniFu5">
            Stockholm den 25 januari 1952. Jöns Nilsson
          </p>
          <p xml:id="i-Yc5VgNZtPSdupSfQzyBPZ5">
            i Bästekille.
          </p>
        </div>
      </div>
    </body>
  </text>
</TEI>
