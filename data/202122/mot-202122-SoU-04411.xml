<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-04411">
  <teiHeader>
    <fileDesc>
      <titleStmt>
        <title>med anledning av skr. 2021/22:107 Riksrevisionens rapport om statens suicidpreventiva arbete</title>
        <author corresp="i-Fnk9Zpnk5sS5WYPNBLTPx3">av Pia Steensland m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4411 av Pia Steensland m.fl. (KD)</title>
          <idno type="rdwebb">H9024411</idno>
          <rs type="number">4411</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9024411/text</ref>
          <ref type="dokument_url_html">http://data.riksdagen.se/dokument/H9024411</ref>
          <ref type="dokumentstatus_url_xml">http://data.riksdagen.se/dokumentstatus/H9024411</ref>
          <ref type="docx">http://data.riksdagen.se/fil/528B7A07-015C-4A09-8FE3-E189C996830D</ref>
          <ref type="pdf">http://data.riksdagen.se/fil/587126AA-F28E-47DD-A769-2147DDBFA19A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Fnk9Zpnk5sS5WYPNBLTPx3</idno>
            <name>Pia Steensland</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-NHqTsXnUVsZFg94vA6SKDr</idno>
            <name>Acko Ankarberg Johansson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-WRiXUtixNTz4kgEnAAs5GH</idno>
            <name>Christian Carlsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6k5qf3xwYpW8ogGcrRxq6c" type="basedOn"/>
        <correspContext corresp="i-6k5qf3xwYpW8ogGcrRxq6c">
          <ref>Skrivelse 2021/22:107</ref>
        </correspContext>
        <correspAction xml:id="i-MvZGkKpaxWUeXQsFZzMRmb" type="signed"/>
        <correspContext corresp="i-MvZGkKpaxWUeXQsFZzMRmb">
          <note type="signatory" corresp="i-Fnk9Zpnk5sS5WYPNBLTPx3"/>
          <note type="signatory" corresp="i-NHqTsXnUVsZFg94vA6SKDr"/>
          <note type="signatory" corresp="i-WRiXUtixNTz4kgEnAAs5GH"/>
          <note type="signatory" corresp="i-KHxTD13x4T7QRobXtjMm4K"/>
        </correspContext>
        <correspAction xml:id="i-Byh4G7g45Foo586cRyVGsh" type="submitted">
          <date when="2022-03-02"/>
          <time when="09:50:58"/>
        </correspAction>
        <correspAction xml:id="i-7SjcNNsrXrwhV66K92hTjL" type="reviewed">
          <date when="2022-03-10"/>
          <time when="16:31:05"/>
        </correspAction>
        <correspAction xml:id="i-CYThKNocU4ThFYUjEnzNkg" type="dismissed">
          <date when="2022-03-14"/>
        </correspAction>
        <correspAction xml:id="i-7AZGoEWeaNzFJSQMw8WCt6" type="referred">
          <date when="2022-03-15"/>
        </correspAction>
        <correspAction xml:id="i-CQQN4jw1TN3DqpsRNQoZR8" type="assigned">
          <date when="2022-10-12"/>
          <time when="11:30:47"/>
        </correspAction>
        <correspContext corresp="i-CQQN4jw1TN3DqpsRNQoZR8">
          <ref type="assignedTo">Socialutskottet</ref>
        </correspContext>
        <correspAction xml:id="i-Mz3oULih75wE8UWiPFW9zK" type="behandlas_i"/>
        <correspContext corresp="i-Mz3oULih75wE8UWiPFW9zK">
          <ref type="uppgift">2021/22:SoU23</ref>
          <ref type="ref_dok_id">H901SoU23</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU23</ref>
          <ref type="ref_dok_titel">Riksrevisionens rapport om statens suicidpreventiva arbete</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:4411 av Pia Steensland m.fl. (KD)
          med anledning av skr. 2021/22:107 Riksrevisionens rapport om statens
          suicidpreventiva arbete
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-AF9fJG3CDqQff92E5s14Dx">
            Förslag till riksdagsbeslut
          </head>
          <list style="ol">
            <item xml:id="i-BrwBDtnDLUSHpsHsP8WT65">
              Riksdagen ställer sig bakom det som anförs i motionen om att
              regeringen bör vidta nödvändiga åtgärder för att säkerställa att
              Riksrevisionens samtliga rekommendationer ska genomföras skyndsamt
              och tillkännager detta för regeringen.
            </item>
            <item xml:id="i-Aq61qY4PPi46Rb8UjTms8Q">
              Riksdagen ställer sig bakom det som anförs i motionen om hälso-
              och sjukvårdens och socialtjänstens anmälningsplikt vid suicid
              och tillkännager detta för regeringen.
            </item>
            <item xml:id="i-BQsfsx4k4LVzRvm2cESLQ7">
              Riksdagen ställer sig bakom det som anförs i motionen om att
              tillsätta en ”haverikommission” när en person har begått suicid,
              och detta tillkännager riksdagen för regeringen.
            </item>
          </list>
        </div>
        <div type="motContent">
          <head xml:id="i-XA5sAb3JFeCxpf8yttWZ6Q" type="h1">
            Sammanfattning av Riksrevisionens granskning och rekommendationer
          </head>
          <p xml:id="i-DPWYrk4dFotLg7fAMVuRTL">
            I den aktuella skrivelsen (2021/22:107) redovisar regeringen
            sin bedömning med anled­ning av Riksrevisionens iakttagelser och
            rekommendationer i rapporten Statens suicid­preventiva arbete
            – samverkan med verkan? (RiR 2021:26). Den samlade bedömningen
            från Riksrevisionen är att statens arbete med suicidprevention
            inte har varit tillräckligt effektiv. Det framhålls att trots
            att riksdagen fattat beslut om en övergripande vision för det
            suicidpreventiva arbetet och ett nationellt handlingsprogram redan
            2008 var det först 2020 som initiativ togs för att stärka det
            suicidpreventiva arbetet. Riksrevisionens slut­sats är att det
            behövs fler insatser inom flera områden och att fler myndigheter
            behöver involveras i självmordsförebyggande arbete, och Riksrevisionen
            lämnar följande rekom­mendationer till regering och myndigheter.
          </p>
          <p xml:id="i-QzVYsjT4RyjrX3Cs94HyfV">
            Rekommendationer till regeringen:
          </p>
          <list style="ul">
            <item xml:id="i-8RPAYojadqEYGEtuKXrb2E">
              Ta initiativ till en nationell enhetlig hantering av inkommande
              samtal som rör hot om suicid via 112 för att underlätta för blåljusverksamheter
              att fatta beslut vid utryckning.
            </item>
            <item xml:id="i-5bCMmcqQ5DMc24pxQpuJUs">
              Se till att Myndigheten för samhällsskydd och beredskap (MSB)
              medverkar i det nationella suicidpreventiva arbetet, både i det
              kommande strategiarbetet och som stödjande myndighet till de kommunala
              räddningstjänsterna.
            </item>
            <item xml:id="i-97zAdCkotvZNstQhGzy9zW">
              Se till att Trafikverket följer upp och utvärderar insatser som
              myndigheten har vid­tagit för att uppnå halveringsmålet för omkomna
              på statliga järnvägar. Syftet med uppföljningen bör vara att ta
              reda på varför insatserna inte har haft effekt. Regeringen bör
              också se till att Trafikverket ökar graden av systematik i de
              åtgärder som vidtas.
            </item>
          </list>
          <head xml:id="i-UXWAEwkxmFexrgWw67Sro3" type="h1">
            Rekommendationer till Folkhälsomyndigheten och Socialstyrelsen:
          </head>
          <list style="ul">
            <item xml:id="i-4JHdg2P3szYnHCFZWx2L8h">
              Se till att den kommande strategin inom psykisk hälsa och suicidprevention
              tas fram så att den blir styrande och relevant för arbetet. Ett
              sådant arbete kan uppnås genom att större vikt läggs vid följande
              delar:
            </item>
          </list>
          <p xml:id="i-SfDvURGfuq2szVU8ygyggP">
             Inkludera och utveckla områden som har bäring på det suicidpreventiva
            arbetet. Två exempel på områden som bör inkluderas respektive
            utvecklas är missbruks- och beroendefrågor och stöd till anhöriga.
          </p>
          <p xml:id="i-QBkgqkiYpTiZRAYJ3WEd6c">
             Se till att områdena också omfattar insatser som går att följa
            upp med relevanta indikatorer så att ett systematiskt lärande
            utvecklas på området.
          </p>
          <p xml:id="i-C5SQpqkxLhRPmWY7dxKDjZ">
             Utveckla en vägledning för prioriteringar av insatser inom
            suicidprevention baserat på den underbyggda kunskap som finns.
            Det är särskilt angeläget när ett tjugotal myndigheter gemensamt
            ska samarbeta för en ny strategi.
          </p>
          <list style="ul">
            <item xml:id="i-4ehoLXiYi1R6qB1KTQEUG9">
              Förbättra stödet för implementering av kunskap inom suicidprevention.
              Ett sätt att bidra till bättre stöd för implementering är att
              se till att kunskapsstöden är konkreta, användbara och tillgängliga
              för verksamheter som arbetar med suicidprevention.
            </item>
          </list>
          <head xml:id="i-QavtYmtXb43uhAHuiiQqhZ" type="h1">
            Rekommendation till Inspektionen för vård och omsorg (Ivo):
          </head>
          <list style="ul">
            <item xml:id="i-XXEfNTgKUtQ1XNEJWwTqNa">
              Följ upp suicidhändelser i vårdverksamheter på en aggregerad
              nivå i syfte att bidra till vårdverksamheters patientsäkerhetsarbete
              och därmed öka lärandet. Det gäller särskilt mot bakgrund av risken
              för ökad psykisk ohälsa när pandemin är över.
            </item>
          </list>
          <head xml:id="i-AmBw6woM4ktUfW4VMrqh8u" type="h1">
            Regeringens svar på Riksrevisionens rekommendationer
          </head>
          <p xml:id="i-SaZLFVPZMBGvrxST4Qfh99">
            Regeringen aviserar i den aktuella skrivelsen att de med anledning
            av Riksrevisionens alla rekommendationer endast avser att ge MSB
            i uppdrag att delta i det pågående arbetet med att ta fram underlag
            inför den kommande nationella strategin inom området psykisk hälsa
            och suicidprevention. I övrigt uttalar regeringen att de endast
            har för avsikt att följa de initiativ som myndigheterna själva
            kommer ta utifrån Riksrevisionens rekommenda­tioner. Därmed anser
            regeringen att Riksrevisionens rapport är slutbehandlad.
          </p>
          <head xml:id="i-52kzqh9Ye4QktYUTv1GCmF" type="h1">
            Kristdemokraternas ståndpunkter
          </head>
          <p xml:id="i-NuhZaT3HWscuPiEADJNaSu">
            Enligt statistik redovisad i Riksrevisionens aktuella rapport
            Statens suicidpreventiva arbete – samverkan med verkan? begår
            ca 1 500 personer i Sverige självmord varje år, 15 000 personer
            bedöms försöka begå självmord och 150 000 personer uppskattas
            ha självmordstankar. Antalet suicid per år i Sverige ligger på
            en medelhög nivå i ett inter­nationellt perspektiv. Suicid är
            därmed ett stort folkhälsoproblem och den vanligaste dödsorsaken
            bland män i åldrarna 15–44 år och den näst vanligaste orsaken
            bland kvinnor i motsvarande åldersgrupp. Mot denna bakgrund är
            det ytterst angeläget att stärka det suicidpreventiva arbetet
            på bred front och skapa förutsättningar för en effektiv nationell
            ledning och samverkan med relevanta aktörer på olika nivåer. Kristdemokra­terna
            välkomnar därför Riksrevisionens aktuella granskning Statens suicidpreventiva
            arbete – samverkan med verkan?
          </p>
          <p xml:id="i-DHjN1SzmxmezMnLZaVK7Cm">
            Riksdagen fattade beslut om en övergripande vision för suicidprevention
            och ett nationellt handlingsprogram 2008, men som Riksrevisionen
            konstaterar i den aktuella granskningen saknade handlingsprogrammet
            dessvärre operationaliserade och mätbara mål och indikatorer.
            Resultatet av det nationella suicidpreventiva arbetet har därför
            inte gått att följa upp. Kristdemokraterna kan konstatera att
            flera regeringar har haft ansvaret för att det suicidpreventiva
            arbetet inte har varit tillräckligt effektivt. Vi välkomnar därför
            att regeringen i juli 2020 gav uppdraget till Folkhälsomyndigheten
            och Social­styrelsen att, i samarbete med berörda myndigheter,
            inkomma med underlag för att skapa en nationell strategi inom
            området psykisk hälsa och suicidprevention. Men likt Riksrevisionen
            anser Kristdemokraterna att det krävs fler konkreta, nationella
            insatser för att stärka det suicidpreventiva arbetet. Vi har också
            tidigare lagt motioner i riks­dagen med förslag som är i linje
            med flera av Riksrevisionens rekommendationer.
          </p>
          <p xml:id="i-YEKVWZZSH7297mhVxRDzxv">
            Utifrån det identifierade behovet av ett tydligare och effektivare
            nationellt ledarskap i det suicidpreventiva arbetet beklagar Kristdemokraterna
            att regeringen inte agerar mer kraftfullt på Riksrevisionens rekommendationer.
            Förutom uppdraget till MSB att delta i det pågående arbetet med
            att ta fram underlag inför den kommande nationella strategin samt
            att följa de initiativ som myndigheterna själva kommer att ta
            utifrån Riksrevisio­nens rekommendationer, avser regeringen inte
            att göra något för att förstärka arbetet med suicidprevention.
            Inte heller ger regeringen, enligt Kristdemokraternas mening,
            tillfredställande redogörelser för varför de avfärdar de aktuella
            rekommendationerna. Regeringen ger sammantaget ett synnerligen
            svagt svar på en bokstavligt talat livsviktig granskning från
            Riksrevisionen.
          </p>
          <p xml:id="i-TAd6YaCS2DgKcDcj2rfmmd">
            Kristdemokraterna anser att helheten i Riksrevisionens rekommendationer
            är bärande för att den nödvändiga förstärkningen av det nationella
            suicidpreventiva arbetet äntligen ska komma till stånd. Vi anser
            därför att Regeringen bör vidta nödvändiga åtgärder för att säkerställa
            att Riksrevisionens samtliga rekommendationer kommer att genomföras
            skyndsamt. Detta ges regeringen tillkänna.
          </p>
          <head xml:id="i-4m6r9eTKHv6tJf8hYeVHeg" type="h2">
            En tydlig ANDTS-strategi – en del i det suicidpreventiva arbetet
          </head>
          <p xml:id="i-UDtzocoVi4FyA7RniZqLS8">
            Mot bakgrund av att Riksrevisionen betonar vikten av att missbruks-
            och beroende­frågor bör inkluderas i det suicidpreventiva arbetet
            vill vi påminna om att riksdagen för snart ett år sedan, efter
            förslag från Kristdemokraterna, uppmanade regeringen att omgående
            återkomma till riksdagen med ett förslag till en reviderad och
            förbättrad ANDTS-strategi. Det är angeläget att regeringen omgående
            vidtar åtgärder för att verkställa riksdagens tillkännagivande
            om kartläggningar av missbruk i syfte att för­bättra beroendevården,
            samt inrättande av ett nationellt kompetenscentrum för preven­tion
            med syfte att förvalta, kvalitetssäkra och vidareutveckla framgångsrika
            ANDTS-förebyggande metoder. Genom dessa insatser kan den psykiska
            ohälsan och det mänsk­liga lidandet som är kopplat till skadligt
            bruk av exempelvis alkohol, droger och spel om pengar minskas
            och i förlängningen därmed också förhindra suicid och suicidförsök
            som är kopplade till skadligt bruk och beroendesjukdom.
          </p>
          <head xml:id="i-BBBLUwRx15GBF57AscwQ4K" type="h2">
            En ”haverikommission” vid suicid
          </head>
          <p xml:id="i-LcAY6LpBWRwPo1GX3R8Jhn">
            Vidare lämnar Riksrevisionen en rekommendation till Ivo att följa
            upp suicidhändelser i vårdverksamheter på en aggregerad nivå i
            syfte att bidra till vårdverksamheters patient­säkerhetsarbete
            och därmed öka lärandet. Regeringen svarar Riksrevisionen med
            att de avser att följa noga vad Ivo gör. Kristdemokraterna vill
            att regeringen tar en mer aktiv roll. Kristdemokraterna menar
            att vi till del kan förebygga tragedierna genom att få bättre
            kunskap om hur stort problemet med suicid är och kring vad vi
            var och en kan bidra med i mötet med medmänniskor med psykisk
            ohälsa. Det förebyggande arbetet mot självskadebeteende, suicidförsök
            och suicid måste intensifieras. Det är därför viktigt att kunskap
            och metoder utvecklas för att identifiera riskgrupper och på det
            sättet kunna rikta särskilda förebyggande insatser till personer
            i dessa riskgrupper. Som en del i detta arbetet har Kristdemokraterna
            föreslagit, baserat på ett arbetssätt som finns i Storbritannien,
            att det tillsätts en ”haverikommission” när en person har begått
            suicid. Socialtjänst, skola, polis, sjukvård och civilsamhället
            ska då tillsammans göra en utred­ning om vad som hänt och vad
            som har brustit så att vi kan bli bättre på att förhindra dessa
            tragedier. Syftet är inte att leta syndabockar utan att öka kunskapen
            om vad som hänt och ge lärdomar om vad som måste förbättras så
            att suicid kan förhindras.
          </p>
          <head xml:id="i-LH1MqS4JmPacjygssUdiFe" type="h2">
            Anmälningsplikt vid suicid
          </head>
          <p xml:id="i-7Aaf6SSyEwepKmgCqumq7d">
            Kristdemokraterna anser att hälso- och sjukvårdens anmälningsplikt
            vid suicid bör åter­införas som ytterligare en del i att öka lärandet
            kring suicid. Fram till den 1 september 2017 var det obligatoriskt
            att anmäla till Ivo för utomstående utredning enligt lex Maria
            om någon begått suicid inom fyra veckor efter senaste gången den
            stod i kontakt med vården. Men Socialstyrelsen ändrade sina föreskrifter,
            och anmälningsplikten slopades då den enligt myndigheten saknade
            lagstöd. Tillsynsmyndigheten Ivo fick in i genom­snitt närmare
            40 lex Maria-anmälda suicid per månad januari–augusti 2017. Januari–augusti
            2018 – efter regeländringen – rörde det sig om knappt 12 per månad.
            För att på bästa sätt arbeta preventivt för att minska antalet
            suicid är det avgörande med nationell statistik som belyser situationen.
            Vi anser därför att regeringen ska vidta nödvändiga åtgärder för
            att det införs en anmälningsplikt för hälso- och sjukvården samt
            social­tjänsten vid suicid.
          </p>
          <head xml:id="i-JFeoxzDNmoVjqXUXVPt2DA" type="h2">
            Elevhälsogaranti
          </head>
          <p xml:id="i-K7vTkWvQDzh2xuwnuRco88">
            Riksrevisionen lyfter i den aktuella rapporten också fram att
            även skolan är en viktig verksamhet för att arbeta förebyggande
            med psykisk ohälsa. Kristdemokraterna instäm­mer och menar att
            en väl utvecklad elevhälsovård främjar det förebyggande arbetet
            mot psykisk ohälsa hos barn och unga och också tidig upptäckt
            av neuropsykiatriska funk­tionsnedsättningar. Kristdemokraterna
            vill därför införa en elevhälsogaranti som innebär att varje elev
            ska kunna komma i kontakt med elevhälsan varje skoldag. Elevhälsan
            måste rustas långsiktigt för att bättre kunna möta och stödja
            barn och unga med psykisk ohälsa. I sammanhanget är det också
            viktigt att lyfta fram att familjecentraler, mödra­vårdscentraler,
            barnavårdscentraler, ungdomsmottagningar och elevhälsovården liksom
            det civila samhället spelar en viktig roll för att så tidigt som
            möjligt uppmärksamma och ge stöd till barn och unga och deras
            familjer kring psykisk ohälsa och neuropsykiatriska funktionsnedsättningar.
            Många vet i dag inte vart de ska vända sig för att få hjälp. Något
            som i sig kan skapa oro. Ett tidigt och uthålligt stöd till föräldrar
            är avgörande för att förebygga och stödja barns och ungdomars
            psykiska hälsa och i förlängningen stärka det suicidpreventiva
            arbetet. I linje med detta vill Kristdemokraterna ge regionerna
            ett samlat uppdrag för hela barn- och ungdomshälsovården. Det
            innebär att den medicinska elevhälsan inte längre ska ha skolan
            som huvudman. Skolsköterska, skolläkare, skol­kurator och skolpsykologer
            bör finnas ute i verksamheterna men bör ha samma huvud­man som
            övrig vårdpersonal för barn. En samlad barn- och ungdomshälsa
            ska syfta till att öka tillgängligheten till vårdcentralerna,
            elevhälsan och barn- och ungdomspsykiatrin (bup). Det är avgörande
            att, i ett tidigare skede än i dag, fånga upp barn som mår dåligt.
            Skolan bör ha fortsatt huvudmannaskap för specialpedagoger och
            speciallärare, och den samlade barn- och ungdomshälsovården ska
            ha ett nära samarbete med skolledning, lärare, specialpedagoger
            och kommunernas socialtjänst. Vi kommer i sammanhanget att följa
            regeringens arbete noga utifrån utredningen Samordnad utveckling
            för god och nära vård för barn och unga (dir. 2019:93) och kommer
            att återkomma med förslag om det finns skäl för det.
          </p>
          <head xml:id="i-Dq9qbquF67dpmifPpWu5v9" type="h2">
            Ett skolbaserat suicidpreventivt arbete
          </head>
          <p xml:id="i-E2kAZLznZG7M3F2ZYzQTKr">
            Utifrån skolan som en arena för suicidprevention är det också
            värt att uppmärksamma ett skolbaserat suicidpreventivt arbete
            som har varit framgångsrikt i USA: The T.R.U.S.T. Program (To
            Reach Ultimate Success Together). Programmet initierades i Miami
            under slutet av 1980-talet och syftade till att minska narkotikaanvändningen
            och den psykiska ohälsan bland unga i Miami. En stor mängd kuratorer
            anställdes vid Miamis skolor med målet att ha en högutbildad kurator
            per 275–400 elever. Kuratorerna undervisar elever­na i livskunskap
            med syftet att ge ungdomarna verktyg att lösa en del av de livsproblem
            de ställs inför under sin uppväxt. Den höga kuratorstätheten skapar
            också en trygghet för eleverna genom att de vet att de alltid
            kan vända sig till kuratorn när de behöver hjälp. Därtill tränas
            lärarna i Miami regelbundet i att känna igen varningstecken för
            när unga mår dåligt. Programmet har visat sig vara effektivt i
            att minska elevernas riskfak­torer för att utveckla psykisk ohälsa
            samtidigt som skyddsfaktorerna stärks. I samman­hanget vill Kristdemokraterna
            också påminna om att Folkhälsomyndigheten i en littera­turöversikt
            (Utblick folkhälsa) har visat att skolbaserad prevention kan minska
            suicid­försök och suicidtankar. Men samtidigt belyser myndigheten
            att få skolbaserade program är utvärderade med randomiserade kontrollerade
            studier (RCT), som ger det säkraste vetenskapliga underlaget vid
            utvärderingar av effekten av en insats. Baserat på de posi­tiva
            effekterna av Trustprogrammet i Miami anser Kristdemokraterna
            att effekten av ett liknande skolbaserat suicidpreventionsprogram
            bör utvärderas på lämpligt sätt i Sverige.
          </p>
          <head xml:id="i-RuzUrYDjyeXGAPH6vvc5zk" type="h2">
            Ett nationellt kompetenscentrum för äldrepsykiatri
          </head>
          <p xml:id="i-NwxbNPVygCfhe4mPMGL49x">
            Avslutningsvis vill Kristdemokraterna uppmärksamma behovet av
            ett nationellt kompe­tenscentrum för äldrepsykiatri som en viktig
            del i det suicidpreventiva arbetet. Vi menar att ett kompetenscentrum
            är viktigt för att få mer kunskap och forskning om äldre och psykisk
            ohälsa hos äldre. Det saknas i dag bred kunskap på nationell nivå
            om äldrepsyki­atri, och därför menar vi att ett kompetenscentrum
            skulle bidra till att öka kunskapen om psykisk hälsa hos äldre
            och ge personal i kommuner mer verktyg i deras dagliga arbete.
            Det nationella kompetenscentrum som nyligen föreslogs av regeringen
            för äldreomsorg­en är bra men Kristdemokraterna menar att det
            krävs särskilda satsningar för äldre­psykiatrin.
          </p>
        </div>
        <div type="motSignatures">
          <list>
            <item xml:id="i-Dwjwi4YGgshtn4YM2ECiiz">
              Pia Steensland (KD)
            </item>
            <item xml:id="i-fa54zwot9GNya7Gc2ewS2">
              Acko Ankarberg Johansson (KD)
            </item>
            <item xml:id="i-L6tCxqcbAJeaVHV1anC5cU">
              Christian Carlsson (KD)
            </item>
            <item xml:id="i-SqnwhuebafKX5C1ffHsyJp">
              Roland Utbult (KD)
            </item>
          </list>
        </div>
      </div>
    </body>
  </text>
</TEI>
