<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--fk--00438">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__fk__438/mot_1967__fk__438-001.pdf"/>
      <fw xml:id="i-9KmL391YxGSbT7a8SQxgV9">
        4 Motioner i Första kammaren, nr 438 år 1967
      </fw>
      <div xml:id="i-J1ikJyMcqiarZeDw4xe8L3" type="motHeader">
        <div xml:id="i-B7mgYJHd3tCp51HGyzuYuJ" type="motTitle"/>
        <div xml:id="i-3u4qR8BxMY4tSowYsjWtuy" type="motSubmissionInfo"/>
      </div>
      <div xml:id="i-SDK5ogMbdgzXQ5ek3cgaGt" type="motBody">
        <div xml:id="i-7A4nTBpwfDz3HKhdKUw7xV">
          <p xml:id="i-2uXTYR7aAcXwSiHhgSMu9U">
            Nr 438
          </p>
          <p xml:id="i-WGTbx6m7WBFGgf8gYXzWEE">
            Av herr Holmberg m. fl., om vissa åtgärder till skydd för poli-
            sen.
          </p>
          <p xml:id="i-UYkMF6pPHRj5X8xz51KBdm">
            (Lika lydande med motion nr 553 i Andra kammaren)
          </p>
          <p xml:id="i-W83Xn5peb5dEasTixyPJWP">
            Den utveckling som kriminaliteten i Sverige företett under senare
            år är alltjämt oroande. Visserligen kan noteras att brottsfrekvensen
            i allmänhet ej visar en så markant stegring som tidigare. Det
            finns dock anledning an- taga att en förklaring till den något
            gynnsammare utvecklingen är att söka i att många människor helt
            enkelt underlåter att anmäla brott, då man er- farenhetsmässigt
            vet att polisen ej hinner utreda frågorna. Emellertid fort- sätter
            de grövre brotten att öka på ett sätt som inger allvarliga farhågor.
            Sålunda uppvisar våldsbrott och rån från 1965 till 1966 en ökning
            med mer än 10 Z. Antalet väpnade angrepp mot banker och postkontor
            har tilltagit kraftigt under de två senaste åren och rent allmänt
            kan konstateras att vapen kommit till användning vid brotts begående
            i långt större utsträck- ning än tidigare. Särskild uppmärksamhet
            har på senare tid frågan om en betryggande bevakning av vapenförråd
            tilldragit sig. Det framstår som nöd- vändigt att vapenförråden
            förlägges på ett sådant sätt att de blir möjliga att effektivt
            bevaka för att förhindra att vapen kommer i händerna på sam- hällsfarliga
            element. Framför allt i storstäderna har situationen förvärrats.
            Ur ordningssyn- punkt torde förhållandena därstädes ej på många
            år varit så prekära som nu, Till detta kommer att de under senare
            år förekommande av utrikes- politiska händelser betingade politiska
            demonstrationerna ställt mycket stora krav på speciella polisinsatser
            med extra stor ambassadbevakning och stora reservstyrkor i beredskap.
            Viss oro inger också de förändrade attityder som framför allt
            från en del ungdomars sida visas gentemot ordningsmakten. Massmedia,
            särskilt TV och dagspressen, har här ett stort ansvar. Den glorifiering
            av vissa brottslingar som på senare tid varit vanlig i vissa massmedia
            har försvårat polisens möjligheter att bland allmänheten få förståelse
            för de svårigheter som möter dem i deras arbete att upprätthålla
            ordningen. Det förefaller därför ofrånkomligt att närmare undersöka
            omfattningen av och orsa- kerna till den tilltagande respektlösheten
            för ordningsmaktens uppgifter. Trots det ansträngda samhällsekonomiska
            läget är det enligt vår mening ofrånkomligt att ge rättsvården
            ökad prioritet i förhållande till regeringens
          </p>
          <pb facs="riksdagen-motions-pdf/data/1967/mot_1967__fk__438/mot_1967__fk__438-002.pdf"/>
          <fw xml:id="i-6j391cPK2d6DXbWA8t9tzi">
            Motioner i Första kammaren, nr 438 år 1967 d
          </fw>
          <p xml:id="i-Y53veDMgBoS8AL6HtF7uxu">
            förslag. Den ökade satsningen på detta område bör framför allt
            avse poli- sen och kriminalvården i frihet. Samtidigt härmed bör
            emellertid alla möj- ligheter tillvaratas till ett rationellt
            utnyttjande av tillgängliga resurser. Ungdomsbrottsligheten fortsätter
            att öka på ett sätt som inger allvarlig oro och det är nödvändigt
            att effektiva åtgärder vidtages för att vrida ut- vecklingen i
            rätt riktning. Från högerpartiets sida har vid flera tillfällen
            före- slagits att ungdomsarrest borde prövas bl. a. för att få
            snabbare handlägg- ningsförfarande när det gäller unga brottslingar.
            Den ofta mycket långa tid som förflyter mellan brottets begående
            och den samhälleliga reaktionen skapar hos den unge en känsla
            av att han riskfritt kan fortsätta med sin kriminella verksamhet.
            Riksdagen har emellertid ej visat förståelse för dessa förslag
            från högerpartiets sida. Emellertid är frågan om ett snabbare
            handläggningsförfarande från tiden för brottets begående till
            dess att polis, i förekommande fall barnavårdsnämnd, åklagare
            och domstol hinner hand- lägga ärendet, angelägen. I detta sammanhang
            vill vi framhålla vikten av att ytterligare möjligheter prövas
            till rationalisering av polisens utred- ningsarbete. Ett stort
            antal utredningar sysslar för närvarande med olika avsnitt i kriminalpolitiken.
            Emellertid saknas, såvitt vi kan bedöma, en samlad översyn av
            dessa frågor. En dylik skulle vara värdefull inte minst därför
            att därvid skulle kunna anges de områden, som är mest angelägna
            och som i första hand bör förstärkas inom ramen för tillgängliga
            resurser. Beträffande fångvårdsanstalternas arbetsdrift aviserar
            departementsche- fen en utredning beträffande de intagnas ersättning
            för det arbete de ut- för. I avvaktan på denna utredning skall
            kriminalvårdsstyrelsen ges möj- ligheter till en friare och mer
            differentierad ersättning av de intagnas ar- bete än den som för
            närvarande tillämpas. Vi anser att detta är ett positivt förslag
            och vill endast uttrycka den förhoppningen att utredningen om
            en ersättning till de intagna, som bättre anpassas till den vanliga
            lönenivån, snarast kommer att verkställas. I detta sammanhang
            vill vi erinra om de önskemål som från vår sida tidigare framförts
            att i samband med ökad ersättning till de intagna för deras arbetsprestationer
            skyldighet bör in- föras att avstå viss del av ersättningen för
            att erlägga utdömt skadestånd. Frågan härom får emellertid anstå
            i avvaktan på utredningens slutförande.
          </p>
          <p xml:id="i-WeuLCqykN8QZVUTaDsBNpy">
            Polisväsendet
          </p>
          <p xml:id="i-SVEU2iouDp1QoFBwUuDfb6">
            även för kommande budgetår har rikspolisstyrelsen äskat en kraftig
            för- stärkning av polisen. Sålunda begär styrelsen en ökning med
            969 ordinarie och extraordinarie tjänster. Av dessa är 11 avsedda
            för personal i polis- chefskarriären, 708 för andra polismän och
            250 för annan personal. De- partementschefen föreslår en kraftig
            nedskärning av rikspolisstyrelsens äskanden och medger endast
            4 tjänster i polischefskarriären samt 197 tjänster för övriga
            polismän. Därjämte anslår departementschefen ett an- slag för
            extra personal och tillfällig arbetskraft motsvarande 50 tjänstemän.
          </p>
          <pb facs="riksdagen-motions-pdf/data/1967/mot_1967__fk__438/mot_1967__fk__438-003.pdf"/>
          <fw xml:id="i-EtDQMBoAMbjYPFwYSTqJ7v">
            6 Motioner i Första kammaren, nr 438 år 1967
          </fw>
          <p xml:id="i-SA1PWfUByStwQGaXvnHMev">
            Den förstärkning av polisen som departementschefen föreslår är
            helt otillräcklig. Den svarar inte ens mot den beslutade arbetstidsförkortningen.
            Denna beräknas medföra ett bortfall motsvarande 300—400 tjänster.
            Allt- fort belastas polisen med ett övertidsarbete som är oförsvarligt.
            Ej mindre än 2 miljoner övertidstimmar fullgjordes under budgetåret
            1965/66 — mot- svarande 1 000 polismän eller en kostnad av 25
            miljoner kronor. Det finns därför anledning anta att en utökning
            av antalet polistjänster kommer att medföra en nedgång i övertidsarbetet
            och därigenom minskade utgifter för övertidsersättning. Vi föreslår
            att polisen tillföres, utöver det av departe- mentschefen föreslagna
            antalet tjänster, ett tillskott på 150 polistjänster jämte 50
            tjänster för biträdespersonal. Det är viktigt att relationen mellan
            antalet polis- och biträdestjänster är tillfredsställande då detta
            medför att polisen i större utsträckning kan användas för sitt
            egentliga arbete. Det är ej rationellt att som nu stundom sker
            en inköpt bandspelare ej kan använ- das på grund av att personal
            saknas som kan skriva ut det dikterade. Beträffande den föreslagna
            ökningen av tjänsterna bör det ankomma på rikspolisstyrelsen att
            besluta om fördelningen inom olika distrikt. Emel- lertid torde
            det vara nödvändigt att i första hand förstärka storstädernas
            polismakt och då särskilt utredningsavdelningarna, där eftersläpningen
            för närvarande är mycket stor. Men även trafiksektionerna och
            den socialpoli- siära verksamheten inom skyddssektionerna är i
            behov av upprustning. I storstädernas förortsområden har kvarterspolisorganisationen
            visat sig fungera utomordentligt bra och bör utbyggas. Den av
            oss förordade utökningen av polisorganisationen kan beräknas kosta
            sammanlagt 4,3 milj. kronor, varav 300 000 kronor avser omkostna-
            der. Det är ej minst mot bakgrunden av personalläget inom polisen
            angeläget att arbetskraften utnyttjas så rationellt som möjligt.
            Det är nödvändigt att polisens arbetskraft inriktas på väsentliga
            frågor. Allför stor del av arbets- tiden åtgår för närvarande
            till utredning av bagatellbrott där tidsåtgången för utredningen
            ej står i någon som helst proportion till värdet av det som tillgripits
            eller skadats. Enligt vår mening bör man syfta till att polisen
            får möjligheter dels att förenkla utredningsförfarandet i vissa
            fall, dels där så befinnes lämpligt avbryta utredningen. Det finns
            anledning erinra om att enligt rättsgångsbalken 20:7 åklagare
            i vissa fall har rätt att medge åtalseftergift. En motsvarande
            rätt för polisen att underlåta utredningar torde böra prövas.
            Vi vill fästa uppmärksamheten på två typer av brott där ett mera
            summariskt utredningsförfarande bör kunna i avsevärd omfatt- ning
            accepteras. Det ena gäller smärre tillgreppsbrott, exempelvis
            snatte- rier. Det andra gäller trafikbrott vid kollisionsolyckor.
            När det gäller snatte- rier, exempelvis butiksstölder i snabbköpsbutikerna,
            är utredningsförfaran- det ofta mycket tidskrävande och står på
            intet sätt i relation till förseel- sens art och värdet av den
            vara som tillgripits. I fråga om kollisionsolyckor är utredningarna
            också mycket tidsödande och svårigheterna att bilda sig
          </p>
          <pb facs="riksdagen-motions-pdf/data/1967/mot_1967__fk__438/mot_1967__fk__438-004.pdf"/>
          <fw xml:id="i-Wrm8m4GrHGwVQQB43BiK9j">
            Motioner i Första kammaren, nr 438 år 1967 7
          </fw>
          <p xml:id="i-TS8hXCwhi5E7rQKAvGSwVi">
            en helt objektiv bild av vad som i själva verket förekommit är
            ofta stora. Förenklingar i utredningsarbetet över huvud taget
            bör också vara möj- liga. För närvarande förekommer det ej sällan
            att i större utredningar en mängd detaljfrågor blir föremål för
            undersökning vilka i och för sig sak- nar betydelse för målets
            avgörande. Speciellt angeläget är det att i fråga om ungdomsbrottslingar
            pröva ett utrednings- och handläggningsförfaran- de som förkortar
            tiden från brottets begående till dess domstolen får ären- det
            för handläggning. Enligt vad vi erfarit prövar trafikmålskommittén
            bl. a. vissa frågor sammanhängande med rationaliseringen av polisens
            ar- bete inom trafiksektionen. Det kan måhända vara lämpligt att
            trafikmåls- kommittén erhåller vidgade direktiv med möjlighet
            att utreda här nämnda frågor. Därjämte kan uppdragas åt riksåklagare
            och rikspolischef att i samråd utfärda rekommendationer om förenklingar
            i utredningsförfaran- det. Vi föreslå därför att riksdagen begär
            att Kungl. Maj:t snarast måtte föranstalta om en utredning i här
            nämnda avseenden och därefter fram- lägga erforderliga förslag.
            Den tilltagande aggressiviteten gentemot ordningsmaktens utövare
            har under senaste tid blivit alltmer oroande. Under 1965 ökade
            antalet miss- handelsfall mot polis med inte mindre än 40 procent
            och under tiden 1.1 1965—1.11 1966 var antalet misshandelsfall
            mot polis ej mindre än 950. De nyligen inträffade polismorden
            aktualiserar med stor skärpa angelägen- heten av en förbättring
            av polisens tekniska utrustning och en utökning av dess befogenheter.
            Vi anser också att ett speciellt efterlevandeskydd ut- över det
            som poliserna i egenskap av statstjänstemän åtnjuter bör infö-
            ras. Den obligatoriska grupplivförsäkring, som alla statstjänstemän
            har, kan inte anses vara avpassad till de särskilda risker som
            förekommer vid polisens tjänsteutövning. För polisens vidkommande
            måste dessa risker karakteriseras som onormalt stora, och det
            ter sig därför naturligt att sta- ten garanterar ett särskilt
            grupplivskydd för efterlevande till poliser som avlider efter
            skador åsamkade under tjänsteutövning. Härvid må erinras om det
            speciella invaliditets- och grupplivskydd som svenska statstjänste-
            män åtnjuter vid tjänstgöring utomlands. Vi föreslår att samma
            invalidi- tets- och grupplivskydd generellt måtte införas för
            polismän. Vi vill där- jämte erinra om den möjlighet som Kungl.
            Maj:t har att utöver den avtals- enligt lönen medge särskild löneklassplacering
            — AST $ 15 mom. 2 jäm- fört med Svensk författningssamling nr
            107/1966. En dylik särskild löne- klassplacering bör vara motiverad
            för befattningshavare med så riskabel yrkesutövning som poliser
            har. Den väsentliga frågan om ersättning för kroppsskada som åsamkats
            po- lisman genom brottslig gärning vid fullgörande av tjänsteåliggande
            väntar sedan länge på en lösning. I en högermotion 1958 (II: 148)
            hemställdes, att en sådan ändring i lagen den 6 juni 1925 om ersättning
            till polisman för skada å kläder måtte genomföras att ersättningsrätten
            även skulle avse
          </p>
          <pb facs="riksdagen-motions-pdf/data/1967/mot_1967__fk__438/mot_1967__fk__438-005.pdf"/>
          <fw xml:id="i-B9DvHKizy6tCHmk1FqbGLC">
            8 Motioner i Första kammaren, nr 438 år 1967
          </fw>
          <p xml:id="i-Mhf3XmKXoRjg6xQ2hyGr9s">
            kroppsskada. Motionen, som yrkade en utredning i ärendet, bifölls
            och en utredning verkställdes också. Den sakkunnige avgav den
            20 maj 1963 sitt betänkande men ännu har departementschefen inte
            förelagt riksdagen nå- got förslag i ärendet. I proposition nr
            4 till 1965 års riksdag framlades en- dast förslag rörande sakskadeskydd
            till polisen. I propositionen anför de- partementschefen, att
            han ej vore beredd att framlägga något förslag till ersättning
            för kroppsskada förrän en allmän överblick rörande problema- tiken
            beträffande skadeersättning till statliga befattningshavare i
            allmän- het hade erhållits. Med hänsyn till vad vi tidigare anfört
            rörande de stora risker som är förenade med polisens tjänsteutövning
            bör förslag om ersättning för kropps- skada för polismän inkluderande
            ersättning för sveda och värk och fram- lida men snarast framläggas.
            Den omständigheten att även andra katego- rier befattningshavare
            kan tänkas böra få samma skydd utgör intet skäl att längre fördröja
            denna fråga för polisens vidkommande. Det bör i detta sammanhang
            framhållas, att departementschefen ej såg hinder föreligga att
            åstadkomma en särbehandling av poliser i fråga om sakskadeskyddet
            trots att han var medveten om att även denna fråga kunde ha aktualitet
            för andra yrkesgrupper. Vi yrkar därför att det utredningsförslag
            som föreligger måtte läggas till grund för ett förslag i detta
            ärende och att det- samma måtte föreläggas riksdagen i sådan tid
            att de nya bestämmelserna kan tillämpas från den 1 januari 1968.
            Vad slutligen beträffar den förändrade attityden som framför allt
            från vissa ungdomars sida visas mot polisens arbete yrkar vi att
            en utredning snarast tillsättes i syfte att undersöka hur man
            hos allmänheten på ett bättre sätt skall kunna klargöra ordningsmaktens
            uppgift att vara allmän- heten till hjälp i olika avseenden.
          </p>
          <p xml:id="i-V9XUsojxqqjo4mRnTi9G2a">
            Övervakare
          </p>
          <p xml:id="i-WQYV9hrWhjHXTYMVeY6G3j">
            Sedan 1961 utgår arvodet till övervakare med 25 kronor per månad
            och fall. I olika sammanhang har i riksdagen förslag framförts
            om höjning av dessa arvoden utan att det dock lett till något
            resultat. I föregående års statsverksproposition anförde departementschefen
            att frågan om arvoden till övervakare var föremål för översyn
            inom justitiedepartementet, varför han ej var beredd att framlägga
            något förslag om ändrad arvodessättning. I årets statsverksproposition
            anger departementschefen att frågan om ar- voden till övervakare
            fortfarande är föremål för särskild utredning. Vi an- ser det
            beklagligt att detta ärende ej inom justitiedepartementet kunnat
            påskyndas så att förslag om höjning av arvodena kunnat föreläggas
            detta års riksdag. Det är uppenbart att personalen, sysselsatt
            inom kriminal- vården i frihet, är otillräcklig och att allt måste
            göras för att stimulera ökad rekrytering. Arvodena till övervakare
            spelar här en stor roll dels för att rekrytera ett tillräckligt
            stort antal, dels för att stimulera kompetenta för
          </p>
          <pb facs="riksdagen-motions-pdf/data/1967/mot_1967__fk__438/mot_1967__fk__438-006.pdf"/>
          <fw xml:id="i-QSwEJPKQJm7k9j8PF3449p">
            Motioner i Första kammaren, nr 438 år 1967 9
          </fw>
          <p xml:id="i-VR7vnDCfCXuWbnxHCZfPHZ">
            uppgiften lämpliga personer att ägna sig åt denna för kriminalvården
            så väsentliga uppgift. I detta sammanhang måste också beaktas
            att övervakare regelmässigt belastas med utgifter i samband med
            övervakningsuppdra- get utan att vara säkra på att vederbörande
            taxeringsmyndighet medger de i deklarationen gjorda avdragen för
            havda omkostnader. Vi föreslår, i av- vaktan på Kungl. Maj:ts
            förslag, att övervakarnas arvoden höjs till 40 kro- nor per månad,
            varvid 15 kronor skall anses utgöra kostnadsersättning. Den av
            oss förordade höjningen av ersättningsbeloppen bör tillämpas på
            ersättning som utgår efter den 1 januari 1968. Då arvodena utbetalas
            först efter uppdragets fullgörande torde någon nämnvärd belastning
            av ansla- get ej uppkomma under nästkommande budgetår. En annan
            fråga av be- tydelse för övervakningsuppdragens effektiva fullgörande
            är begränsningen av antalet uppdrag per övervakare. Vi förutsätter
            att även denna fråga prövas inom justitiedepartementet.
          </p>
          <p xml:id="i-VN3gvS6KF6cpHLMSGYENUn">
            Kriminologisk forskning m.m.
          </p>
          <p xml:id="i-4m55uLPmP86QdJuGy9j7Db">
            Ej heller i årets statsverksproposition framlägger föredragande
            statsrå- det förslag till förstärkning av den kriminologiska forskningen.
            Ändå är det uppenbart att denna är eftersatt i vårt land. Ämnet
            uppmärksammas dock mer och mer på olika håll i världen, och det
            borde vara en fråga av hög angelägenhetsgrad att åtgärder vidtages
            för att stärka ämnets ställ- ning och därmed underlätta forskarrekryteringen.
            Skall vi i Sverige kunna följa med i den internationella utvecklingen
            är det nödvändigt att bygga ut resp. bygga upp ämnena kriminologi
            och rättssociologi. Hur utbyggna- den skall ske och hur forskarrekryteringen
            skall äga rum måste snarast utredas. Genom familje- och släktbandens
            upplösning och genom att tidigare oom- tvistade och självklara
            etiska och religiösa normer, tabuföreställningar, konventioner
            och moralregler nu ständigt är föremål för debatt och om- värderingar
            har gränserna mellan det som anses tillåtet och det otillåtliga
            blivit mindre skarpa och svårare att fastlägga och iakttaga. Barn
            och ung- dom har därmed berövats något av det stöd som en fast
            sedvänja och en vedertagen stil tidigare utgjorde. Vilken betydelse
            denna utveckling har haft och har som en eventuell risk för ökad
            kriminalitet borde vara en ytterst angelägen uppgift att närmare
            klarlägga för såväl den kriminologiska som den sociologiska och
            psykologiska forskningen. En fråga av speciellt intresse för den
            kriminologiska forskningen är återfallsbrottsligheten och dess
            samband med olika åtgärder företagna av barnavårdsmyndighet eller
            inom kriminalvården. Det stora flertalet åter- fallsförbrytare
            hör hemma inom kategorien förmögenhetsbrottslingar. Detta är det
            klientel som måhända minst avviker från den vanliga människo-
            typen, och det förefaller därför som om det just i fråga om dessa
            är av
          </p>
          <pb facs="riksdagen-motions-pdf/data/1967/mot_1967__fk__438/mot_1967__fk__438-007.pdf"/>
          <fw xml:id="i-VNAFUPWCqUKHsJXR3u7Hqa">
            10 Motioner i Första kammaren, nr 438 år 1967
          </fw>
          <p xml:id="i-2eLNPjFbUJAQZcqCUu9sHm">
            speciellt intresse med en forskning rörande orsakerna till kriminaliteten
            och verkan av olika påföljder. Den kategori människor som begår
            vålds- och misshandelsbrott har däremot ofta en speciell läggning
            vartill kommer att alkoholproblem vanligen finns med i bilden.
            Det förefaller därför som om denna kategori brottslingar mera
            vore ett medicinsk-psykiatriskt pro- blem vilket borde bli föremål
            för fördjupad medicinsk forskning. Den forsk- ning rörande återfallsfrekvensen
            som vi förordar bör därför i första hand avse förmögenhetsbrott.
            En uppgift för den kriminologiska forskningen är också att ytterligare
            undersöka utformningen av anstaltsvården så att den ej blir till
            skada för den intagne utan främjar dennes tillrättaförande. Detta
            gäller såväl ung- domsvårdsskolor och ungdomsanstalter som fängelser.
            Ur individualpreven- tiv synpunkt synes stundom vistelse på ungdomsvårdsskola
            ganska me- ninglös. Den väsentligaste motsättningen mellan olika
            åsikter i den krimi- nalpolitiska diskussionen har gällt allmänpreventionen
            och dess betydelse. Vilka funktioner som avhåller människor från
            att begå brott — såsom ris- ken av att bli ådömd den ena eller
            andra sortens påföljd har märkligt nog inte blivit föremål för
            någon nämnvärd forskning i vårt land. Vi vet föga, vi tror och
            tycker desto mer. Och ändå har frågan om generalpre- ventionen
            och individualpreventionen en synnerligen stor betydelse inte
            bara för utformningen av påföljdssystemet utan också för rättstillämp-
            ningen i det enskilda fallet. Det är hög tid att satsa på forskning
            på detta område. Åberopande det anförda hemställes, att riksdagen
            i skrivelse till Kungl. Maj:t måtte anhålla 1. att Kungl. Maj:t
            måtte föranstalta om att ett särskilt invaliditets- och grupplivskydd
            för polismän införes enligt i motionen angivna riktlinjer; 2.
            att Kungl. Maj:t måtte framlägga förslag till ersätt- ning för
            kroppsskada å polisman, inkluderande ersättning för sveda och
            värk samt framtida men, i sådan tid att be- stämmelserna kan träda
            i kraft senast den 1 januari 1968; 3. om utredning angående a)
            rationalisering av polisens arbetsförhållanden speciellt avseende
            förenkling av utredningsförfarandet och b) snabbare handläggningsförfarande
            i fråga om brott, begångna av unga lagöverträdare, i syfte att
            förkorta tiden från brottets begående till målets avgörande.
          </p>
          <p xml:id="i-46GZi5Xjkn6no58TdbEXE9" type="date">
            Stockholm den 26 januari 1967
          </p>
          <div xml:id="i-HsYyBjzFn6ogg4WSTbr4dt" type="signatureBlock">
            <p xml:id="i-Bq5S2GnYvegSVDokJnNpcJ" who="i-MTA6YhhXtmnmGGwd2tXXRL" type="signature">
              Yngve Holmberg (h)
            </p>
            <p xml:id="i-5MjrCEsin7o6S6bEDfPMBS" who="i-KT2UA8hC1LWZ3pQJRawYHv" type="signature">
              Carl Eskilsson (h)
            </p>
            <p xml:id="i-KXvFus7kBWZqCmcgZSRm5H" who="i-XdricRvZKp8jwbwrxEgcha" type="signature">
              Allan Hernelius (h)
            </p>
            <p xml:id="i-Di3PbjpboHWHVUAnUXNoke" who="unknown" type="signature">
              Gösta Jacobsson (h)
            </p>
            <p xml:id="i-QBVpXvqjbeSfSzByACviN2" who="i-VJEkk4hYQan6syE9gekBfS" type="signature">
              Rolf Kaijser (h)
            </p>
            <p xml:id="i-Nxv652Cj5qWdND6oHwtdZa" who="i-GFTRsNqinZi5u1Qbi8pmh8" type="signature">
              N. Yngve Nilsson (h)
            </p>
            <p xml:id="i-ARY6MXL94KH34HmrNQmmJE" who="i-PUU7m4zHNmgsoCo9JZxuNX" type="signature">
              Ragnar Sveningsson (h)
            </p>
            <p xml:id="i-XEAt7PbMMpzdgjJzCkjSut" who="i-QW3U8q9gqCreU8hvXKjp44" type="signature">
              G. Ivar Virgin (h)
            </p>
          </div>
        </div>
      </div>
    </body>
  </text>
</TEI>
