<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SfU-00919">
  <teiHeader>
    <fileDesc>
      <titleStmt>
        <title>Anhöriginvandring</title>
        <author corresp="i-4wsP6LwQoWWj732ozhmgSc i-PjV5Vqo4cAe2QPui6MKgGm">av Ludvig Aspling och Nima Gholam Ali Pour (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:919 av Ludvig Aspling och Nima Gholam Ali Pour (båda SD)</title>
          <idno type="rdwebb">HA02919</idno>
          <rs type="number">919</rs>
          <orgName type="comitteeAbbreviation">SfU</orgName>
          <ref type="dokument_url_text">https://data.riksdagen.se/dokument/HA02919/text</ref>
          <ref type="dokument_url_html">https://data.riksdagen.se/dokument/HA02919</ref>
          <ref type="dokumentstatus_url_xml">https://data.riksdagen.se/dokumentstatus/HA02919</ref>
          <ref type="pdf">https://data.riksdagen.se/fil/37DDA202-1688-490D-B487-3E2989AC6CFB</ref>
          <ref type="docx">https://data.riksdagen.se/fil/3726E113-E946-414C-A2B6-DA8441354F0A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4wsP6LwQoWWj732ozhmgSc</idno>
            <name>Ludvig Aspling</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-PjV5Vqo4cAe2QPui6MKgGm</idno>
            <name>Nima Gholam Ali Pour</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HR8YNbRJmRFSHmuQYsmMFw" type="signed"/>
        <correspContext corresp="i-HR8YNbRJmRFSHmuQYsmMFw">
          <note type="signatory" corresp="i-4wsP6LwQoWWj732ozhmgSc"/>
          <note type="signatory" corresp="i-PjV5Vqo4cAe2QPui6MKgGm"/>
        </correspContext>
        <correspAction xml:id="i-Lt9FfhW3sjwL1LNqej4xh7" type="submitted">
          <date when="2022-11-22"/>
          <time when="11:57:11"/>
        </correspAction>
        <correspAction xml:id="i-QH8mxHCh2goXmzbtRuoYyS" type="reviewed">
          <date when="2022-11-22"/>
          <time when="15:23:43"/>
        </correspAction>
        <correspAction xml:id="i-8BM3VzFiH39qpGYx8MEpog" type="referred">
          <date when="2022-12-01"/>
        </correspAction>
        <correspAction xml:id="i-MzWExm4uFdCHhGmnKPcPEu" type="assigned">
          <date when="2023-07-05"/>
          <time when="15:37:35"/>
        </correspAction>
        <correspContext corresp="i-MzWExm4uFdCHhGmnKPcPEu">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-DfsjEQtvhqGG9gpAdMJyVo" type="behandlas_i"/>
        <correspContext corresp="i-DfsjEQtvhqGG9gpAdMJyVo">
          <ref type="uppgift">2022/23:SfU15</ref>
          <ref type="ref_dok_id">HA01SfU15</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SfU15</ref>
          <ref type="ref_dok_titel">Migrationsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Kqh1JyXV9csWPDo7JHyuoH" type="motHeader">
        <div xml:id="i-95Q5YBJAMz851HXAXQixom" type="motTitle">
          Motion till riksdagen 2022/23:919 av Ludvig Aspling och Nima
          Gholam Ali Pour (båda SD) Anhöriginvandring
        </div>
      </div>
      <div xml:id="i-839RXRqaCxQ3VmVdUF82Kc" type="motBody">
        <div xml:id="i-Az9XDAEfGenBhjQKZBmfj" type="motProposal" subtype="förslag">
          <head xml:id="i-VENWsjdRv9YkQb4yAPRVHJ">
            Förslag till riksdagsbeslut
          </head>
          <list xml:id="i-5bvcwLGF9xjJotU4jaQPxW">
            <item xml:id="i-NRrr5isKvJRV1DjYBBhcvR" sortKey="Yrkande 1">
              Riksdagen ställer sig bakom det som anförs i motionen om att
              förbjuda anhöriginvandring till utanförskapsområden och tillkännager
              detta för regeringen.
            </item>
          </list>
          <list xml:id="i-G8CXfLs4svr4r2kbtMgasg">
            <item xml:id="i-FH3kP74bwSLH8Qgd9YCLXb" sortKey="Yrkande 2">
              Riksdagen ställer sig bakom det som anförs i motionen om att
              stoppa missbruk av anhöriginvandring och tillkännager detta för
              regeringen.
            </item>
          </list>
          <list xml:id="i-E1XNukixr23RguX5GBoLK">
            <item xml:id="i-KCuyTewKMPPobX2quUxk7u" sortKey="Yrkande 3">
              Riksdagen ställer sig bakom det som anförs i motionen om att
              skärpa bestämmelserna om brusten anknytning och tillkännager detta
              för regeringen.
            </item>
          </list>
          <list xml:id="i-GazAqvHyxSy6SsFbRVAtFD">
            <item xml:id="i-GJ6ooHbzzwkRiT1NJijKcF" sortKey="Yrkande 4">
              Riksdagen ställer sig bakom det som anförs i motionen om särskilt
              skydd för barn i anknytningsärenden och tillkännager detta för
              regeringen.
            </item>
          </list>
          <list xml:id="i-EthiKJHtFDNv2uzuujbFjZ">
            <item xml:id="i-FVU4YAD3oKsrxs6uEaW4Dn" sortKey="Yrkande 5">
              Riksdagen ställer sig bakom det som anförs i motionen om särskilda
              förenklade regler för återvandrande svenska medborgares familjer
              och tillkännager detta för regeringen.
            </item>
          </list>
        </div>
        <div xml:id="i-DtLCYDRdBzghMsVvacaBR5" type="motContent">
          <head xml:id="i-BaXJLT3NgaysBJNCUBjQ98" type="h1">
            Motivering
          </head>
          <p xml:id="i-XP684RUC9GqxbQzHx3xFyh">
            Det finns tillfällen då familjer splittrats eller ny kärlek uppstått
            över nationsgränser. Som ett familjevänligt parti ser Sverigedemokraterna
            det givetvis som önskvärt att var och en får leva nära sina närmaste
            familjemedlemmar. Invandringen till Sverige är dock sedan större
            delen av ett århundrade reglerad, och så bör det förbli. All anhörig­invand­ring
            och familjeåterförening skall därmed omfattas av, och följa, ett
            väluppbyggt regel­verk. En grundförutsättning i detta regelverk
            är att anhöriginvandringen inte på ett orim­ligt sätt ska belasta
            svenska skattebetalare, leda till våld i relationer eller leda
            till ett ökat utanförskap. En annan är att familjebanden är tillräckligt
            nära och att de kan styrkas. Missbruk måste beivras.
          </p>
          <p xml:id="i-LykZCHVbwxcKiz8CdPJqoW">
            Efter riksdagsvalet 2022 tillträde en ny regering med stöd av
            Sverigedemokraterna utifrån den gemensamma överenskommelsen i
            Tidöavtalet. Detta avtal omfattar ett stort antal nödvändiga reformer
            på migrationsområdet, inklusive anhöriginvandring. Sverige­demokraterna
            kommer att följa upp avtalet men lägger nedan fram ett antal förslag
            som inte direkt omfattas av avtalet.
          </p>
          <head xml:id="i-9aZmoY3yNsDX6LUg5vBj9R" type="h2">
            Rätten till familjeåterförening
          </head>
          <head xml:id="i-W5p8wr2AgPKX7LFFdvrbcV" type="h3">
            Förbjud bosättning i utanförskapsområden för anhöriginvandrare
          </head>
          <p xml:id="i-VioZ3sMR4HMHyWymizpGtY">
            Även frågan om bostadsort bör beröras. De senaste åren har alltfler
            stadsdelar i Sverige kommit att präglas av ett omfattande utanförskap,
            med svår segregation, hög arbetslös­het, låga skolresultat, få
            svenskkunniga, många bidragstagare och inte minst omfattande kriminalitet
            och asocialitet. En sådan ort kan uppenbarligen inte vara en bra
            plats att bosätta sig på om man som anhöriginvandrare vill komma
            in i det svenska samhället, lära sig språket och bli en del av
            Sverige.
          </p>
          <p xml:id="i-CB866izEnc6FKzy6WgLCVQ">
            I vårt grannland Danmark, som ofta är ett föregångsland i migrationsfrågor,
            begrän­sas redan i dag rätten till anhöriginvandring av just bostadsorten.
            Av 9 § sjätte stycket udlændingeloven (LBK nr 1513 af 22/10/2020)
            framgår följande:
          </p>
          <p xml:id="i-HVPgPN1tMphhp4Uaq7H1Fz">
            Opholdstilladelse [...] skal, medmindre ganske særlige grunde,
            herunder hensynet til familiens enhed, taler derimod, betinges
            af, at [...] boligen på ansøgningstidspunktet ikke ligger i et
            boligområde, der er omfattet af den gældende bekendtgørelse om
            boligkravslisten for ægtefællesammenføring.
          </p>
          <p xml:id="i-XAfrzF97Hnux4vVKvawd7i">
            Av den kungörelsen framgår att den omfattar bostadsområden med
            minst tusen invånare där minst två av fyra kriterier för utanförskap
            är uppfyllda. Kriterierna rör andelen med anknytning till arbetsmarknaden,
            andelen dömda för grova brott, andelen lågutbildade och andelen
            med mycket låg inkomst.
          </p>
          <p xml:id="i-AxGBuKMMTsuLT7ppVQqUUe">
            Naturligtvis kan danska förhållanden inte rakt av översättas
            till de svenska, i synner­het som Danmark sedan långt tidigare
            infört en långsiktigt hållbar migrationspolitik och därmed inte
            har de svåra problem som kännetecknar Sverige. Sverigedemokraterna
            anser dock att ett införande av liknande bestämmelser, exempelvis
            avseende särskilt utsatta områden, skulle innebära ett steg i
            rätt riktning mot att hämma den fortsatta tillväxten av utanförskapsområden.
            Frågan om att förbjuda anhöriginvandring om anknytningspersonen
            bor i ett utanförskapsområde bör därför skyndsamt utredas och
            snarast införas.
          </p>
          <head xml:id="i-L6bRcbbNFgWyK5mL8pz7Ay" type="h2">
            Skydd mot missbruk, fusk och våld
          </head>
          <head xml:id="i-UYLRBxXH43JeochoBwMx7z" type="h3">
            Stoppa missbruk av anhöriginvandring
          </head>
          <p xml:id="i-CEdf28adHHKbEKhto1Cr8N">
            Under de senaste årens stora migrationsflöden till Sverige har
            nära hälften av alla uppehållstillstånd beviljats för olika typer
            av anhöriginvandring. Detta aktualiserar frågan om så kallade
            kedjetillstånd. Detta rör sig om fall då en utlänning beviljats
            uppehållstillstånd i Sverige på grund av anknytning till en partner
            och sedan, efter en tid, avslutar relationen och agerar anknytningsperson
            åt en annan utlänning. När denne väl kommer till Sverige kan processen
            upprepas och den hitflyttade i sin tur agera anknytningsperson
            åt ytterligare en utlänning. Ett besläktat fenomen är så kallade
            ”ankarbarn”, som kommer till Sverige genom anknytning till en
            förälder, och därefter kan utgöra ”ankare” för en annan förälder
            och därmed en annan familj.
          </p>
          <p xml:id="i-QYb46mjy9x9PmtPwdssgVq">
            Sverigedemokraterna anser att detta skadar förtroendet för svensk
            migrations­lagstiftning och gör det lätt för skrupelfria personer
            att utnyttja såväl system som människor. Det finns också en integrationspolitisk
            aspekt i att utlänningar som själva inte kommit in i samhället
            ordentligt hämtar hit anhöriga från hemlandet istället för att
            bli en del av Sverige.
          </p>
          <p xml:id="i-SHafiosVgqHFqJ8CZKKgnh">
            Problemet åtgärdades i viss mån genom förändringar i utlänningsrätten
            i juli 2020, då möjligheten att erhålla permanent uppehållstillstånd
            som första tillstånd begränsades och förenades med vissa villkor.
            Likväl kvarstår möjligheten till kedjetillstånd på ett oacceptabelt
            sätt. En utlänning som ursprungligen fått uppehållstillstånd i
            Sverige som anhörig bör därför aldrig kunna utgöra anknytningsperson
            åt en annan anhörig­invandrare. Först då utlänningen upptagits
            till svensk medborgare bör denna möjlighet finnas.
          </p>
          <head xml:id="i-DLu3HGi1ceWjM767FZ71t7" type="h3">
            Skärp bestämmelserna om brusten anknytning
          </head>
          <p xml:id="i-SwZnj1aFNeHFdvPyNfsfn">
            Om en utlänning som kommit till Sverige för att vara med en anhörig
            inte längre är i en relation med den tidigare anhörige, finns
            i svensk rätt vissa möjligheter att ändå kunna stanna i Sverige.
            Regeln tillkom ursprungligen för att undvika beslut som framstod
            som stötande, exempelvis när det gällde våld i nära relationer.
            Bestämmelsen har dock utvidgats över tiden och beviljas i dag
            regelmässigt av helt andra skäl, som olika former av humanitära
            skäl, att sökanden riskerar att bli socialt utstött vid ett återvändande
            eller att sökanden är sjuk eller handikappad. Den beviljas också
            för att utlänningen fått en ”särskild anknytning till Sverige”,
            vilket inte preciseras närmare.
          </p>
          <p xml:id="i-5c9kseftiT2X6F63A4gMc1">
            Sverigedemokraterna anser att regelverket måste skärpas. I andra
            situationer än våld i nära relationer bör det krävas att utlänningen
            har varit bosatt i Sverige med uppehålls­tillstånd på grund av
            anknytning, och uppfyllt kraven, i minst fem år. För det andra
            ska utlänningen ha fört en hederlig vandel. Med tanke på den ringa
            bosättningstid som avkrävs, enligt ovan, bör kraven vara högt
            ställda. För det tredje ska utlänningen ha kommit i varaktig egen
            försörjning med normal levnadsstandard. Slutligen bör utlänn­ingen
            även i övrigt ha en särskild anknytning till Sverige. Här bör
            särskilt beaktas utlänningens svenskkunskaper och integration
            i allmänhet.
          </p>
          <head xml:id="i-W9RhnpzvZFM4nkWF5oVR8o" type="h3">
            Särskilt skydd för barn i anknytningsärenden
          </head>
          <p xml:id="i-CkRD9m6jAztqjjuSCW3pMz">
            Barn är en särskilt utsatt grupp när det gäller anhöriginvandring.
            Som minderårig är man särskilt känslig för påtryckningar och destruktiv
            påverkan från andra, särskilt inom familjen. För att garantera
            att barnets bästa alltid står i centrum anser Sverigedemokra­terna
            att en särskild prövning alltid bör göras när ett barn är anknytningsperson
            i ett anknytningsärende. Prövningen ska ta fasta på om en utlänning
            som vill återförenas med barnet kan inverka menligt på barnets
            utveckling.
          </p>
          <head xml:id="i-6jTJ9auktRWC42gdGhE4vu" type="h3">
            Förenklade regler för återvandrande svenska medborgares familjer
          </head>
          <p xml:id="i-BBHRr1DuCC668oZNiNakG4">
            Svenska medborgare som varit bosatta i utlandet och bildat familj
            träffar ofta på svårig­heter när de försöker återvända till Sverige.
            De har som svenska medborgare, tillsam­mans med sina eventuella
            barn, alltid en ovillkorlig rätt att komma hem. Den andra parten
            i förhållandet betraktas dock i svensk rätt som vilken utlänning
            som helst. Detta betyder att den anhörige måste ansöka om och
            beviljas tillstånd före inresa i Sverige.
          </p>
          <p xml:id="i-JX8SkkEf3vZUx1QdUvtGZi">
            I praktiken kan det innebära att familjen måste splittras för
            att överhuvudtaget kunna påbörja processen att leva tillsammans
            i Sverige, ibland i flera månader. Medan den svenska medborgaren
            med sina barn, som också är svenska medborgare, reser in i Sverige
            för att påbörja sitt liv här, tvingas den andra föräldern stanna
            kvar i utlandet för att vänta på beslut om uppehållstillstånd.
          </p>
          <p xml:id="i-BGNtovBMGJXDScz5kthDzo">
            Som ett familjevänligt parti ser Sverigedemokraterna detta som
            orimligt och vill snarast lösa frågan på ett sätt som värnar både
            samhället och de individer som drabbas.
          </p>
          <p xml:id="i-7N6FLp5bpLp2odUprVoByo">
            Regeln om ansökan utifrån är en hörnsten i den reglerade invandringen
            sedan större delen av ett århundrade och behöver fortsatt gälla.
            Den slår dock särskilt hårt mot utlandssvenskarna och behöver
            anpassas i detta fall. Sverigedemokraterna anser därför att regeringen
            skyndsamt bör utreda möjligheten till undantagsbestämmelser för
            anhörigärenden om väletablerade relationer med utlandssvenskar.
            Ärendetypen bör också prioriteras av Migrationsverket i själva
            handläggningen, så att återvändande utlandssvenskar inte ska tvingas
            att sväva i ovisshet om sin framtid längre än nödvändigt.
          </p>
        </div>
        <div xml:id="i-17xaUd4oESRXum5XtnBN9P" type="motSignatures">
          <list xml:id="i-47m1DCdURAcdWP2VZuUyiB">
            <item xml:id="i-TeQbuq73szgtk64UJG3mYn" who="i-4wsP6LwQoWWj732ozhmgSc">
              Ludvig Aspling (SD)
            </item>
            <item xml:id="i-8PymmkPe1Fmi4b6xrByWTY" who="i-PjV5Vqo4cAe2QPui6MKgGm">
              Nima Gholam Ali Pour (SD)
            </item>
          </list>
        </div>
      </div>
    </body>
  </text>
</TEI>
