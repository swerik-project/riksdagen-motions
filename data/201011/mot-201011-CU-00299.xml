<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-CU-00299">
  <teiHeader>
    <fileDesc>
      <titleStmt>
        <title>Friköp av historiska arrenden</title>
        <author corresp="i-XmKy9xZWRYrVWK3GgNvWyc i-SA8UxFhjAuPobYWN8Y2Qep">av Christer Adelsbo och Annelie Karlsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Friköp av historiska arrenden</title>
          <idno type="rdwebb">GY02C299</idno>
          <rs type="number">C299</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GY02C299/text</ref>
          <ref type="dokument_url_html">http://data.riksdagen.se/dokument/GY02C299</ref>
          <ref type="dokumentstatus_url_xml">http://data.riksdagen.se/dokumentstatus/GY02C299</ref>
          <ref type="doc">http://data.riksdagen.se/fil/F7244097-C912-4B27-AD3E-0984887D6435</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XmKy9xZWRYrVWK3GgNvWyc</idno>
            <name>Christer Adelsbo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-SA8UxFhjAuPobYWN8Y2Qep</idno>
            <name>Annelie Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4pupZjccumnZxGyia7ZzjY" type="signed"/>
        <correspContext corresp="i-4pupZjccumnZxGyia7ZzjY">
          <note type="signatory" corresp="i-XmKy9xZWRYrVWK3GgNvWyc"/>
          <note type="signatory" corresp="i-SA8UxFhjAuPobYWN8Y2Qep"/>
        </correspContext>
        <correspAction xml:id="i-8ZMreDwgrKcDWuMetqSFoY" type="numbering">
          <date when="2010-10-28"/>
        </correspAction>
        <correspAction xml:id="i-PvovG4XfG523XbJQPtFde2" type="submission">
          <date when="2010-10-26"/>
        </correspAction>
        <correspAction xml:id="i-JeTeNQAYp6BWLMQcVxSV8U" type="transfer">
          <date when="2010-10-22"/>
        </correspAction>
        <correspAction xml:id="i-HYF1CHQ6siXNJAqsmc4b5i" type="assigned"/>
        <correspContext corresp="i-HYF1CHQ6siXNJAqsmc4b5i">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-C42USzXXcGJbA8hBAiAtoj" type="motBody">
        <div xml:id="i-NjiwdSCBCs5Sj2tgQUsu4o" type="motProposal" subtype="förslag">
          <head xml:id="i-XwLiew6r7thQW1cudTwPxK">
            Förslag till riksdagsbeslut
          </head>
          <p xml:id="i-2Qit5RX2jHEJTb2dR2GGh8">
            Riksdagen tillkännager för regeringen som sin mening vad som
            anförs i motionen om friköp av historiska arrenden.
          </p>
        </div>
        <div xml:id="i-HnNzVp83YHpc7neopc9qA5" type="motContent">
          <head xml:id="i-33TmWKdaiefjbBEYaVkHKA" type="h1">
            Motivering
          </head>
          <p xml:id="i-UUMroeYpbAowWFuGuknZAk">
            Bönder som skulle vilja köpa loss gårdar de brukat i hundratalsår
            förvägras detta med hänvisning till fideikommisslagar. Dessa evighetskontrakt
            kallas för historiska arrenden.
          </p>
          <p xml:id="i-K87Yh7rNGqDeNmrzW9MU9z">
            En definition på ett historiskt arrende är att godsägaren inte
            ska ha brukat arrendefastigheten sedan år 1900.
          </p>
          <p xml:id="i-Uacn6roAf4LebusCeRJE66">
            I början av 1600-talet ökade den svenska frälsejorden. Det berodde
            delvis på att kronan började sälja skatte- och kronohemman till
            adeln för att bättra på sin svaga statskassa.
          </p>
          <p xml:id="i-Y6kZEniYZE84TKXw3rkFCg">
            Skatten och hyran som dessa bönder betalt till kronan tillföll
            nu adeln. Stärkta av feodala principer från kontinenten såg sig
            adeln samtidigt som ägare av den jorden även om affären formellt
            sett hade gällt rätten att driva in skatt och arrendeavgift.
          </p>
          <p xml:id="i-z9xy6MxCzzSuXzm59NDts">
            Detta faktum gör frälsebondefrågan särskilt pikant. De bönder
            som idag brukar arrenden under fideikommissen kan vara ättlingar
            till statens tidiga bortbytingar offren då staten lade ut skatteindrivningen
            på adlig entreprenad.
          </p>
          <p xml:id="i-DQrnYkKqMFUTp5nviwBdQH">
            Sveriges förändring från jordbrukarsamhälle till industrination
            skedde relativt sent om man jämför med våra europeiska grannar.
            Idag är Sverige ett av världens mest utvecklade länder när det
            gäller demokrati, jämställdhet, offentlig insyn och andra saker
            som vi förknippar med ett modernt samhälle.
          </p>
          <p xml:id="i-Mmk5unp84Cu7Y9ybtLk3vf">
            Men man måste fråga sig, är vi ett så modernt och demokratiskt
            land som vi tror, när regler från 1700-talet ännu blockerar rätten
            till enskilt ägande för befolkningen i hela bygder?
          </p>
          <p xml:id="i-NxPKhQ7EUQGMCstab7P6G4">
            Är vi ett demokratiskt samhälle när en befolkningsgrupp kan utmanövreras
            från sin jord, sin näring, sina hem och sin skapande kultur såsom
            sker p.g.a. att kronan eller staten en gång i tiden avstått sin
            beskattningsrätt till adeln och ridderskapet såsom frälse?
          </p>
          <p xml:id="i-FcJ4KL2622juqRrzgRtzL3">
            Det finns fortfarande kvar rester av det gamla feodalsamhället
            rester som är direkt odemokratiska men som på något envist sätt
            ändå lyckats överleva ända in till 2000-talet. Det är lika häpnadsväckande
            som oförståeligt. Det handlar om rätten eller snarare avsaknaden
            av rätten för jordbruksarrendatorer att friköpa de gårdar som
            man i generationer bebyggt, bebott och brukat under adligt förmyndarskap.
            Först år 2003 upphörde adelns privilegiebrev från 1723, ett nästan
            300 år gammalt lagbrev som styrt stora delar av landsbygdsbefolkningens
            öden.
          </p>
          <p xml:id="i-3xXZW9oBvSPqQu7TM9Rbhm">
            Det är nu hög tid att ta det sista steget och göra sig av med
            den historiska orättvisa som finns kvar från denna tid genom att
            tillåta friköp av historiska arrenden.
          </p>
          <p xml:id="i-QKUA79A3gtT39vwbgmuiFv">
            Det är helt orimligt att brukare sedan generationer och självständiga
            gårdar, som en gång i tiden hamnat under fideikommiss m.fl. historiskt
            betingade ägarkategorier, för all framtid skall vara fråntagna
            rätten att på fri grund utveckla sina jordbruk.
          </p>
          <p xml:id="i-3Pudg5HC6DF34WEUD51vZK">
            Inget annat land i Europa har sedan demokratin införts tillåtit
            fortsatt osjälvständighet för en jordbruksbefolkning under feodalt
            grundade ägarsystem.
          </p>
          <p xml:id="i-JW2x65hizhYS5zD3zXe9Qt">
            En annan aspekt som är viktig att lyfta fram är att arrendatorerna
            själva har fått svara för investeringar, för hela riskkapitalet,
            och därmed har fått bära den totala företagsekonomiska risken
            för växtodling och djurhållning. Det värde som arrendegårdarna
            representerar för jordägarna har alltså till stor del skapats
            genom det arbete som arrendatorerna och deras släkt utfört och
            genom de ekonomiska uppoffringar som de har gjort.
          </p>
          <p xml:id="i-VN1FPSabdb99fneh94dThn">
            Jordägarna har på flera håll chockhöjt arrendeavgifterna. Krav
            på både 50 procent och 100 procents höjning av avgifterna har
            förekommit. Under senare år har det i inte ringa utsträckning
            också förekommit indragning av åkermark till storgodsen från arrendeställen,
            även med välrustade ekonomibyggnader, i det uppenbara syftet att
            komma i åtnjutande av EU-bidrag.
          </p>
          <p xml:id="i-HFfvLuksc6nkRwkTS7ZGQ5">
            Det har gjorts vissa frivilliga överenskommelser där arrendatorer
            getts rätten, av stat och kyrka, att köpa loss det land man brukat
            i århundraden. Men kartläggningar visar att förhållandet är tvärtom
            för adel och storgods: de medger i princip inga friköp. Det är
            hög tid att ändra på denna förlegade orättvisa.
          </p>
          <p xml:id="i-HPqZjYWJDSbAd8xHjHkNH7">
            Frågan har stötts och blötts i Sveriges riksdag men tyvärr har
            lite hänt. Den 30 november 1989 togs ett beslut med stor majoritet
            att avskaffa denna kvarleva, ett beslut som också väckte förhoppning
            hos den yngre generationen arrendatorer. Många unga vägrar ta
            över jorden för att stå under adligt förmyndarskap såsom deras
            föräldrar har gjort. Resultatet blir att jord, hus och allt vad
            bondegenerationer har skapat blir ännu en gåva till arvtagare
            till adel och storgodsen.
          </p>
          <p xml:id="i-7i6nAE93MZV6hTaqfjeqB8">
            Många unga känner olust över att gå in i ett system de anser
            hör det förgångna till. De har växt upp och utbildat sig till
            lantbrukare under en tid med vetskap om riksdagens klara ställningstagande
            1989, om att friköpsrätt skulle genomföras.
          </p>
          <p xml:id="i-DanqDLt4SfN9CssXqHvnXQ">
            1990 års arrendekommitté (SOU 1991:85) följde upp 1989 års riksdagsbeslut
            genom att enhälligt förorda en friköpslag som skulle omfatta bönder
            under adeln, kyrkan, Domänverket samt universiteten.
          </p>
          <p xml:id="i-At7fUZ1SLT5wsZce3RaTTS">
            Vad vi nu 20 år senare kan konstatera är att trots riksdagsbeslut
            och klara förord för friköpsrätt från Arrendekommittén har någon
            sådan fortfarande inte införts.
          </p>
          <p xml:id="i-UkzRRG8U9sbWpX1qzPdKF2">
            Senaste statliga utredningen om historiska arrenden är från 2003,
            skriven av rådmannen Ylva Norling Jönsson.
          </p>
          <p xml:id="i-41YsvjU44wHvedcNqnQEiJ">
            Utredaren finner spår av obalans, ojämn erfarenhet av tvister,
            ekonomisk ojämlikhet i fråga om att driva mål vidare till högre
            rättsinstanser. Argumenten kan inte lämnas utan avseende skriver
            hon. För arrendatorn är gården både hem och inkomstkälla, medan
            den för jordägaren endast representerar en del av det totala markinnehavet.
          </p>
          <p xml:id="i-NtVF8oeD7nf73WwVaRraGK">
            Trots detta kommer hon till slutsatsen att det är ett fåtal och
            alltjämt minskande antal individer som en friköpslag för historiska
            arrenden skulle beröra. Kan hon inte se att det finns ett allmänt
            intresse att en lag om friköp av historiska arrenden införs?
          </p>
          <p xml:id="i-WTmqUtg2exhzW5mAAywyfv">
            Utredningens slutsats är mycket svår att förstå. Man hänvisar
            i princip till att de som drabbas är så få att vi inte behöver
            göra något. Detta tar inte på något vis bort den orättvisa som
            arrangemanget med historiska arrenden skapar. Om vi skulle föra
            samma resonemang så fort det handlar om minoritetsgrupper undrar
            jag vad vi skulle få för samhället. Det känns inte bra om man
            skall lägga locket på i detta ärende med denna utredning som utgångspunkt.
          </p>
          <p xml:id="i-F7H4S3ZQsb6tAvM4GGseSw">
            Det har också framkommit nya alarmerande saker efter det att
            utredningen kom, bl.a. följande: En mycket häpnadsväckande dom
            mot en arrendator som haft sin gård i fyra generationer och ville
            överlåta verksamheten till sin son, som hela livet varit inställd
            på just detta. Av någon anledning motsatte sig greven detta för
            att han ville ha marken själv, en mark som han aldrig själv har
            brukat.
          </p>
          <p xml:id="i-ALLV4BfMgVmEs95wwnZgyw">
            Ett annat problem som dykt upp på senare tid är att många jordägare
            försöker komma åt kontrollen av de stödrätter som tillhör brukarna.
            Banker har börjat kräva högre säkerhet för kredit. Detta är något
            som också har drabbat flera arrendatorer som inte äger sin egen
            fastighet.
          </p>
          <p xml:id="i-SaiUaxqp7NLneEMykW5eWM">
            Att det råder obalans mellan adeln och storgodsägarna och arrendatorerna
            är det ingen tvekan om. Ett fall från våra hemtrakter är ganska
            slående. Arrendefamiljen har inte rätt att släppa lös sin hund
            på den mark som han har brukat och bebott sedan 1838 samtidigt
            som greven säljer jakt på buruppfödda rapphöns på deras mark.
          </p>
          <p xml:id="i-Uixf82V4vhKcwDhz3GPgNH">
            Denna aggressiva attityd hos adeln och storgodsägare är djupt
            oroande. Detta gör inte att de blir mer benägna att självmant
            bevilja friköp utan det ger snarare signalen att inte ens godkänna
            släktövertagande längre.
          </p>
          <p xml:id="i-XaDA1AVpVvHWGhsjxQTJDA">
            Adeln har en grundprincip: man säljer aldrig mark.
          </p>
          <p xml:id="i-QUywn4BogRt1vW2ea8oKb7">
            Vi måste vakna och börja reagera på det som håller på att ske;
            det börjar hasta med att införa den historiska reformen, om det
            skall finnas några kvar att rädda till enskilt ägande.
          </p>
          <p xml:id="i-6V1fizkaKBrq7KBT58Gefk">
            I Danmark och andra nordiska länder har man gjort något åt detta
            och infört en laglig rätt till friköp av historiska arrenden.
            Danmark gjorde detta redan 1919. Det är dags att Sverige gör detsamma.
            Vi måste våga erkänna att vi har kvar ett gammalt ståndsbetingat
            ägarmandat över hela bygder som blockerar och fortsätter att blockera
            rätten till enskilt ägande för jordbruksbefolkningen. Grundbulten
            i frågan är att det är en kvarleva från ett helt annat samhällssystem.
          </p>
          <p xml:id="i-7RCAMY5vTKvDjxiwcYUDN3">
            Att avskaffa de sista resterna av ett feodalt system borde vara
            en självklarhet. Det är dags att vi anpassar verkligheten till
            den bild vi gärna målar upp av det moderna Sverige. Det är hög
            tid att ta bort de sista resterna av feodalsamhället.
          </p>
        </div>
        <div xml:id="i-UzQ6NWbL8LvJWvECSDjTaF" type="signatureBlock">
          <list xml:id="i-PtmoouDYs5TtezNccf27Uz">
            <item xml:id="i-46VynDSeX6v2wppi4nB8wB" who="i-XmKy9xZWRYrVWK3GgNvWyc" type="signature">
              Christer Adelsbo (S)
            </item>
            <item xml:id="i-9ofFYHU2eVBirP5Q2v2b1E" who="i-SA8UxFhjAuPobYWN8Y2Qep" type="signature">
              Annelie Karlsson (S)
            </item>
          </list>
        </div>
      </div>
    </body>
  </text>
</TEI>
