<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-MJU-00465">
  <teiHeader>
    <fileDesc>
      <titleStmt>
        <title>Biogas</title>
        <author corresp="i-C2s3YhmmVmNkgvznmmnD4x">av Per Bolund m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Biogas</title>
          <idno type="rdwebb">GV02MJ465</idno>
          <rs type="number">MJ465</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GV02MJ465/text</ref>
          <ref type="dokument_url_html">http://data.riksdagen.se/dokument/GV02MJ465</ref>
          <ref type="dokumentstatus_url_xml">http://data.riksdagen.se/dokumentstatus/GV02MJ465</ref>
          <ref type="doc">http://data.riksdagen.se/fil/46DAE94B-3394-4868-AE76-18B82C4BDCEA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6E3ZU6Q2tN7BEMMPbktget" type="signed"/>
        <correspContext corresp="i-6E3ZU6Q2tN7BEMMPbktget">
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-5QNmudGpnjjRJCTYzakn9H"/>
          <note type="signatory" corresp="i-2EZPhWWR7yHztg3zN2aNvh"/>
        </correspContext>
        <correspAction xml:id="i-yZpwcyHVC39NGEkt9yBEa" type="referral">
          <date when="2007-10-16"/>
        </correspAction>
        <correspAction xml:id="i-CvisZVw6DfHD5bqzXE7Hfp" type="dismissal">
          <date when="2007-10-16"/>
        </correspAction>
        <correspAction xml:id="i-BnrrHwyLuLZBjaxQBKQ66o" type="numbering">
          <date when="2007-10-09"/>
        </correspAction>
        <correspAction xml:id="i-U6a1iHttJGyPY9xjv7uzG8" type="submission">
          <date when="2007-10-05"/>
        </correspAction>
        <correspAction xml:id="i-LGsFEdz2wBL37TuGLSCzh" type="transfer">
          <date when="2007-10-05"/>
        </correspAction>
        <correspAction xml:id="i-AzfomYBv57ZfUQySEhZBir" type="assigned"/>
        <correspContext corresp="i-AzfomYBv57ZfUQySEhZBir">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RBimCzoXTkP7HFs2rXcnVk" type="motBody">
        <div xml:id="i-399oWCi888nQaoKUQYH4M5" type="TOC">
          <head xml:id="i-Wsj3foZEkbzPw48NDP7WPG">
            Innehållsförteckning
          </head>
          <list xml:id="i-2jqRKPw5DcGsbq26kGDDZ1">
            <item xml:id="i-U9wiv7oT4mjmbMy1rwPQUV">
              Förslag till riksdagsbeslut 2
            </item>
            <item xml:id="i-MgT5wxQp6BARCdA76YuAmu">
              Motivering 4
            </item>
            <item xml:id="i-QPWtgQ9wp1KMgxPxXoNst">
              Gödsel från problem till resurs 4
            </item>
            <item xml:id="i-XZjCtMGgJ7CKGZsuTZ5vgP">
              Biogasanvändning ger dubbel klimateffekt 6
            </item>
            <item xml:id="i-JaPNmEBozJQfcXLJwzkFJR">
              Biogas gör störst nytta som drivmedel 6
            </item>
            <item xml:id="i-XpKZfDhTWoaf4wxon52CT9">
              Biogas Generation 2 7
            </item>
            <item xml:id="i-AWvsLxqZpu7Dq8yDZXqj3r">
              Tre källor för biogas 8
            </item>
            <item xml:id="i-JT7vM37pscfht4HkwjsXXj">
              Fordonen 8
            </item>
            <item xml:id="i-5tpP1AtD6T4EonGiu8S98e">
              Biogas och annan gas 9
            </item>
            <item xml:id="i-PsE4m3xVfpJyKh684PLSXh">
              Förslag till åtgärder 10
            </item>
          </list>
        </div>
        <div xml:id="i-BdJXweNhBkKeo5CEZDPXzm" type="motProposal" subtype="förslag">
          <head xml:id="i-9R538yMLEyV9ER8PmufFQK">
            Förslag till riksdagsbeslut
          </head>
          <list xml:id="i-GY27E3Yofghwu2dMFMkkBD" style="ol">
            <item xml:id="i-JF2k7FKF5FRMvPhhtXBGyo">
              Riksdagen tillkännager för regeringen som sin mening vad som
              anförs i motionen om att reningsverksgas för lokala bussflottor,
              sopbilar, taxi m.m. är navet i biogasutbyggnaden. 1
            </item>
            <item xml:id="i-UQX3kUYZvy7idiuCSsfGck">
              Riksdagen tillkännager för regeringen som sin mening vad som
              anförs i motionen om att utbyggnaden bör drivas på genom krav
              på en biogasplan för alla kommuner som har eller kommer att få
              biogasproduktion. 2
            </item>
            <item xml:id="i-CbFE5qM2wEcXx73oCPXbBF">
              Riksdagen tillkännager för regeringen som sin mening vad som
              anförs i motionen om att ett nationellt biogasprogram bör tas
              fram av regeringen för att stimulera en sådan utbyggnad. 2
            </item>
            <item xml:id="i-XkJE9HiWrs1nFsWfjjfnve">
              Riksdagen tillkännager för regeringen som sin mening vad som
              anförs i motionen om att ett biogassekretariat bör inrättas med
              syfte att senast 2015 få till stånd minst 100 storskaliga biogasfabriker
              i Sverige av samma modell som den i Linköping. 2
            </item>
            <item xml:id="i-VGEjES4JbRLbsm1ki71XYF">
              Riksdagen tillkännager för regeringen som sin mening vad som
              anförs i motionen om att sekretariatet och Energimyndigheten bör
              samordna beställarna i en teknikupphandling för att få fram bättre
              teknik och lägre kostnader för biogasfabriker. 2
            </item>
            <item xml:id="i-J3T1SigoYavVrH43VgXRRW">
              Riksdagen tillkännager för regeringen som sin mening vad som
              anförs i motionen om att sekretariatet tillsammans med svenska
              och utländska kommuner bör ordna teknikupphandling för att få
              fram större volym, bättre teknik och lägre kostnader för biogasbilar,
              biogasbussar och biogassopbilar. 2
            </item>
            <item xml:id="i-3dR2bqC6fh4AEFFejEAPWC">
              Riksdagen tillkännager för regeringen som sin mening vad som
              anförs i motionen om att Sverige aktivt ska arbeta för att föra
              ut resultaten till framför allt andra Östersjöländer för att minska
              övergödningen från jordbruk och reningsverk.
            </item>
            <item xml:id="i-S6UR3GtwCtYDVzi7f5ihHu">
              Riksdagen tillkännager för regeringen som sin mening vad som
              anförs i motionen om att utreda hur skatten för förmånsbilar kan
              grundas på koldioxidutsläpp. 3
            </item>
            <item xml:id="i-JP41TJUu4t7MGBa6LnmGE7">
              Riksdagen tillkännager för regeringen som sin mening vad som
              anförs i motionen om att Sverige ska verka för att EU:s jordbrukssubventioner
              inriktas på mer biogas.
            </item>
            <item xml:id="i-17vHyPVcwfDV9C7j3AFFRD">
              Riksdagen tillkännager för regeringen som sin mening vad som
              anförs i motionen om att sekretariatet ska inventera landets livsmedelsindustrier
              efter lämpliga biogas­källor. 2
            </item>
            <item xml:id="i-TH2ra6oV4332bL9FZ8FfEv">
              Riksdagen tillkännager för regeringen som sin mening vad som
              anförs i motionen om att sekretariatet ska inventera möjligheterna
              att öka biogasproduktionen och dess användning för drivmedel vid
              reningsverk. 2
            </item>
            <item xml:id="i-LSRMFwvrD4zZzFi8M58N2Q">
              Riksdagen tillkännager för regeringen som sin mening vad som
              anförs i motionen om att kommuner ska ha krav på sig att utveckla
              sin kollektivtrafik, färdtjänst och egna fordon mot mer förnybara
              bränslen och särskilt biogas. 1
            </item>
            <item xml:id="i-JD7aNbdsyiDu3epkKNRGzd">
              Riksdagen tillkännager för regeringen som sin mening vad som
              anförs i motionen om att statlig miljöbilsupphandling ska omfatta
              minst 90 % av bilinköpen och att biogasbilar ska prioriteras.
              4
            </item>
            <item xml:id="i-LowgBvzH6s7ZnEtrsA674V">
              Riksdagen tillkännager för regeringen som sin mening vad som
              anförs i motionen om att stödet för biogasfabriker ska vara baserat
              på produktion av biogas, alltså inte bara investeringsstöd. 2
            </item>
            <item xml:id="i-KbXATymcoN5bCUwkanBadY">
              Riksdagen tillkännager för regeringen som sin mening vad som
              anförs i motionen om att omhändertagande av stallgödsel, gröngödsel
              och livsmedelsindustriavfall kräver dels investeringsbidrag för
              biogasanläggningar, dels att bönder, innehavare av ridstall etc.
              får betalt för sin gödsel. 2
            </item>
            <item xml:id="i-CaBk725UTPvTgPEwjcHpfj">
              Riksdagen tillkännager för regeringen som sin mening vad som
              anförs i motionen om att det bör skrivas in i Jordbruksverkets
              regleringsbrev att det ska ändra sina föreskrifter så att biogasproduktion
              från gödsel gynnas.
            </item>
            <item xml:id="i-YLKmpn6Gk8ZXUYHM4UeisV">
              Riksdagen tillkännager för regeringen som sin mening vad som
              anförs i motionen om att det ska vara möjligt för gasmackar som
              säljer en blandning av fossil/naturgas och biogas att tanka grön
              gas. 3
            </item>
            <item xml:id="i-QpHp4tFPvkZ6gqLkdmvJzx">
              Riksdagen tillkännager för regeringen som sin mening vad som
              anförs i motionen om att utreda om sopdeponering och avfallsförbränning
              kan motverkas genom höjd skatt. 3
            </item>
            <item xml:id="i-VKWHZXsrEcbMw6hVyhR3Qw">
              Riksdagen tillkännager för regeringen som sin mening vad som
              anförs i motionen om att separation av biologiskt nedbrytbart
              hushållsavfall ska gynnas.
            </item>
            <item xml:id="i-5vCwifBZSD85sRZghPuG5U">
              Riksdagen tillkännager för regeringen som sin mening vad som
              anförs i motionen om att utreda om skatten på handelsgödsel, särskilt
              kväve, bör höjas, bl.a. för att förbättra marknaden för rötrester
              från biogas från gödsel, gröngödsel och avfall från jordbruk och
              livsmedelsindustri. 3
            </item>
            <item xml:id="i-WizmYtwSAXJd8jusn6f9Tr">
              Riksdagen tillkännager för regeringen som sin mening vad som
              anförs i motionen om att kommunerna, eller av kommunerna anlitade
              företag, kommer att få ökade kostnader för produktion och distribution
              av biogas. 2
            </item>
            <item xml:id="i-PMfcf6KxYXpGBinmUvLW9K">
              Riksdagen tillkännager för regeringen som sin mening vad som
              anförs i motionen om att regering och riksdag bör slå fast som
              mål: minst 5 TWh biogas till 2015. 2
            </item>
            <item xml:id="i-Lax8BdgC6bfSguShmy7baQ">
              Riksdagen tillkännager för regeringen som sin mening vad som
              anförs i motionen om mål om minst en biogasmack i varje kommun
              senast 2020. 1
            </item>
            <item xml:id="i-Lt4LxK2g9MC859FqGSNoib">
              Riksdagen tillkännager för regeringen som sin mening vad som
              anförs i motionen om att skatten på bensin och diesel bör höjas
              av klimatskäl, vilket också gynnar biogas. 3
            </item>
            <item xml:id="i-GGGMCXaNiczPbhZniXnLhL">
              Riksdagen tillkännager för regeringen som sin mening vad som
              anförs i motionen om att en biogasutredning bör tillsättas snarast.
              2
            </item>
          </list>
          <p xml:id="i-MyJWjqjUhLE3PVaegfFPRB">
            1 Yrkandena 1, 12 och 23 hänvisade till TU.
          </p>
          <p xml:id="i-RHkVthoFd49oGsQ5jGKrt5">
            2 Yrkandena 26, 10, 11, 14, 15, 21, 22 och 25 hänvisade till
            NU.
          </p>
          <p xml:id="i-7XpmCaYBn8iiKVH1Jyn2oe">
            3 Yrkandena 8, 17, 18, 20 och 24 hänvisade till SkU.
          </p>
          <p xml:id="i-5UJSrmNg65e6NJNAiDjUvJ">
            4 Yrkande 13 hänvisat till FiU.
          </p>
        </div>
        <div xml:id="i-Mg7QaXwafE3WvHv1xQntYD" type="motContent">
          <head xml:id="i-D2GZdAHEyE7qT9CMi4sPm8" type="h1">
            Motivering
          </head>
          <p xml:id="i-9pfPmZBGvE6UUdKb9e5Syo">
            Att använda biogas som drivmedel har många stora fördelar.
          </p>
          <p xml:id="i-TrsogZRhWBtox6ipZgzqNS">
            Biogas kan:
          </p>
          <list xml:id="i-9cdySjPxuL22oJzVCLxQaB" style="ul">
            <item xml:id="i-UrwqzS6UjMTnPZH4T8HYgg">
              ersätta stora mängder bensin och diesel i Sverige och de flesta
              andra länder,
            </item>
            <item xml:id="i-VK5RuS9aCDoN8UX3BrN7hW">
              ge bättre ekonomi åt jordbruket, särskilt för mjölkgårdar,
            </item>
            <item xml:id="i-NkeXvfZP6rf7tqERaej1vH">
              ge jobb väl utspridda över landet,
            </item>
            <item xml:id="i-CFydhAmqgVF7TQM1PvCeDx">
              minska jordbrukets stora utsläpp av växthusgaser,
            </item>
            <item xml:id="i-Jdq5PJUim7yLW7nG6WDrCr">
              minska övergödningen på land och i vatten,
            </item>
            <item xml:id="i-7daWrPtTbtw6yvWZuiXvTx">
              minska buller och avgaser i städer,
            </item>
            <item xml:id="i-FuFe62vqDrfJx9XSBQB8Z5">
              minska behovet av handelsgödsel (som använder mycket energi och
              bidrar till övergödning),
            </item>
            <item xml:id="i-ogUVow5a8KtLPioW9FgA8">
              bidra till att rädda den svenska fordonsindustrin,
            </item>
            <item xml:id="i-PL4Fg1w4pVsF9W86JWhQuu">
              ge exportjobb i flera led om Sverige behåller sin tätposition
              svenska företag är i en bra position.
            </item>
          </list>
          <p xml:id="i-Ku1VW8cbhLuPHFDQ2K1YWW">
            Detta kan låta visionärt. Men alla delar finns faktiskt redan
            på plats:
          </p>
          <list xml:id="i-7RwtPiy13RfWh8AnfM7pQE" style="ul">
            <item xml:id="i-YDnLFmT1Q3V5S7EPhRtVh2">
              Det finns ett flertal olika bilmodeller som kan köras på biogas,
              såväl personbilar som bussar och andra tyngre fordon.
            </item>
            <item xml:id="i-RyW856CvtvJ3NNrNEzyfCB">
              Det finns ett biogasdrivet tåg på sträckan LinköpingVästervik.
            </item>
            <item xml:id="i-5ke5xm41Wq4WWYNBdhYYdf">
              Det finns 70 biogasmackar i Sverige, men det kommer snart att
              bli 130.
            </item>
            <item xml:id="i-WSFzg8YHCKuuHXKkQg6oi4">
              Det finns många gasmackar även i andra länder.
            </item>
            <item xml:id="i-7BkC5h5HPNwhA7S5X4fRpD">
              Det finns mer än 200 anläggningar som producerar biogas.
            </item>
            <item xml:id="i-C2UeniKv9qeGnDrueEKHpM">
              Produktion och verkningsgrad har ökat på kort tid.
            </item>
            <item xml:id="i-V2keWR1BY77rtWq4Qi7J1R">
              Det finns lätt tillgängliga råvaror för att producera 50 gånger
              mer biogas än i dag.
            </item>
          </list>
          <p xml:id="i-8774uKenoA6nZVSoeidZ1s">
            De viktiga delarna för en stor expansion finns, men än så länge
            har inte biogasen tillräcklig omfattning för att spela någon roll
            för att minska olja och utsläpp. Flera lokala exempel visar att
            med politiska beslut kan biogasen bli en energikälla att räkna
            med.
          </p>
          <p xml:id="i-PByaGD2sqAAWQqgW9PkB3H">
            I Linköping kör mer än 600 fordon på biogas: samtliga innerstadsbussar
            och 70 procent av alla taxibilar och sopbilar. Trenden är stadigt
            ökande. Biogas står för 5 procent av drivmedelsförsäljningen i
            Linköping, och det kommer att bli mer. Den viktigaste råvaran
            i Linköping är slakteriavfall, vilket inte är en så stor resurs
            annat än lokalt. Men man använder också stallgödsel som är en
            mycket större råvarubas.
          </p>
          <head xml:id="i-XM1b4t94gUMtxN2uzzDYSp" type="h2">
            Gödsel från problem till resurs
          </head>
          <p xml:id="i-SnaBZNEuwCXva4AiFNpNAT">
            Gödseln från djur, mest kor, svin och hästar, har ett energiinnehåll
            på över 14 TWh, vilket motsvarar 30 procent av bensinförbrukningen:
            det skulle räcka för att driva mer än en miljon bilar. I praktiken
            går det aldrig att ta tillvara all gödsel men dock en stor del.
          </p>
          <p xml:id="i-AV9qDguV2a9pbRcbKSzHHD">
            Det är inte den enda fördelen med att producera biogas från gödsel.
          </p>
          <p xml:id="i-Hqw5VQJEXUzoHsiRqxp2uJ">
            I dag läggs den mesta stallgödseln på åker som näringstillförsel
            för växande gröda. Det betyder att energin i gödseln går förlorad,
            för växter använder inte energi, de utvinner den från ljuset.
            Det grödan har nytta av är gödselns innehåll av näringsämnen:
            kväve, fosfor och kalium och några spårämnen.
          </p>
          <p xml:id="i-6F5f67paAGFYft85c1R2xT">
            Dessutom går en väsentlig del av särskilt kvävet i gödseln förlorat
            till luften, bland annat i form av ammoniak. Det är därför det
            luktar.
          </p>
          <p xml:id="i-PLfhbrGyqbYt1RRgjX6HSV">
            Kväve och fosfor från både stallgödsel och handelsgödsel läcker
            också ut från åkern. Det innebär dels att grödan går miste om
            näringsämnena, dels att övergödningsproblem uppstår i sjöar, åar
            och i havet. En del av kvävet omvandlas i gödselbrunnen, på åkern
            eller i vattendragen till dikväveoxid. Det är inga stora mängder
            i ton, men dikväveoxid är en 296 gånger starkare växthusgas än
            koldioxid, så i Sveriges rapportering av växt­husgasutsläpp till
            EU och FN är det en väsentlig post.
          </p>
          <p xml:id="i-3Ew5ozRepuPd49DPQuDYAf">
            Metan som läcker ut från gödselbrunnar och från åker är också
            en stark växthusgas.
          </p>
          <p xml:id="i-AgpWsC8QahbUSJTDf2rPdX">
            Jordbruket står för ca 1/8 av de svenska växthusgasutsläppen,
            och en stor del av det beror på gödseln. Om man gör biogas av
            stallgödsel och även gröngödsel, växter som plöjs ned i åkern,
            så minskar näringsläckaget till luft och vatten. (Lukten minskar
            också.) Istället finns all näring kvar i den så kallade rötresten,
            som också säljs som biogödsel och får användas i KRAV-jordbruk.
            Näringen i rötresten är dessutom lätt att ta upp för grödan lättare
            än från färsk stallgödsel eller gröngödsel. Det betyder att näringsläckaget,
            och övergödningen, minskar. Mindre näringsförluster betyder mindre
            behov av handelsgödsel. Handelsgödsel är dyr för bonden och är
            miljöskadlig på många sätt. Den kräver också mycket energi för
            sin framställning.
          </p>
          <p xml:id="i-9Bx74CFzU3FoS4425vMmSM">
            Rötresten är av särskilt stort värde för ekologiska jordbrukare.
          </p>
          <p xml:id="i-V6LgVVoRWkZ5ZN8zp8wFue">
            I ett längre perspektiv måste man också kunna sluta kretsloppet
            för människans urin och fekalier. Det kan inte vara en bra idé
            att betala mångmiljardbelopp för att på ett energikrävande och
            ganska ineffektivt sätt ta bort kväve och fosfor ur avloppet och
            sedan köpa nytt konstgödselkväve och ny fosfor för att ersätta
            dem!
          </p>
          <p xml:id="i-7x728Tcy82RUbWxKnrK7zA">
            I dag produceras ungefär 1,5 TWh biogas per år: 0,8 från reningsverk,
            0,4 från deponier, 0,1 från industriellt avlopp, 0,2 från särskilda
            rötningsanläggningar och 0,02 från gårds- och pilotanläggningar.
            Sammanställningen är visserligen färsk, men siffrorna är föråldrade
            och troligen i underkant. Däremot finns det bra statistik på hur
            mycket biogas som säljs på mackar: 23,7 miljoner normalkubikmeter,
            vilket är 0,15 TWh. Redan i dag produceras alltså tio gånger mer
            biogas än vad som används till drivmedel.
          </p>
          <p xml:id="i-JCz5sFbEWkfaqoqGyxyv6u">
            Av det som inte används som drivmedel läcker en del ut till atmosfären,
            en del facklas (det vill säga eldas upp utan att energin tas till
            vara) och en del blir lokal­uppvärmning, processvärme (reningsverk)
            eller fjärrvärme.
          </p>
          <head xml:id="i-2a375PY7Yq7dKzYBJ5b9fv" type="h2">
            Biogasanvändning ger dubbel klimateffekt
          </head>
          <p xml:id="i-SU8Uy1iQMhpzyDsJCnJRka">
            Det har pågått en diskussion i många år om huruvida olika biobränslen
            verkligen är koldioxidneutrala. Förbrukningen av fossil energi
            vid produktion och distribution kan ge upphov till vissa utsläpp
            av klimatpåverkande gaser som i vissa tillämpningar kan utgöra
            en betydande del av deras energivärde. Etanol från konventionellt
            odlat spannmål ger en viss klimatpåverkan genom att man använder
            handelsgödsel, och även från arbetsmaskiner och transporter. En
            färsk studie anger att etanol från vete minskar växthusgasutsläppen
            med 70 procent jämfört med bensin.
          </p>
          <p xml:id="i-7tefP6SfrFjE9HdizLnwtG">
            Den problematiken finns inte alls för biogas från gödsel. Tvärtom!
          </p>
          <p xml:id="i-9VBRc82NX7xEEeJRJpwGaY">
            Biogas från gödsel ger en minskning med så mycket som 180 procent.
            Förklaringen är förstås att man minskar utsläppen av metan och
            dikväveoxid genom att använda gödseln till biogas. Om 5 av 11
            TWh djurgödsel rötas till biogas för att ersätta bensin skulle
            enligt denna beräkning Sverige kunna minska växthusgasutsläppen
            med motsvarande 2,5 miljoner ton koldioxid. Det motsvarar cirka
            en femtedel av utsläppen från svenska personbilar.
          </p>
          <p xml:id="i-P74oecVeHcKSbXwDLED3oQ">
            Om man värderar en minskning av växthusgasutsläpp till 920 kronor
            per ton, vilket är den svenska koldioxidskatten, så är den minskningen
            värd 2 300 miljoner kronor per år.
          </p>
          <p xml:id="i-7zReJadEgLCsP8FmeQgr6w">
            Även biogas från gröngödsel ger en dubbel utsläppsminskning.
          </p>
          <head xml:id="i-T3UZMhuwrf5akAXAJpjgj5" type="h2">
            Biogas gör störst nytta som drivmedel
          </head>
          <p xml:id="i-MXjGyLsxdMcqKk2ZxiyafN">
            En del av den gas som utvinns ur reningsverk och soptippar kommer
            till nytta på annat sätt än som drivmedel, oftast för uppvärmning
            men även för el.
          </p>
          <p xml:id="i-3psVocf9PXEiB8fFoL7zCD">
            I Tyskland används de många gårdsbaserade biogasanläggningarna
            nästan uteslutande för elproduktion.
          </p>
          <p xml:id="i-KMokS9zSWhKdTqKMaHsWzx">
            Det är givetvis bättre om gasen utnyttjas på något sätt än om
            den facklas bort, eller ännu värre, läcker ut som metan till atmosfären.
          </p>
          <p xml:id="i-AAawSS9AKPBaFRTJ4ZV1uJ">
            Den största klimatpolitiska utmaningen i Sverige finns i transportsektorn.
            Inom el- och värmesektorn har vi goda möjligheter att med andra
            biobränslen ersätta fossila bränslen, och det har vi redan gjort
            till stor del. Världens och Sveriges bilar, lastbilar, bussar,
            flygplan och fartyg drivs nästan uteslutande med oljebaserade
            drivmedel. För att bryta oljeberoendet och koldioxidutsläppen
            behövs både snålare fordon och ändrade trafikmönster. Men vi behöver
            också använda så mycket förnybara bränslen vi kan få fram på rimliga
            ekonomiska, ekologiska och sociala villkor. Biogas har alla förutsättningar
            att bli ett av de drivmedel på vilket vi driver framtidens fordon.
          </p>
          <p xml:id="i-WCwprP94bB3NxRi2szE2Ly">
            Det är därför strategiskt viktigt att framför allt öka biogasanvändningen
            vad gäller drivmedel.
          </p>
          <p xml:id="i-P5VVvEgqrBaoP2aR9GvdBi">
            En extrabonus av biogas är att det kan minska buller.
          </p>
          <p xml:id="i-WeXVMrRXcYucj5E9YKjtNg">
            I Indien och Kina finns sedan länge miljoner lokala biogasanläggningar.
            Där används gasen framför allt för uppvärmning och matlagning.
          </p>
          <p xml:id="i-VEoqArLGRcf9QvfcsjVzdh">
            I Tyskland finns över tusen gårdsbaserade biogasanläggningar.
            De producerar el som säljs till ett högt, fast pris till elnätet.
          </p>
          <p xml:id="i-PPLiV54LZLUBwfnQpsgdvu">
            Fördelen med detta (i Tyskland) är att det är småskaligt. Nackdelen
            är att det är förhållandevis ineffektivt och dyrt. 60 procent
            av biogasens energi går förlorad, ännu mer om man räknar från
            gödselns energiinnehåll. Om gasen istället eldas för värme kan
            en större del av energin komma till nytta, om värmebehovet finns
            någorlunda samtidigt som gasproduktionen.
          </p>
          <p xml:id="i-9GRta9wH2rJHYmbkkJUHqM">
            Drivmedelsproduktion förutsätter förhållandevis stora anläggningar.
            Det kommer knappast att fungera att varje bonde framställer biogas
            som drivmedel. I en större anläggning, som den i Linköping, kan
            man däremot effektivt omvandla gödsel och andra substrat till
            gas.
          </p>
          <p xml:id="i-GaCWCk3Ji4VmP7aL2RSuWK">
            Det finns naturligtvis en gräns för hur långt det är lönt att
            transportera in gödsel, och att transportera tillbaka rötningsresten,
            men det finns anledning att tro att det ofta är samhällsekonomiskt
            lönsamt.
          </p>
          <p xml:id="i-Mxneiz3sovzqbZq4GgeEhA">
            I Sverige finns det därför skäl att satsa på både gårdsbaserad
            biogas och på mycket större system, som också tar emot gödsel
            från närområdet.
          </p>
          <p xml:id="i-Bo3PQcTPcWymuLBf5Rvzdx">
            Eftersom det ger mycket stora miljöfördelar för samhället att
            göra biogas från gödsel så måste bonden få en klar ekonomisk fördel
            av det.
          </p>
          <head xml:id="i-EL8bxKMcxcPwdYcGF7ppXP" type="h2">
            Biogas Generation 2
          </head>
          <p xml:id="i-WSWTitzGLE9exoaSoeoN1X">
            Biogas framställs av mikroorganismer. Dessa kan bryta nästan
            vilket organiskt material som helst, även den annars svårnedbrytbara
            cellulosan. Även kor och andra idisslare använder mikroorganismer
            för sin nedbrytning av cellulosa.
          </p>
          <p xml:id="i-Cwtc8rAAfX5nTGHSh8cVmV">
            Produkten av mikroorganismernas arbete är dels ett näringsrikt
            slam, dels en gas som består av metan och koldioxid. Om gasen
            renas består den av nästan enbart metan, dvs. kemiskt samma gas
            som naturgas eller fossilgas.
          </p>
          <p xml:id="i-ApyHcirJRqXHP97edfLJ2w">
            Mikroorganismerna kan bara verka i vatten, i en syrefri miljö.
            De kan bryta ner de flesta biologiska material, men är betydligt
            mindre effektiva vad gäller nedbrytning av vattenavstötande material
            som trä.
          </p>
          <p xml:id="i-7HyzX5QmVhaJVzunmqg7Sn">
            Om man vill använda skogsavfall och energiskog till drivmedel
            krävs en annan metod, förgasning under hög värme. Slutprodukten
            kan då bli metanol, syntetdiesel, DME eller metan. Den tekniken
            finns inte kommersiellt tillgänglig, men kan bli det ganska snart.
          </p>
          <p xml:id="i-LDztYLUz2eDE6D8tSE3WBe">
            Det ena behöver inte utesluta det andra. Man kan samproducera
            biogas och syntet­diesel (som direkt kan blandas i vanlig diesel
            och användas i vanliga dieselmotorer) eller något annat bränsle.
          </p>
          <p xml:id="i-5PEjzNvyFHKWFtaFhWpSt5">
            Det behöver inte heller finnas någon motsättning mellan etanol
            och biogas. Man kan förbättra utbytet från etanol mycket kraftigt
            genom att producera biogas från rest­produkten drank, och ännu
            bättre blir det om man också använder halm i processen. Detta
            är teknik som delvis finns och fungerar vid etanolfabriken i Norrköping.
          </p>
          <p xml:id="i-NsF18i5npYG7ovnFQ4ERpu">
            Tekniken är i hög grad tillämplig också på etanolproduktion från
            exempelvis socker­rör i Brasilien och andra tropiska länder.
          </p>
          <head xml:id="i-3aZ3UfHLcfGFDsbnkbiY9t" type="h2">
            Tre källor för biogas
          </head>
          <p xml:id="i-8CMAajE3PmfSAuKEyCym7S">
            Den första källan för biogas är reningsverk. Det finns cirka
            2 000 kommunala renings­verk i Sverige, varav 139 med rötkammare,
            och därtill ett antal reningsverk med rötkammare i skogsindustri
            m.m.
          </p>
          <p xml:id="i-YMmpkoyKw1S6U5yeDgu3AL">
            Där produceras alltid biogas även om den inte alltid tas om hand.
            En enkel tumregel säger att biogas från reningsverk räcker till
            att driva den lokala bussflottan på orten. Det är en strategiskt
            viktig struktur för att bygga upp en biogasinfrastruktur i landet.
            Om allt fler reningsverk använder sin biogas för lokala fordonsflottor
            så skapas ett nät av biogas över landet, och utanför landet.
          </p>
          <p xml:id="i-Ae8pvujzgSwCaQ6q5siifx">
            Detta är också exakt vad som håller på att hända. Men fortfarande
            används inte den mesta biogasen för sitt bästa användningsområde,
            alltså till drivmedel.
          </p>
          <p xml:id="i-Pzj4J4x2p4m99yWatnovA4">
            Den andra källan är sopor. Genom förbudet mot deponering finns
            det nu ett vägval: bränna eller kompostera det biologiska avfallet.
          </p>
          <p xml:id="i-9yRYEJiteMLcAhGWC1g6WB">
            Förbränningen ger en långsiktig låsning. Visserligen ger det
            ett billigt bränsle för fjärrvärmen, eftersom värmeverken får
            betalt för att ta hand om avfall och bränna det. Genom att istället
            röta avfallet får man mera biogas.
          </p>
          <p xml:id="i-JBMr4jZm2mv59zGwZ8uKWc">
            Konflikten är så skarp att Ny Teknik talar om sopkrig. Konflikten
            berör sopmonopolet och går delvis mellan kommunerna och Återvinningsföretagen.
            Enligt beräkningar från Scandinavian Biogas, ett svenskt företag
            som utvecklar och säljer biogasanläggningar, skulle hushållens
            matrester kunna ge 70 miljoner liter bensin och minska koldioxidutsläppen
            med 230 000 ton om året.
          </p>
          <p xml:id="i-YKhYUqxPR4B4AerxjNzQeY">
            Den tredje källan till biogas är gödsel, jordbruksavfall, slakteriavfall,
            avfall från livsmedelsindustrin samt drank från etanolfabriker.
          </p>
          <p xml:id="i-9R4TNMBn7Kjw45aqpPTaDZ">
            Biogas från alla dessa tre källor kan byggas ut i snabb takt
            under förhållandevis lång tid. I en doktorsavhandling från 2006
            hävdas att om samtliga substrat används så kan 1520 TWh biogas
            produceras.
          </p>
          <p xml:id="i-LAMUSRHZUPnzT2TxYkkSjZ">
            Dit hör också odling av energigrödor på trädamark.
          </p>
          <p xml:id="i-A7Ne88tRZofzku1sSyJFWe">
            Med tillräckligt stora lokala flottor växer det också fram en
            marknad för privatbilar, lastbilar, färjor och tåg.
          </p>
          <p xml:id="i-7gMxY6cVQ5VrFsPzdhWov2">
            Med den infrastruktur som byggs upp kan andra generationens biogas,
            från skogsavfall, matas in vartefter som efterfrågan ökar.
          </p>
          <head xml:id="i-HBycH3rXS8djf3corqXg78" type="h2">
            Fordonen
          </head>
          <p xml:id="i-3WhFnp8A9rBXj7JvX7FFEo">
            Det finns som nämnts många gasbilar på marknaden. Men av de svenska
            person­bilstillverkarna har Saab satsat på etanol istället, och
            Volvo Cars gav upp sin satsning på gas (både fossilgas och biogas,
            liksom andra tillverkare) oktober 2006.
          </p>
          <p xml:id="i-QGoJZcmvjZjhaeiB72WLhf">
            Volvo Cars motiverade beslutet (som kanske togs av det hårt pressade
            Ford i Detroit) med att volymen gasbilar var för liten och att
            det var dyrt med dubbla bränsletankar.
          </p>
          <p xml:id="i-2pnWx5W6Bi8iyQAoS8RSCs">
            Den bedömningen delas inte av alla tillverkare. Enligt Svensk
            Biogas finns följande person- och distributionsbilar att köpa
            i biogasutförande: Opel Zafira, Opel Combo, VW Touran, VW Caddy,
            Mercedes E200, Fiat Punto, Skoda Octavia, Mercedes Sprinter och
            Iveco Daily.
          </p>
          <p xml:id="i-8pBrAzKgFZThdTfHdS1VCu">
            Men Volvos avhopp illustrerar klart att politikerna måste skapa
            stabila villkor om det ska bli något av.
          </p>
          <p xml:id="i-STL5qNukyGYYTtsjCRNXrP">
            Marknadsvolymen styrs i hög grad av politiken. I Linköping har
            till exempel taxiföretaget tvingats skaffa biogasbilar för att
            inte bli uteslutna från färdtjänsten.
          </p>
          <p xml:id="i-3yj9Fmp3YDJYnAdRtxX4h8">
            Det är också troligt att framtida fordonsutveckling bör inriktas
            på enbart gas, utan bensintank.
          </p>
          <p xml:id="i-Qn735L8U6Z1BSZzWMQZPff">
            Svensk fordonsindustri, särskilt personbilarna, har ett allvarligt
            problem på medellång sikt. Det går att tillverka bilar med liknande
            kvalitet mycket billigare i Kina. Det krävs någon typ av utvecklingsintensiv
            marknadsnära nisch för att behålla verksamheten här. Etanolbilarna
            har i viss mån fyllt den funktionen för Saab.
          </p>
          <p xml:id="i-3hsj58fAUtZoGbHiuFjV4z">
            För att öka andelen biogasbilar bör det utredas hur förmånsbilssystemet
            kan anpassas så att kostnaden för en förmånsbil baseras på bilens
            koldioxidutsläpp. Genom ett sådant system gynnas både effektiva
            bilar och biogasbilar.
          </p>
          <head xml:id="i-7prG1ud1ACfow2ezYt3MbR" type="h2">
            Biogas och annan gas
          </head>
          <p xml:id="i-RFGwuyUavZhYvqgN5AQi2y">
            Biogas och fossilgas (naturgas) är kemiskt samma sak. Skillnaden
            är förstås att naturgasen är ändlig och av fossilt ursprung; man
            tar kol från underjorden och släpper ut den i atmosfären, precis
            som kol och olja. Man ökar på mängden koldioxid i luften.
          </p>
          <p xml:id="i-EyeAdidN9YjKMmWPn92gDT">
            Biogas är däremot förnybar, det är samma kol som cirkulerar.
            Växterna tar sitt kol från luften och när biogasen produceras
            och används avges detta kol åter till luften. Man ökar inte på
            mängden koldioxid i luften.
          </p>
          <p xml:id="i-RuRiMmK8a5ri6B15Yebrmp">
            I många länder kan naturgas trots det vara ett klimatmässigt
            bättre alternativ till kol i kraftverk. Ett nytt gaskraftverk
            släpper bara ut en tredjedel så mycket koldioxid som ett gammalt
            kolkraftverk.
          </p>
          <p xml:id="i-2qc7L7pUnKsqQhtZDnAQBZ">
            I Sverige har vi inga kolkraftverk. Mer naturgas minskar i stort
            sett inte utsläpp från kol och olja, utan slår istället framför
            allt mot biobränslen och vindkraft. Därför är Miljöpartiet (och
            miljörörelsen, och LRF) bestämt mot en utbyggnad av naturgasen.
            Vi bedömer det som extremt svårt för Sverige att klara några klimatmål
            om vi släpper fram mer naturgas.
          </p>
          <p xml:id="i-6F4c8bhwKHcTwcJWgL4mzA">
            Vi tror inte att naturgas kan vara en bro till biogas. Där det
            finns naturgas kommer den alltid att vara billigare än biogas.
            Vi vill inte att biogasen ska legitimera fossil gas.
          </p>
          <p xml:id="i-Y7ey8zpiNggowMqWBaigyd">
            I dag matas en del biogas ut i det naturgasnät som finns från
            Malmö till Göteborg med vissa grenar in landet. Detta gör det
            möjligt att köpa grön gas ungefär på samma sätt som grön el, men
            den möjligheten har ännu inte förverkligats.
          </p>
          <p xml:id="i-UGdAE7oyxLydi8FNsNtgz9">
            Vätgas kan någon gång i framtiden bli ett rent fordonsbränsle.
            Men vätgasen är inte renare än sitt ursprung, och om den framställs
            från kol så är den inte ren alls. Ren vätgas i stor skala, till
            exempel från solceller, ligger långt in i framtiden.
          </p>
          <p xml:id="i-VFEaMh7bGeHec9tWHYwwiT">
            Mer näraliggande är förgasning av ved och svartlut, som kan ge
            antingen metan eller ett annat gasbränsle, DME eller metanol eller
            syntetdiesel. Volvo AB (lastvagnar och bussar) ser DME som framtidsbränslet.
            Det kan komma inom tio år i stor skala. Men det finns inte underlag
            för att ta ställning vilket av alternativen som är bäst.
          </p>
          <p xml:id="i-KUREmiQRV4ZYps8GuPSPR3">
            Biogas i ganska stor skala finns däremot nu.
          </p>
          <head xml:id="i-VoQ3ADN5AeEMBGC6mJSHPy" type="h2">
            Förslag till åtgärder
          </head>
          <p xml:id="i-67ohAWDPPH9avNLaABPiZN">
            Med bakgrund av ovanstående fakta anser vi att ett nationellt
            mål bör slås fast att minst 5 TWh biogas ska produceras före år
            2015 samt att minst en biogasmack ska finnas i varje kommun senast
            år 2020. För att målen ska nås behöver ett nationellt biogas­program
            tas fram av regeringen. Som en del av programmet bör alla kommuner
            ta fram en biogasplan för att driva på utbyggnaden av biogasproduktion
            och distribution i den egna kommunen. Kommuner bör exempelvis
            ha krav på sig att utveckla sin kollektiv­trafik, färdtjänst och
            egna fordon mot mer förnybara bränslen och då i synnerhet biogas.
            I den mån kommunerna, eller av kommunerna anlitade företag, kommer
            att få ökade kostnader för produktion och distribution av biogas
            ska dessa täckas över statsbudgeten. Stöd till biogas bör innefatta
            investeringsbidrag för biogasanläggningar samt att bönder, innehavare
            av ridstall m.m. får betalt för den gödsel som används för rötning
            till biogas. Stöd som ges till biogasfabriker bör vara baserat
            på produktion av biogas, och inte bara som ett rakt investeringsstöd.
            Stödet ska främst vara inriktat på biogas som används för drivmedel.
            Ett annat sätt att öka tillgången till substrat för biogasproduktion
            är att ändra myndigheternas styrning. Vi anser därför att regeringen
            bör skriva in i Jordbruksverkets regleringsbrev att verket ska
            ändra sina föreskrifter så att biogasproduktion från gödsel tydligt
            gynnas framför andra användningsområden för gödslet.
          </p>
          <p xml:id="i-MQLpgroGu94TEnFqpnV5yj">
            En statlig biogasutredning bör tillsättas snarast med syfte att
            uppnå en långsiktig riksdagsmajoritet och föreslå precisa åtgärder
            för ökad produktion och användning av biogas. Utredningen bör
            se över hur separation av biologiskt nedbrytbart hushållsavfall
            kan gynnas på ett tydligare sätt än i dag samt om skatten på handelsgödsel,
            särskilt kväve, bör höjas, bland annat för att förbättra marknaden
            för rötrester från biogas från gödsel, gröngödsel och avfall från
            jordbruk och livsmedelsindustri. Skatten bör då, precis som nu,
            återföras till näringen. Vi anser att utredningen bör se över
            om deponering och förbränning av biologiskt material kan motverkas
            genom höjd skatt så att det blir tillgängligt för biogasproduktion.
          </p>
          <p xml:id="i-HoG961rbF4zPTT5MdkUyJJ">
            För att få till stånd en riktigt kraftig ökning av mängden biogas
            som produceras i Sverige behövs en samordning av alla aktörer.
            Vi anser därför att ett biogassekretariat ska inrättas med syfte
            att få till stånd minst 100 storskaliga biogasfabriker i Sverige
            av samma modell som den i Linköping senast år 2015. Ett exempel
            på arbetsuppgifter som sekretariatet bör hantera är att inventera
            landets livsmedelsindustrier efter lämpliga biogaskällor samt
            inventera möjligheterna att öka biogasproduktionen och dess användning
            för drivmedel vid reningsverk. Utöver detta bör sekretariatet
            även tillsammans med energimyndigheten samordna ett antal beställare
            i en teknikupphandling, en tävling där vinnaren/vinnarna får en
            stor order på biogasfabriker med bättre teknik och lägre kostnader.
            Teknikupphandlingsinstrumentet bör även användas för att få nya
            modeller av biogasbilar, biogasbussar och biogassopbilar som har
            bättre teknik och lägre inköpskostnader. Även den statliga miljöbilsupphandlingen
            ska användas som ett redskap, och vi anser att miljöbilar ska
            omfatta minst 90 procent av statens samlade bilinköp, som måste
            innefatta även statliga företag, och att man i detta sammanhang
            ska prioritera biogasbilar. Vid distributionen av biogas är det
            vanligt att gasmackar säljer en blandning av fossil/naturgas och
            biogas. I dessa fall ska det alltid vara möjligt att tanka grön
            gas på samma sätt som det idag går att köpa grön el från elnätet.
            Enbart biogasen ska vara befriad från koldioxidskatt och energiskatt.
            För att långsiktigt gynna biogas bör skatten på bensin och diesel
            höjas.
          </p>
          <p xml:id="i-LuQqb8uL7CYpGB5bdLZ2E">
            Sverige måste även arbeta aktivt i internationella sammanhang
            för att föra ut resultaten av biogassatsningen till framförallt
            andra östersjöländer som ett sätt att minska övergödningen från
            jordbruk och reningsverk. Detta kräver bland annat resurser för
            information och marknadsföring. Internationella åtgärder för att
            underlätta biogasproduktion bör även innefatta att omvandla EU:s
            jordbrukssubventioner så att de inriktas mer på biogasproduktion.
          </p>
        </div>
        <div xml:id="i-K4HfKuL8f2fCArgJKwVJty" type="signatureBlock">
          <list xml:id="i-FkA31aKDu5TcqoEJ8iTipz">
            <item xml:id="i-7hF84bNmqkT37NWjzwaRMo" who="i-C2s3YhmmVmNkgvznmmnD4x" type="signature">
              Per Bolund (mp)
            </item>
            <item xml:id="i-3APPBGMri6zrg6yukrzbKK" who="i-UFTZBKNRWWLXUXAtcCcVfH" type="signature">
              Tina Ehn (mp)
            </item>
            <item xml:id="i-KLhv8rAMQvS2MrD1zAbMi6" who="i-5QNmudGpnjjRJCTYzakn9H" type="signature">
              Karin Svensson Smith (mp)
            </item>
            <item xml:id="i-N3xk6GLK5z1sGFTdBEUa8A" who="i-2EZPhWWR7yHztg3zN2aNvh" type="signature">
              Peter Rådberg (mp)
            </item>
          </list>
        </div>
      </div>
    </body>
  </text>
</TEI>
