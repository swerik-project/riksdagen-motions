<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-SkU-01208">
  <teiHeader>
    <fileDesc>
      <titleStmt>
        <title>Ny beskattningsprincip för nikotininnehållande produkter</title>
        <author corresp="i-PyYxwdbw2KYpXyCWKWHmmT i-L3xspgThUxUN1YtSDqcmk8">av Johan Pehrson och Barbro Westerholm (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1208 av Johan Pehrson och Barbro Westerholm (FP)</title>
          <idno type="rdwebb">H2021208</idno>
          <rs type="number">1208</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H2021208/text</ref>
          <ref type="dokument_url_html">http://data.riksdagen.se/dokument/H2021208</ref>
          <ref type="dokumentstatus_url_xml">http://data.riksdagen.se/dokumentstatus/H2021208</ref>
          <ref type="docx">http://data.riksdagen.se/fil/F46B2811-88C1-4EA0-837C-D83AF2BC5AB9</ref>
          <ref type="pdf">http://data.riksdagen.se/fil/1AA2ADC3-BB41-431C-83D4-4D3F99E28F65</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-SDomBgnMnr86WbYGqjiAJE" type="signed"/>
        <correspContext corresp="i-SDomBgnMnr86WbYGqjiAJE">
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-L3xspgThUxUN1YtSDqcmk8"/>
        </correspContext>
        <correspAction xml:id="i-GSgK9DJpmbuAn76JXP2NBx" type="submitted">
          <date when="2014-11-07"/>
          <time when="11:27:26"/>
        </correspAction>
        <correspAction xml:id="i-4AufKfzHTzDpiHfTzv1t2U" type="referred">
          <date when="2014-11-12"/>
        </correspAction>
        <correspAction xml:id="i-TuRXiB98vZ2SL9gnXjuAdn" type="assigned">
          <date when="2016-04-27"/>
          <time when="10:37:39"/>
        </correspAction>
        <correspContext corresp="i-TuRXiB98vZ2SL9gnXjuAdn">
          <ref type="assignedTo">Skatteutskottet</ref>
        </correspContext>
        <correspAction xml:id="i-KChk5csPmuNg3UmfbF4wHi" type="behandlas_i"/>
        <correspContext corresp="i-KChk5csPmuNg3UmfbF4wHi">
          <ref type="uppgift">2014/15:SkU18</ref>
          <ref type="ref_dok_id">H201SkU18</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SkU18</ref>
          <ref type="ref_dok_titel">Punktskatter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-17mmdXsLYcW4gWFXopHgkm" type="motHeader">
        <div xml:id="i-RqfR7WppyVdEMsH8tdQGyC" type="motTitle">
          Motion till riksdagen 2014/15:1208 av Johan Pehrson och Barbro
          Westerholm (FP) Ny beskattningsprincip för nikotininnehållande
          produkter
        </div>
      </div>
      <div xml:id="i-S4vVLXg4o58FuAKQqpm4LF" type="motBody">
        <div xml:id="i-XpLRUsWjzAUVcDm8mjMMZr" type="motProposal" subtype="förslag">
          <head xml:id="i-C3du4mvAWBc5kpRWXxGjm7">
            Förslag till riksdagsbeslut
          </head>
          <list xml:id="i-SxdjqrjkrTYrFyjRjBy2Ce" style="ol">
            <item xml:id="i-KjzCVsnu8PsMp52znGGAVv">
              Riksdagen tillkännager för regeringen som sin mening vad som
              anförs i motionen om att utreda en ny beskattningsprincip baserad
              på produkters nikotininnehåll och en ny punktskattemodell som
              inbegriper alla typer av nikotininnehållande produkter.
            </item>
          </list>
        </div>
        <div xml:id="i-9SNDB6dmHpAXHeXbVh5LTK" type="motContent">
          <head xml:id="i-8B6azo6jPjCknNpDFzfHJD" type="h1">
            Motivering
          </head>
          <p xml:id="i-47bHMvQc5B1GoXemHBg8Ea">
            Antalet nikotinprodukter på marknaden ökar. Det senaste och just
            nu mest snabbväxande tillskottet är e-cigaretten, eller ENDS (Electronic
            nicotine delivery systems), som innebär att användaren får i sig
            nikotinet genom vaporisering av vätska i en liten behållare. WHO
            efterlyser en snabb bedömning och reglering av produkten, antingen
            som rekreationsnikotin eller en ny form av nikotinläkemedel. WHO
            konstaterade i en rapport från augusti i år att utvecklingen är
            på väg att springa ifrån myndigheterna. Det fanns under 2013 över
            460 registrerade varumärken på ENDS-marknaden, och den bedömdes
            omsätta 3 miljarder dollar under föregående år, med en mycket
            kraftig ökningstakt de närmaste åren.
          </p>
          <p xml:id="i-Eods4f6dkfKAHCiB6661wi">
            Man kan välvilligt beskriva det som en rökning där man tagit
            bort ett av de skadliga momenten, själva inhaleringen av brända
            tobaksblad. Forskningen är ännu så länge i mycket tidigt skede
            och det är omöjligt att förutsäga de långsiktiga hälsoeffekterna
            av denna nya produkt. Däremot sätter den tobaksbeskattningen i
            blixtbelysning. Eftersom ENDS inte innehåller några tobaksblad
            så träffas den inte av dagens punktskatter. Det väcker frågan
            om det inte är dags att fokusera om beskattningen mot nikotinet,
            som är den beroendeframkallande, psykoaktiva substansen i alla
            tobaksbaserade produkter.
          </p>
          <p xml:id="i-CW5odeQqepYGQKpeZnLGAK">
            Den traditionella tobakspolitiken har präglats av den politiska
            viljan att belägga cigaretter, tuggtobak och snus med olika punktskatter
            för att stimulera brukarna att helt sluta eller tillfälligt avstå
            att konsumera nikotin. Dock kan det konstateras att det sällan
            har varit nikotinet i sig som har varit föremål för dessa folkhälsopolitiska
            bedömningar, utan främst formerna för hur nikotinet förmedlas.
          </p>
          <p xml:id="i-4fhVfJ8iFMYH8bzAjggND8">
            Att röka cigaretter medför kronisk syrebrist i kroppens alla
            organ, vars konsekvenser för risken för förtida död och försämrad
            livskvalitet får anses väl belagda. Andra former av tobakskonsumtion
            – som snus – medför förvisso signifikant lägre hälsorisker, men
            leder till beroende och kan skada både munhälsa och utgöra konstaterade
            risker för gravida, ammande och patienter med kända hjärt-/kärlproblem.
          </p>
          <p xml:id="i-M2drRz5mLJfYyn2uuzouDf">
            Sedan 1980-talets början finns även nikotininnehållande produkter
            i form av nikotinläkemedel. Dessa är idag i huvudsak framställda
            med nikotin från samma tobaksplanta som är råvaran i snus och
            cigaretter, vilket gör att deras långsiktiga påverkan på människokroppen
            inte kan utesluta risker. Det är känt att före detta rökare och
            snusare byter nikotinkälla och använder nikotinläkemedel som rekreationsnikotin
            istället för att bruka tobaksprodukter långt utöver de tolv veckor
            som Läkemedelsverket stipulerar i sina rekommendationer för bruk
            av nikotinläkemedelspreparat för att bli fri från sitt beroende.
          </p>
          <p xml:id="i-Ts994VKQnzy1q4YYjA3b53">
            Nikotinläkemedel produceras idag i allt mer tilltalande och attraktiva
            format, smaksättningar och med nikotinstyrkor som inte sällan
            är betydligt starkare än den nikotinnivå som brukaren upptar av
            cigaretter och snus.
          </p>
          <p xml:id="i-TH3MWu2r4paKsFS91ssr66">
            Därtill kommer nu den elektroniska cigaretten. Produkten finns
            redan i Sverige och Europeiska unionens nyligen reviderade tobaksproduktsdirektiv
            kommer att tillåta handel med ENDS över unionens gränser från
            maj år 2016. Om bruk av elektroniska cigaretter leder till färre
            rökare av traditionella cigaretter över tid återstår ännu att
            klarlägga. Denna produkt är idag både oreglerad och obeskattad
            i Sverige, vilket gör en folkhälsopolitisk bedömning av dessa
            produkter särskilt angelägen.
          </p>
          <head xml:id="i-713qJVrPBs9UDZ71F8UQsQ" type="h1">
            Beskattningsprinciper
          </head>
          <p xml:id="i-FeqG99R5cSdtTbYNGhuwUT">
            Folkhälsopolitiken och den vidhängande punktskattepolitiken har
            utgått från att tobaksprodukter ska beläggas med höga punktskatter
            för att hämma konsumtion. Nikotinläkemedel har varit fria från
            motsvarande för att stödja frivilliga val att bli fri från nikotinberoende.
            Givet vad vi sett av produktutvecklingen bland nikotinläkemedel
            samt att en ny, nikotinbaserad produkt kommit ut på marknaden
            finns skäl att göra en samlad bedömning av skattebasen för nikotinprodukter.
          </p>
          <p xml:id="i-AM1641TehbMyuWQRGRpxsq">
            Givet de olika nivåer av beskattning på olika tobaksprodukter
            som idag är den rådande förefaller det uppenbart att det är råvaran
            – tobaksplantan – som är den avgörande faktorn för huruvida en
            produkt ska anses motiverad att beläggas med punktskatt eller
            ej.
          </p>
          <p xml:id="i-CxEBXLLFoUmbzec3UVBXgn">
            Punktskatten på tobak är en inte försumbar intäktskälla för statens
            finanser. Dock är den till dagens modell ett trubbigt instrument,
            då dess folkhälsopolitiska konsekvenser för människors konsumtionsmönster
            sällan beaktas.
          </p>
          <p xml:id="i-HUDkX5wuBgyKTZf3WPt9EU">
            Riksdagens partier är överens om att tobaksprodukter ska beläggas
            med punktskatter för att konsumtionen ska hämmas. Samtidigt är
            oförutsägbara och tillsynes godtyckliga förändringar av procentsatser
            inte en tillfredsställande grund för rimlig och vetenskapligt
            förankrad styrning av konsumtion.
          </p>
          <p xml:id="i-A1N85Q4S367GqVc2LXAJcX">
            Att exempelvis smuggelrisk återkommande har bedömts mer avgörande
            för punktbeskattningens nivåer på cigaretter än dess väldokumenterade
            skadeverkningar på brukaren och dess omgivning är inte tillfredsställande
            som folkhälsopolitisk utgångspunkt.
          </p>
          <p xml:id="i-TmrbQyZ8wptE2L81HLq3JM">
            En mer konsekvent beskattningsprincip är att utgå från att samtliga
            produkter som innehåller nikotin ska beläggas med punktskatter.
            Denna kan förvisso vara differentierad utifrån ett vetenskapligt
            ställningstagande till produktens hälsorisker, för att undvika
            att cigaretterna får en punktskattesänkning. Dock bör inte nya
            eller redan etablerade produkter som innehåller nikotin vara skattebefriade
            enbart på grund av att produkten inte innehåller råvaran tobak.
            Nikotinet som substans har egenskaper som påverkar kroppen och
            är beroendeframkallande. Om det finns en folkhälsopolitisk ambition
            att hämma detta bruk bör alla nikotininnehållande preparat utgå
            från samma princip: att nikotinet är grunden för beskattningen
            – att det ska vara den aktiva substansen som är grund för beskattning.
          </p>
          <p xml:id="i-6mQDtJCQKcRS9q7AUryR9A">
            Därefter får punktskattenivåer på de enskilda produkterna utverkas
            efter en vetenskaplig bedömning av respektive produkts effekter
            på brukarens och omgivningens hälsa.
          </p>
        </div>
        <div xml:id="i-VfHR22cze15mWXCma13PJr" type="signatureBlock">
          <list xml:id="i-B4BQ2ZPex5ZnAwnbw4tnmU">
            <item xml:id="i-34dnY44NhGB5VyxvjfQ1Dq" who="i-PyYxwdbw2KYpXyCWKWHmmT" type="signature">
              Johan Pehrson (FP)
            </item>
            <item xml:id="i-HcCkRw6eaMxV26atNEMtMi" who="i-L3xspgThUxUN1YtSDqcmk8" type="signature">
              Barbro Westerholm (FP)
            </item>
          </list>
        </div>
      </div>
    </body>
  </text>
</TEI>
