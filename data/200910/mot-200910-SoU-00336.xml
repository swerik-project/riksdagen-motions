<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00336">
  <teiHeader>
    <fileDesc>
      <titleStmt>
        <title>Nykter alkoholpolitik</title>
        <author corresp="i-CACgimSSwyWTa9yioWxPRC">av Kjell Eldensjö (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nykter alkoholpolitik</title>
          <idno type="rdwebb">GX02So336</idno>
          <rs type="number">So336</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So336/text</ref>
          <ref type="dokument_url_html">http://data.riksdagen.se/dokument/GX02So336</ref>
          <ref type="dokumentstatus_url_xml">http://data.riksdagen.se/dokumentstatus/GX02So336</ref>
          <ref type="doc">http://data.riksdagen.se/fil/7C715F7F-E5A6-4EF6-80ED-2C303126D7DE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CACgimSSwyWTa9yioWxPRC</idno>
            <name>Kjell Eldensjö</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-P2PJWdskSwsAKpxyuA9nwz" type="signed"/>
        <correspContext corresp="i-P2PJWdskSwsAKpxyuA9nwz">
          <note type="signatory" corresp="i-CACgimSSwyWTa9yioWxPRC"/>
        </correspContext>
        <correspAction type="numbering" xml:id="i-4Lhu6hEasUfWeqF4WHGNiT">
          <date when="2009-10-05"/>
        </correspAction>
        <correspAction type="submission" xml:id="i-D8YfyvBGG54zik8gti7RhL">
          <date when="2009-10-01"/>
        </correspAction>
        <correspAction type="transfer" xml:id="i-7VhYNE7zCFhDengFBy7hjs">
          <date when="2009-10-01"/>
        </correspAction>
        <correspAction type="assigned" xml:id="i-4hek7Q6mAZAaFPqn3cWj1m"/>
        <correspContext corresp="i-4hek7Q6mAZAaFPqn3cWj1m">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-C2BQ9KQbbT8cnBM583YZ3G">
            Förslag till riksdagsbeslut
          </head>
          <p xml:id="i-HnZfSeQ9nDd2SXzPffqTz2">
            Riksdagen tillkännager för regeringen som sin mening vad som
            anförs i motionen om att verka för en nyktrare gemensam alkoholpolitik
            inom Europeiska unionen.
          </p>
        </div>
        <div type="motContent">
          <head type="h1" xml:id="i-6FkBDSH2M57wYuufT7yq3h">
            Motivering
          </head>
          <p xml:id="i-GLyKPus9oAw8Sv6zyhQQzi">
            De flesta människor i Sverige har ett sunt man skulle kunna säga
            nyktert i ordets ursprungliga betydelse, dvs. måttligt, omdömesgillt
            förhållande till alkohol och dricker alkohol i en omfattning som
            inte innebär något egentligt risktagande för vare sig dem själva
            eller deras omgivning.
          </p>
          <p xml:id="i-FvLgicsoGikrbQKzuFphqP">
            Den andel av befolkningen som inte nyttjar alkohol har samtidigt
            ökat under senare år. På 1970-talet svarade ca 10 procent av 1516-åriga
            skolelever att de inte alls drack alkohol, under 1980-talet ökade
            icke-konsumenterna till 20 procent och år 2007 svarade 31 procent
            av eleverna i nian att de inte dricker alkohol.
          </p>
          <p xml:id="i-FvNQTX5q73a5PWb8UQ3U1Y">
            I sin rapport Drogutvecklingen i Sverige 2007 skriver Centralförbundet
            för alkohol- och narkotikaupplysning (CAN) vidare att Andelen
            mönstrande som aldrig dricker sig berusade har följt ungefär samma
            trend som den ovan redovisade och att Mellan 20002006 frågades
            också hur många som inte dricker alls och den andelen har ökat
            något t o m 2006 från ca 10 till 13% (Guttormsson 2007).
          </p>
          <p xml:id="i-FCkSmJKU5T7KesAGBJJw3y">
            Den anden av den vuxna befolkningen som inte nyttjar alkohol
            har samtidigt krympt från 28 procent år 1968 (i åldersgruppen
            2170 år) via 15 procent (1979) till 10 procent år 2000 (i åldersgruppen
            1675 år). Kvinnor och äldre är genomgående överrepresenterade
            bland icke-konsumenterna. Samtidigt finns en oroande trend att
            det även bland pensionärerna finns en grupp som dricker alltmer,
            enligt en nyligen presenterad rapport.
          </p>
          <p xml:id="i-JqAWym36U1UBqpWbyFMBtr">
            Vi bör således inte hemfalla åt att svartmåla varandra beroende
            på var vi befinner oss på alkoholkonsumtionskalan. Varken frågan
            eller vi personligen tjänar på att vi ser med förakt på den andre.
            Inte heller den som missbrukar alkohol ska mötas med förakt eller
            lägre förväntningar än andra medmänniskor. Även en alkoholist
            har ansvar för sitt liv och ska självklart få extra stöttning
            från medmänniskor och samhälle när hon eller han utövar det ansvaret
            genom att bryta sig loss från missbruket.
          </p>
          <head type="h2" xml:id="i-4XNTb46Cd82igJph3giSg8">
            Kraftigt ökad konsumtion
          </head>
          <p xml:id="i-X5y1R42hsS8DKFyk3ouNrr">
            När det gäller de unga ser vi en rörelse ut mot ytterligheterna.
            Som sagt ökar andelen nykterister bland de yngre, men samtidigt
            ökar också andelen som brukar alkohol i en mängd som innebär en
            risk för dem och/eller deras omgivning.
          </p>
          <p xml:id="i-JTecNfzxmnR6PQX9BK9zQy">
            I september 2009 släppte Folkhälsoinstitutet delar av en kommande
            rapport som visar att andelen unga män som dricker så mycket alkohol
            att de riskerar att bli beroende, nästan har fördubblats på fyra
            år. Även alkoholrelaterade skador ökar.
          </p>
          <p xml:id="i-77LMpZiboJ2HdmGTXP4uKB">
            Framför allt är det män i åldrarna 2029 år som dricker så mycket
            att de riskerar att bli beroende. Mellan 2004 och 2008 ökade riskbruket
            för män i åldrarna 2024 år från 9 till 13 procent, och för de
            2529-åriga männen från 7 till 13 procent; nästan en fördubbling.
            Bland kvinnor 2529 år ökade andelen från 6 till 8 procent, medan
            andelen minskade från 10 till 8 procent för kvinnor i åldrarna
            2024 år. I hela befolkningen har 7 procent ett riskabelt alkoholdrickande.
            (Riskabel konsumtion definieras utifrån standardglasmetoden: fler
            än 14 glas vin, starkölsflaskor eller snapsar per vecka för män
            och 9 för kvinnor.)
          </p>
          <p xml:id="i-J2PJyJZTsDEcG4Kh57mBVe">
            Enligt uppgifter från Centrum för socialvetenskaplig alkohol-
            och drogforskning vid Stockholms universitet (Sorad) uppvisar
            den självrapporterade alkoholkonsumtionen i liter 100-procentig
            alkohol bland 1875-åringar (fördelat på kön) stigande siffror:
            1990 drack männen i genomsnitt 4,4 liter 100-procentig alkohol
            och kvinnorna 1,5 liter; 2002 var siffrorna 5,6 respektive 2,5
            liter. Det innebär en ökning på 27 respektive 66 procent.
          </p>
          <p xml:id="i-BHyezjHe7SMmbsndCim1oy">
            Samtidigt kommer det rapporter om att den statistik som i dag
            finns över alkoholkonsumtionen kan underskatta konsumtionen, då
            försäljningen och bruket av smuggelsprit är större än vad man
            tidigare trott, och då inte minst bland ungdomar.
          </p>
          <head type="h2" xml:id="i-XDVcKMBkhJM3L3odxxs6vF">
            Konsekvenser för enskilda och samhälle
          </head>
          <p xml:id="i-AWEoZv5DPyf3H4Hd6jfZCp">
            Jörgen Engel, alkoholläkare, forskare och ordförande i Svensk
            förening för Beroendemedicin säger att konsumtionsökningen, utan
            tvekan, har lett till ett ökat tryck på vården överlag. Samtidigt
            ökar alkoholrelaterade skador, såsom alkoholförgiftning, misshandel
            och rattfylleri. Anmälningarna av såväl misshandel som rattfylleri
            har stigit med över 40 procent på tio år, enligt Brottsförebyggande
            rådet, och här är unga män i åldersintervallet 2029 år överrepresenterade.
            En grupp som alkoholläkarna också upplever har ökande alkoholproblem
            är kvinnor över 50 år.
          </p>
          <p xml:id="i-P15H9EVkPr9so8WbDiMVvX">
            Den rapport som brittiska Institute of Alcohol Studies presenterade
            2006 på uppdrag av EU-kommissionen, visar att alkohol ligger bakom
            7,4 procent av hälsoproblemen och de för tidiga dödsfallen i EU.
            Det gör alkoholen till den tredje största hälsorisken efter rökning
            och högt blodtryck. Särskilt i åldersgruppen 1830 år har drickandet
            ökat kraftigt, och i gruppen är över en fjärdedel av de förtida
            dödsfallen alkoholrelaterade. Enligt uppgifter från IOGT-NTO har
            Europa i dag den högsta alkoholkonsumtionen i världen per invånare.
            Varje år skördar alkoholen minst 115 000 dödsoffer varav många
            är unga; 60 000 barn föds underviktiga och nära 9 miljoner barn
            lever i familjer med missbruk; varje år är alkohol inblandad i
            2 000 mord i Europa.
          </p>
          <p xml:id="i-CCCFhyfxcca2vEsHJj8613">
            Sedan Sverige gick med i EU har alkoholkonsumtionen ökat, bland
            annat på grund av de liberala införselkvoterna. Med den högsta
            konsumtionen på över hundra år har samhällets totala kostnader
            kopplade till alkohol stigit med nästan 50 procent och beräknats
            till totalt ca 160 miljarder kronor (2005). I mänskligt lidande
            innebär det fler barn som föds med alkoholskador, fler barn som
            tvingas växa upp med missbrukande föräldrar, fler våldsbrotten
            etc. I var femte svensk sjukhussäng ligger en person med alkoholskador.
            Mellan 5 000 och 7 000 personer i Sverige dör varje år på grund
            av sjukdomar eller skador som har samband med alkoholen.
          </p>
          <head type="h2" xml:id="i-SPtQhdBA4C3SrivAft4Weo">
            Totalförbud - skadlig utopi
          </head>
          <p xml:id="i-2zPMaYvmWPu1B2vshh1pJA">
            Vore det då rimligt att totalförbjuda alkohol för att komma till
            rätta med dessa problem? Nej, naturligtvis inte. Vi ser en trend
            mot ökad icke-konsumtion bland unga, och samtidigt nyttjar de
            flesta alkohol på ett ansvarsfullt sätt utifrån tanken om frihet
            under ansvar. För att kunna fatta ansvarsfulla beslut behövs mer
            information om alkoholens verkliga problem, inte förbud.
          </p>
          <p xml:id="i-76gruBfYKa5NHqecSpC9LE">
            Totalförbud har också prövats historiskt i exempelvis USA genom
            det 18:e tillägget till konstitutionen som var i kraft mellan
            åren 1920 och 1933, men som upphävdes då det orsakade större problem
            än det löste. Den illegala spritförsäljningen låg till ekonomisk
            grund för den stora ökningen av organiserad brottslighet som följde
            i totalförbudets spår, kanske mest känt i dag genom dramatiseringar
            av Al Capones liv. Men mot bakgrund av de stora problem alkohol
            orsakar i dag, måste även den som har ett nyktert förhållande
            till alkohol inse att alkohol inte är vilken vara som helst. Det
            går inte att på någon egentlig grund vetenskaplig, statistisk,
            marknadsekonomisk, medmänsklig eller någon annan hävda att om
            alkoholen behandlades som vilken vara som helst skulle det inte
            leda till någon ökad problematik, mänskligt, socialt och samhällsekonomiskt.
          </p>
          <p xml:id="i-7me2QBQb2VuRAQ5uSdWyLw">
            Det råder därför konsensus i dag om att vi måste ha restriktioner
            för alkohol som vi inte har för andra handelsvaror. Självklart
            ska alkohol exempelvis inte säljas till barn. I Sverige är minimiåldern
            18 år för att köpa alkohol på restauranger etc. med utskänkningstillstånd,
            och 20 år för att köpa på Systembolaget. Det är en rimlig avvägning.
            Men det finns också andra restriktioner vi bör kunna vara överens
            om.
          </p>
          <head type="h2" xml:id="i-M91P55yeYtCbBy9TVSaVep">
            Alkohol ska beskattas högre
          </head>
          <p xml:id="i-NCWjuRGhZZC9ikACtis5Vx">
            Kanske borde en avgift för de skador och kostnader alkoholen
            faktiskt orsakar människor och samhälle läggas på alkoholen, istället
            för en skatt, men det är inte så vårt system fungerar. I dag har
            vi en alkoholskatt på upp till 501,41 kronor per liter ren alkohol.
            Ett högre pris på alkohol genom en statligt påförd avgift (skatt)
            bidrar främst till att hålla konsumtionen nere.
          </p>
          <p xml:id="i-RuLbcoyxWCXRT68QK3KSYT">
            Politiker med en positiv framtidsvision och förvissning om att
            situationen går att vända måste söka nya vägar för att komma till
            rätta med de problem vårt samhälle i dag upplever kring alkoholen.
            Detta måste ske både nationellt och på EU-nivå, där Sverige bör
            verka för höjda alkoholskatter i EU så att de närmar sig vår nivå.
          </p>
          <p xml:id="i-93QnbnGCjDKdHRT4F7z14M">
            När Finland tillträdde som ordförandeland under andra halvåret
            2006 var en harmoniserande höjning av alkoholskatterna ett av
            de prioriterade målen, enligt ett uttalande från den finländska
            regeringen: De nationella skattenivåerna för alkohol varierar
            stort mellan EU:s medlemsstater, vilket har orsakat störningar
            på den inre marknaden. Det är nödvändigt att harmonisera skattenivåerna
            i syfte att jämna ut prisnivåerna för alkohol. Finlands målsättning
            är att höja minimiskattenivåerna för alkohol speciellt i fråga
            om starka alkoholdrycker.
          </p>
          <p xml:id="i-3a4j6uZYsys8hrd93mj4sN">
            Detta är ett berömvärt initiativ. Bakgrunden var bland annat
            de kraftiga sänkningar av alkoholskatterna Finland tvingades till
            när de baltiska staterna blev medlemmar i EU, och de negativa
            konsekvenser detta fick för folkhälsan.
          </p>
          <head type="h2" xml:id="i-TwbgCVKggBjLCX6nhidNDw">
            Tillgängligheten ska vara sämre
          </head>
          <p xml:id="i-9VTN1nfycWnSQLy5LgsK82">
            Med ökad tillgänglighet ökar missbruket, och därmed problemen
            och kostnaderna. Därför bör Systembolaget även fortsatt ha monopol
            på alkoholförsäljningen i Sverige. Och det är inget större problem
            att den som vill köpa en flaska vin får gå till Systembolaget,
            jämfört med de ökade problem som skulle följa om alkohol fick
            säljas i exempelvis matbutiker med den ökade tillgänglighet det
            skulle innebära.
          </p>
          <p xml:id="i-W8sxcE1nPdKfjbSGL73sX5">
            Ett annat område som rör tillgängligheten är införselkvoterna.
            Enligt artikel 30 i EU:s grundfördrag kan en medlemsstat införa
            restriktioner för import, export eller transitering som grundas
            på hänsyn till allmän moral, allmän ordning eller allmän säkerhet
            eller intresset att skydda människors eller djurs hälsa och liv.
            EG-domstolen har även slagit fast att syftet att skydda människors
            hälsa från alkoholens skadeverkningar otvivelaktigt är ett av
            de syften som kan göra ett undantag från artikel 30 [nuvarande
            artikel 28] befogat. Således är det fullt möjligt att begränsa
            införseln av alkohol.
          </p>
          <p xml:id="i-3DYM1oNH9cYggpVVTb9GRX">
            Mot bakgrund av det ovan anförda vore det rimligt att Sverige
            inom EU verkar för möjligheten att återgå till införselkvoter
            som liknar de Sverige hade vid tiden för EU-inträdet 1995. Ett
            första steg måste vara att komma bort ifrån den indikativa införselkvoten.
            Detta skulle göra det möjligt att behålla de höga skatterna på
            alkohol och hålla nere totalkonsumtionen, vilket i sin tur skulle
            motverka alkoholskadorna.
          </p>
          <p xml:id="i-DHuiQNVdyZKsYzyQRkx8W6">
            Att gränsen för hur mycket alkohol som kan föras in från ett
            EU-land till ett annat är indikativ, innebär att en person kan
            föra in så mycket alkohol han eller hon kan antas förbruka under
            en viss period (ett år). Denna kvot bedöms idag uppgå till 230
            liter (fördelat på 10 liter sprit, 20 liter starkvin, 90 liter
            vin och 110 liter öl), men det går också att försvara större kvantiteter
            med hänvisning till exempelvis en större fest. Det är däremot
            olagligt att föra in alkohol till något annat än egen konsumtion.
          </p>
          <head type="h2" xml:id="i-RwLmKwACBwpdXabGNoyjsy">
            Illegal försäljning ska bekämpas
          </head>
          <p xml:id="i-XVBi24yL441LkM1vdH9UZs">
            Att det inte går att kontrollera hur ofta någon för in den tillåtna
            kvoten öppnar för möjligheten att vidareförsälja omfattande mängder
            alkohol, vilket är ett allvarligt lagbrott. Smuggling och langning
            sker ofta till ungdomar. Ett av syftena med det svenska alkoholmonopolet
            är just att skydda ungdomar mot alkoholens skadeverkningar, varför
            olovlig alkoholförsäljning och brott mot smugglingslagen betraktas
            som samhällsfarliga handlingar.
          </p>
          <p xml:id="i-Sp1ANSi2Jcr75Lr53rJxgA">
            Den alkohol som förbrukas i Sverige kommer i dag till ca en femtedel
            från egen införsel och till en tiondel från smuggling. Nu har
            också möjligheten till Internet-import öppnats, vilket ställer
            nya krav på kontroll så att rätt skatt betalas. Att en lastbilschaufför
            som endast kommer att vistas några dagar i Sverige för in full
            kvot kan inte anses försvarbart, då det i de flesta fall är givet
            att alkoholen kommer att säljas vidare. Även detta kan motverkas
            genom att man återinför rimliga införselkvoter.
          </p>
          <p xml:id="i-SRKcriTdypKRdkfF5gyNsK">
            Det är på alla sätt bättre att stoppa alkoholen vid gränserna
            än att jaga smugglare och langare runt om i landet. Detta harmonierar
            också med hur införseln av andra varor begränsas med specifikt
            fastslagna gränser, exempelvis cigaretter (800 st), bensin (full
            tank och 10 l), valuta (10 000 , därefter anmälningsplikt) och
            fisk (15 kg).
          </p>
          <p xml:id="i-Lprik558bzb52cuxt2kSX6">
            I ett längre perspektiv skulle Sverige kunna tjäna som ett föredöme
            för övriga medlemsländer på detta område. Redan under det svenska
            ordförandeskapet 2001 antogs ett uppdrag kring en gemensam alkoholstrategi
            för EU. Regeringen bör nu se över hur en prövning av gällande
            införselkvoter mellan EU-länder kan komma till stånd.
          </p>
        </div>
        <div type="motSignatures">
          <list>
            <item xml:id="i-LZG3nfCMWgBFF5cuhKQqGS" who="i-CACgimSSwyWTa9yioWxPRC">
              Kjell Eldensjö (kd)
            </item>
          </list>
        </div>
      </div>
    </body>
  </text>
</TEI>
