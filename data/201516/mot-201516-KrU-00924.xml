<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-KrU-00924">
  <teiHeader>
    <fileDesc>
      <titleStmt>
        <title>E-sport</title>
        <author corresp="i-Qqu9byP8zwudzHA8ErxkRe">av Rickard Nordin (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:924 av Rickard Nordin (C)</title>
          <idno type="rdwebb">H302924</idno>
          <rs type="number">924</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H302924/text</ref>
          <ref type="dokument_url_html">http://data.riksdagen.se/dokument/H302924</ref>
          <ref type="dokumentstatus_url_xml">http://data.riksdagen.se/dokumentstatus/H302924</ref>
          <ref type="docx">http://data.riksdagen.se/fil/DAFDC63B-D40D-4732-A307-FC7AEE0461A2</ref>
          <ref type="pdf">http://data.riksdagen.se/fil/16314FC0-BA91-4A26-9760-03AA70F4D999</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qqu9byP8zwudzHA8ErxkRe</idno>
            <name>Rickard Nordin</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-357hwjAwMTANKBZLyd6LwX" type="signed"/>
        <correspContext corresp="i-357hwjAwMTANKBZLyd6LwX">
          <note type="signatory" corresp="i-Qqu9byP8zwudzHA8ErxkRe"/>
        </correspContext>
        <correspAction xml:id="i-Y6XqtyKTXF4pcYHj68LDvd" type="submitted">
          <date when="2015-10-02"/>
          <time when="15:14:11"/>
        </correspAction>
        <correspAction xml:id="i-UBM1ATyAZyNdBcd4BKHztv" type="referred">
          <date when="2015-10-13"/>
        </correspAction>
        <correspAction xml:id="i-CCj58u5N7YwcEkC9H5xiM9" type="assigned">
          <date when="2016-09-06"/>
          <time when="18:17:37"/>
        </correspAction>
        <correspContext corresp="i-CCj58u5N7YwcEkC9H5xiM9">
          <ref type="assignedTo">Kulturutskottet</ref>
        </correspContext>
        <correspAction xml:id="i-CRY5XkYEnvDEYCB4hPbvrS" type="behandlas_i"/>
        <correspContext corresp="i-CRY5XkYEnvDEYCB4hPbvrS">
          <ref type="uppgift">2015/16:SfU14</ref>
          <ref type="ref_dok_id">H301SfU14</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SfU14</ref>
          <ref type="ref_dok_titel">Migration och asylpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-sTuMtjBTrADN7xpbMQBEu" type="behandlas_i"/>
        <correspContext corresp="i-sTuMtjBTrADN7xpbMQBEu">
          <ref type="uppgift">2015/16:KrU8</ref>
          <ref type="ref_dok_id">H301KrU8</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KrU8</ref>
          <ref type="ref_dok_titel">Folkbildning och spelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-435Vf5Gu2hbsiswr5fFo6s" type="behandlas_i"/>
        <correspContext corresp="i-435Vf5Gu2hbsiswr5fFo6s">
          <ref type="uppgift">2015/16:UbU13</ref>
          <ref type="ref_dok_id">H301UbU13</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU13</ref>
          <ref type="ref_dok_titel">Gymnasieskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Lfod3o2RkWYJV4mMwxNb89" type="motHeader">
        <div xml:id="i-YQCzNYLJHRpqfha7Tqis2K" type="motTitle">
          Motion till riksdagen 2015/16:924 av Rickard Nordin (C) E-sport
        </div>
      </div>
      <div xml:id="i-Hhh2N5vb6JYrTi8FWcmBXg" type="motBody">
        <div xml:id="i-ENNDbitea5wF2bgD27Pe8H" type="motProposal" subtype="förslag">
          <head xml:id="i-CSbvReYyLpZpB4cR4i3GEa">
            Förslag till riksdagsbeslut
          </head>
          <list xml:id="i-DABirZGEKjb1Yr1DdBxb2s" style="ol">
            <item xml:id="i-KTUK2f7yvVWWyVaak37YDe">
              Riksdagen ställer sig bakom det som anförs i motionen om att
              likställa e-sport med övrig sport och tillkännager detta för regeringen.
            </item>
            <item xml:id="i-YYPVcwUd6YgRHYsZCMaGxe">
              Riksdagen ställer sig bakom det som anförs i motionen om att
              se över Migrationsverkets regler så att e-sportare räknas som
              andra atleter och införa e-sportvisum och tillkännager detta för
              regeringen.
            </item>
            <item xml:id="i-DFbomZR1cjFWMWb9VLrvD5">
              Riksdagen ställer sig bakom det som anförs i motionen om att
              tillåta e-sport som inriktning på gymnasieutbildning, likt andra
              specialgymnasier, och tillkännager detta för regeringen.
            </item>
          </list>
        </div>
        <div xml:id="i-HcmmvJUX5d954L1aVfGHb3" type="motContent">
          <head xml:id="i-5MBt2fso3aPX9VVbtKR8yf" type="h1">
            Motivering
          </head>
          <p xml:id="i-47qAPpt1U1N2w6rMhrViRd">
            E-sport är den snabbast växande rörelsen vi har i Sverige. Rörelsen
            är mångfacetterad och består av människor av alla åldrar, nationaliteter
            och kön.
          </p>
          <p xml:id="i-HYtiATs87mXzYLXsWFZo9U">
            Det finns flera anledningar till att e-sport bör likställas med
            annan sport. För det första fyller den många av de sociala funktioner
            som sporten också gör: e-sport är ett sätt för unga att träffas,
            lära sig samarbeta och utvecklas i grupp, lära sig laganda samt
            att arrangera och driva föreningsverksamhet. I och med att e-sport
            ofta drivs på gräsrotsnivå – spelarna är också coacher, föreningsledare
            och arrangörer – så är den e-sport som finns nu dessutom extra
            bra för att skapa civilt engagemang bland unga.
          </p>
          <p xml:id="i-CKYvByYgnm6PUzZfp1FJbW">
            För det andra finns tillgänglighetsskälet: skador, handikapp
            och dåliga uppväxtförhållanden håller många unga borta från de
            mer fysiskt krävande sporterna och i nuläget finns ganska få sporter
            som de kan delta i fullt ut. E-sport är förhållandevis lättillgängligt
            och kräver inte en perfekt hälsa. Om vi kunde uppnå samma nivå
            av aktiva föreningsliv i e-sportsverige som i civilsamhället så
            vore det en ingång in i gemenskap och föreningsaktivitet för många
            unga som nu finner sig utestängda.
          </p>
          <p xml:id="i-Hi2zXU3vxAjGkx9B2rw7Sq">
            Slutligen kommer vi förstås till hälsoaspekten den stora majoriteten
            av sporter i Sverige är fysiskt krävande och medför fysisk träning,
            vilket är hälsosamt. Här kan man invända att e-sporten misslyckas,
            men det finns god evidens på att datorspel också medför andra
            hälsofördelar: förbättrat minne, kognitiv förmåga, förmåga att
            resonera samt perception och problemlösning. Precis som annan
            sport verkar många spel också hjälpa avslappning och stressdämpning.
            Det finns också klara indikationer på att e-sport och datorspel
            kan hjälpa äldre att behålla mental klarhet längre.
          </p>
          <p xml:id="i-BPs9Cpd9BULWyz9hGxSAw1">
            Sammantaget delar e-sport karaktär och fördelar med många andra
            sporter och kanske viktigast av allt: en allt större mängd ungdomar
            och unga vuxna spelar – både privat och i grupp. Det vore galenskap
            att låta denna potential gå förlorad när vi istället kan stödja
            och uppmuntra att fler unga spelar i grupper och i de sociala
            sammanhang som uppstår när man deltar i e-sport i lag istället
            för att isolera sig ensam vid sin egen dator.
          </p>
          <p xml:id="i-XWqfAKTfUnd52T4ReygHqQ">
            Numera disputerade idrottsvetaren Kalle Jonasson (f.d. Danielsson)
            vid Malmö Högskola har gjort en studie som jämför e-sport med
            traditionell sport utifrån den klassiska modell som brukar användas
            för att karakterisera modern sport. På punkt efter punkt kommer
            han fram till att e-sport i mångt och mycket liknar annan sport.
            Studien har dessutom ett par år på nacken och resonemangen har
            stärkts ytterligare sedan dess.
          </p>
          <p xml:id="i-QnyUe6pkuyqTwhMNYy3yAx">
            Det är inte vår uppgift att göra skillnad på olika sporter och
            därför behöver e-sporten likställas med andra sporter för att
            ha möjlighet att attrahera människor på likvärdiga villkor.
          </p>
          <p xml:id="i-VYaMTh2U1mTBLbUYf5mVuE">
            Det finns också fler aspekter av problematiken samt en gammaldags
            lagstiftning. Stora e-sportstjärnor från andra länder har ibland
            svårt att få visum till Sverige p.g.a. ett gammaldags synsätt
            och förlegade regler. Flera av de största tävlingarna i världen
            går av stapeln i Sverige och vi har bland världens bästa lag i
            flera grenar. Att atleter som ska delta i DN-galan eller en fotbollslandskamp
            inte skulle få inresetillstånd i Sverige är en löjeväckande tanke,
            ändå är det precis det som sker när personer från andra länder
            vill komma och delta i e-sportens stora tävlingar på exempelvis
            Dreamhack.
          </p>
          <p xml:id="i-ABKPStzczTEjhtmV27dRgT">
            Det är också på sin plats att påpeka att e-sport och icke e-sport
            idag blir mer och mer sammanblandad, t ex med de elektroniska
            tavlor man idag använder inom pistolskyttet. Är det då en e-sport
            eller en ordinarie sport? Man kan ju faktiskt till och med fråga
            sig om dessa tavelsystem skall regleras inom dagens lagstiftning?
            Gråzonerna bara växer allt mer och det är därför rimligt att se
            över dagens lagstiftning och inkludera e-sporten.
          </p>
          <p xml:id="i-2m1Y5iND5m3k6Vw3m7TE68">
            Slutligen finns också en gammaldags syn på vilka sporter och
            specialinriktningar som får starta gymnasieutbildningar. Idag
            finns flera e-sportgymnasier som utökad kurs, eftersom det inte
            är tillåtet att starta e-sportgymnasier på samma villkor som andra
            gymnasier. E-sporten har minst lika goda förutsättningar för professionellt
            utövande som många andra utbildningar som idag får startas. Det
            är fullt rimligt att ge möjligheter att på allvar starta e-sportgymnasier.
            Det ger också möjligheter att ytterligare fokusera på ledarskap,
            uppförande på nätet samt vikten av kost och motion för att prestera
            på högsta nivå.
          </p>
        </div>
        <div xml:id="i-TPEya3fL5awbqAXyuaqTaw" type="motSignatures">
          <list xml:id="i-EryThyKii8UF4q5F7o9je8">
            <item xml:id="i-5iDroD8Z1fesBZ1uqNZ5GJ" who="i-Qqu9byP8zwudzHA8ErxkRe">
              Rickard Nordin (C)
            </item>
          </list>
        </div>
      </div>
    </body>
  </text>
</TEI>
