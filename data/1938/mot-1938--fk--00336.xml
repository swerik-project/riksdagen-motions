<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1938--fk--00336">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__fk__336/mot_1938__fk__336-001.pdf"/>
      <fw xml:id="i-WHSUM8d3PPyw47SHW8bPAh">
        Motioner i Första kammaren, Nr 336. 3
      </fw>
      <div xml:id="i-FczBx5kePHEegCk1JeR96D" type="motHeader">
        <div xml:id="i-VEhgu9s4eYhZ3spekpc5JW" type="motTitle"/>
        <div xml:id="i-G9qey2CoGuH7HQnnRKg3Bf" type="motSubmissionInfo"/>
      </div>
      <div xml:id="i-DFk17rzBG7zLocVNcTwCKd" type="motBody">
        <div xml:id="i-CFgTXp38oGSyMWS2uVwQ6k">
          <p xml:id="i-p6Z7MApza3gBqMVppCWNa">
            Nr 336.
          </p>
          <p xml:id="i-M6Sprj7J1xzYTUFbChYZpD">
            Av herr Ohlin m. fl., i anledning av Kungl. Maj:ts proposition
          </p>
          <p xml:id="i-QiDMBys9co3VeHTenD1j2X">
            med förslag till beredskapsstat för budgetåret 1938/39.
          </p>
          <p xml:id="i-NaBTHPdCVbJvmZHDB1kA3P">
            Kungl. Maj:t har i proposition nr 275 till årets riksdag framlagt
            förslag till beredskapsstat för budgetåret 1938—39. Därjämte har
            Kungl. Maj:t i pro- position nr 284 äskat anslag till statliga
            och kommunala beredskapsarbeten m. m. samt i proposition nr 285
            anslag till statens arbetslöshetskommissions reservarbeten och
            kontantunderstödsverksamhet m. m. Ett ståndpunktsta- gande till
            beredskapsstatens förslag synes förutsätta att samtliga i ovan-
            nämnda tre propositioner omnämnda åtgärder betraktas i ett visst
            samman- hang. En särskild beredskapsstat, där vidsträckta fullmakter
            av riksdagen be- viljas Kungl. Maj:t, representerar en nyhet i
            vårt land. Avsikten är att de offentliga investeringarna skola
            kunna i god tid förberedas och vid behov snabbare igångsättas
            än som med tidigare system varit möjligt. Enligt vår mening är
            en anordning av detta slag välbetänkt. Fråga är emellertid, hu-
            ruvida det sätt på vilket systemet nu av Kungl. Maj:t utformats,
            kan anses tillfredsställande. Detta synes oss icke i allo vara
            fallet. Det finns anled- ning antaga, att i vissa hänseenden avsevärda
            förbättringar gentemot den av Kungl. Maj:t föreslagna anordningen
            skulle kunna åstadkommas. Att avvakta en utredning rörande dessa
            möjligheter innan beredskapsåtgärder av ifrågavarande typ genomföras
            torde emellertid icke vara tillrådligt. I nu- varande ovissa ekonomiska
            läge och med hänsyn till de depressionstenden- ser, som framträtt
            på vissa håll i utlandet, kan man icke bortse från risken att
            även i vårt land en viss konjunkturförsämring kan komma att inträffa
            redan under nästkommande budgetår. Staten bör i så fall kunna
            utan dröjs- mål inskrida med åtgärder som motverka en omfattande
            arbetslöshet. Av denna anledning vilja vi icke avstyrka antagande
            av ifrågavarande propo- sition nr 275 ehuru vi finna beklagligt,
            att Kungl. Maj:t icke i detta sam- manhang försökt skapa en tillförlitligare
            och med vårt lands styrelsetra- ditioner mera överensstämmande
            organisation. I av Kungl. Maj:t föreslaget skick representerar
            systemet med beredskapsstat enligt vår mening närmast en nödfallsutväg,
            som av hänsyn till det ovissa konjunkturläget bör stå öppen under
            nästa budgetår, men som vid nästkommande riksdag efter föregående
            utredning bör underkastas revision. Vi utgå nämligen ifrån att
            de skäl, som nu föranleda skapandet av ett beredskapssystem, även
            i framtiden komma att föreligga och att alltså en eller annan
            form av dylik krigsberedskap blir erforderlig. Vi vilja då sär-
            skilt framhålla att de riktlinjer efter vilka beredskapssystemet
            i föreliggande
          </p>
          <pb facs="riksdagen-motions-pdf/data/1938/mot_1938__fk__336/mot_1938__fk__336-002.pdf"/>
          <fw xml:id="i-NSbZJUxShaNozLTTg7fEMQ">
            4 Motioner i Första kammaren, Nr 336.
          </fw>
          <p xml:id="i-TQEmwuwsTh4Vu9vYpCfCDy">
            proposition nr 275 tillrättaläggas, ingalunda få anses som prejudicerande
            för hur arbetslöshetspolitiken i fortsättningen bör ordnas. Det
            är tvärtom av vikt, att en utredning snarast igångsättes som bättre
            klargör förutsätt- ningarna framåt räknat. Man torde kunna hoppas
            att en eventuell kon- junkturförsämring 1 vårt land förlöper så
            långsamt, att under nästa bud- getår de ifrågasatta åtgärderna
            endast i begränsad mån behöva tillgripas. Det blir då tillfälle
            för nästa års riksdag att, innan systemet sättes på ett mera allvarligt
            prov, besluta den omläggning, som ifrågavarande utredning och
            det första årets erfarenheter kunna ge anledning till. När förutsättningarna
            för ett effektivt och med den ordinarie arbetslös- hetspolitiken
            samordnat beredskapssystem undersökas, böra bl. a. följande synpunkter
            beaktas. 1. Administration. I skrivelse nr 466 framhävde fjolårets
            riksdag, att i den mån tyngdpunkten i arbetslöshetspolitiken förlägges
            till beredskapsarbe- tena vore det av största vikt att &gt;spörsmålet
            om ett lämpligt organ för hand- havande av ärenden som kräva central
            handläggning överväges»&gt;. Denna fråga synes Kungl. Maj:t egendomligt
            nog icke hava tagit ställning till. Man svävar därför i ovisshet
            om hur regeringen tänker sig lösningen av den i ett krisläge maktpåliggande
            uppgift som de offentliga arbetenas och den övriga arbetslöshetspolitikens
            administration utgör. Är avsikten måhända att de olika departementscheferna
            var för sig skola utan hjälp av något centralt organ administrera
            hjälpåtgärderna, t. ex. behandla ansökningar från olika kommuner,
            fördela arbetet dem emellan etc.? Enligt vår mening skulle en
            sådan anordning icke bliva tillfredsställande. Skola hjälpåtgärderna
            kunna anpassas efter arbetslöshetens art och lokala fördelning
            kräves uppenbarli- gen en smidig och samordnande organisation
            såväl av de extra ordinära som de mera ordinarie sidorna av arbetslöshetspolitiken.
            Härtill kommer att socialdepartementet redan under normala förhållanden
            är synnerligen ar- betstyngt. Då på detta departement torde falla
            största delen av de ifråga- satta åtgärderna, synes för att undvika
            en överbelastning av departementet en institution för central
            handläggning av arbetslöshetsfrågor vara av beho- vet påkallad.
            2. Val av arbeten och deras utförande. Propositionen om beredskapsstat
            kan giva stöd åt den uppfattningen, att Kungl. Maj:t skulle åsyfta
            att även under en depression tyngdpunkten av arbetslöshetshjälpen
            skall läggas på s. k. beredskapsarbeten medan reservarbeten, vilka
            under förra krisen spe- lade huvudrollen, nu tilldelas en obetydlig
            plats. Så kan emellertid knappast vara fallet, eftersom Kungl.
            Maj:t givetvis icke kan underlåta att underställa riksdagen frågan
            om en dylik radikal omläggning av arbetslöshetspolitiken. Enligt
            vår mening motiverar erfarenheten ingalunda heller en sådan för-
            ändring. Vi vilja först framhålla, att när vi här diskutera lämpligheten
            av olika kombinationer av offentliga arbeten vi icke åsyfta frågan
            huruvida arbetena avlönas efter öppna marknadens lönesatser eller
            på annat sätt. När
          </p>
          <pb facs="riksdagen-motions-pdf/data/1938/mot_1938__fk__336/mot_1938__fk__336-003.pdf"/>
          <fw xml:id="i-WJVSnF8e4TvCPJsFpBJafy">
            Motioner i Första kammaren, Nr 336. öd
          </fw>
          <p xml:id="i-2gwMyWKe21aRuzwPMHeN1E">
            vi tala om reservarbeten mena vi arbeten av den art och med det
            slag av administration, som hittills utmärkt de av arbetslöshetskommissionen
            hand- havda arbetena. Med beredskapsarbeten åsyfta vi i likhet
            med Kungl. Maj:t arbeten av annat slag, som icke utgöra vanliga
            investeringar i affärsver- ken m. m. Enligt vår mening är det
            angeläget, att reservarbeten bibehållas såsom en del av svensk
            arbetslöshetspolitik. Denna arbetsform har visat sitt berätti-
            gande, även om i vissa fall anmärkningar kunnat riktas mot arbetenas
            orga- nisation, särskilt för några år sedan, innan tillräckliga
            erfarenheter vunnits. Beredskapsarbetena ha i flera hänseenden
            befunnits otillräckliga. Erfaren- heten visar för det första att
            de icke kunna tillräckligt smidigt anpassas efter arbetslöshetens
            lokala fördelning. De siffror som framlades i Kungl. Maj:t proposition
            nr 265 till 1936 års riksdag äro i detta hänseende mycket belysande.
            Av anslagen till allmänna arbeten i öppna marknaden gingo un-
            der budgetåret 1934—35 endast cirka 550 kr. per anmäld arbetslös
            till de län, där antalet arbetslösa per tusen invånare översteg
            medeltalet för hela landet. Motsvarande siffra för län med mindre
            arbetslöshet än medeltalet var 1.000 kr. d. v. s. nästan dubbelt
            så stor. Under de första 9 månaderna av budgetåret 1935—36 voro
            dessa siffror 600 kr. och 1.270 kr. Det kan alltså ej bestridas
            att offentliga arbeten av denna art i viss mån koncentrera- des
            till län med relativt liten arbetslöshet. Lika viktigt är att
            beredskapsarbetena icke kunnat tillfredsställande an- passas efter
            arbetslöshetens säsong. I Sverige äro säsongvariationerna på arbetsmarknaden
            som bekant mycket betydande. Arbetslösheten når under första kvartalet
            sin största höjd, för att under slutet av andra kvartalet och
            under tredje kvartalet vara väsentligt lägre. Enligt vad i proposition
            nr 284 till årets riksdag redovisas, varierar beredskapsarbetenas
            sysselsättning på ett motsatt sätt. Antalet vid ifrågavarande
            arbeten sysselsatta arbetare ut- gjorde i medeltal per månad under
            årets första fyra månader, vilka alltså utmärkas av stor arbetslöshet,
            cirka 8.300 år 1936 och cirka 5,000 år 1937. Däremot utgjorde
            antalet i genomsnitt under månaderna juli till september, vilka
            utmärkas av relativt liten arbetslöshet, ej mindre än 18,500 år
            1936 och 10,300 år 1937. Är 1935 var skillnaden än större. Under
            årets fyra första månader utgjorde de sysselsatta cirka 11,100,
            men under perioden juni—september ej mindre än 27,900. I motsats
            härtill ha reservarbetena kunnat i viss mån anpassas efter arbetslöshetens
            säsongväxlingar. Göres under den period då konjunkturerna förbättrats,
            d. v. s. 1934—37, en jäm- förelse mellan de under sommaren sysselsatta
            med de under föregående vin- ter arbetande, så blir i samtliga
            fall vintersysselsättningen ej oväsentligt större. Intet tvivel
            kan alltså råda därom att arbeten av den typ och med den administration,
            som reservarbetena utgjort, kunnat bättre anpassas efter arbetslöshetens
            säsongfördelning. Även ifråga om den konjunkturella anpassningen,
            d. v. s. en snabb expan-
          </p>
          <pb facs="riksdagen-motions-pdf/data/1938/mot_1938__fk__336/mot_1938__fk__336-004.pdf"/>
          <fw xml:id="i-SZ3HLbZhW6CENxw5xsoCp2">
            6 Motioner i Första kammaren, Nr 336.
          </fw>
          <p xml:id="i-Ri4CY9Qaw7omtCTTXrmugj">
            sion av arbetena, när arbetslösheten tilltager och en hastig
            inskränkning när arbetslösheten sjunker, ha reservarbetena visat
            sig överlägsna. Det torde vara överflödigt att här anföra siffror.
            Det är allmänt känt och bekräftas för övrigt av i propositionerna
            anförda siffror att reservarbetena kunde snabbt ökas och under
            åren 1933—34 nådde sin största omfattning för att därefter inskränkas
            i takt med konjunkturförbättringen. Däremot visade det sig svårt
            att snabbt öka beredskapsarbetena. Även om detta i viss mån berodde
            på bristande förberedelser, arbetskonflikter m. m. kvarstår dock
            antagandet att det även sammanhänger med arbetenas natur och organisa-
            tion. Uppenbart är i varje fall att beredskapsarbetenas anpassning
            efter den stigande konjunkturen varit dålig, i det dessa arbeten
            ingalunda tillräckligt inskränktes under det i konjunkturhänseenden
            mycket goda året 1936. För den som vill lära av erfarenheten kan
            det följaktligen icke råda något tvivel att en önskvärd anpassning
            efter arbetslöshetens lokala fördelning, säsong- och konjunkturvariationer
            bättre ernås, om arbeten av reservarbetenas typ och med dylik
            administration lika som hittills komma till användning. I själva
            verket torde dessa slag av arbeten vara överlägsna även i ett
            annat hänseende, nämligen i fråga om arbetstillfällenas anpassning
            efter arbets- löshetens karaktär. Erfarenheten visar att ökningen
            av arbetslösheten i främsta rummet drabbar de icke yrkeslärda,
            de s. k. grovarbetarna. Reserv- arbetena ha visat sig kunna med
            användande av ett begränsat antal yrkes- lärt folk ge arbete åt
            ett stort antal icke yrkeslärda. Däremot ha de hittills- varande
            beredskapsarbetena i allmänhet krävt väsentligt mera av yrkeslärda
            arbetare och i motsvarande mån mindre icke yrkeslärda. Risken
            finnes där- för att en utvidgning av beredskapsarbetena kommer
            att draga folk ifrån det privata näringslivet, så att produktionen
            där får inskränkas av brist på yrkeskunnigt folk, medan arbetstillfällena
            för de arbetslösa bli begränsade. Vi erinra även därom att arbetslösheten
            ofta drabbar arbetare som i fråga om arbetsduglighet icke äro
            fullt jämförliga med de övriga. Erfarenheten synes visa, att det
            är svårt att bereda dessa människor sysselsättning genom arbeten
            i öppna marknaden. Vid reservarbeten har däremot arbete kunnat
            beredas även åt arbetskraft av detta slag. Beredskapsarbetenas
            betydelse såsom vapen mot arbetslöshet reduceras även därav, att
            till dessa arbeten söka sig icke blott arbetslösa, utan även sådana
            som redan förut ha arbete. Ett effektivt hänvisningsförfarande
            fin- nes nämligen ej för detta slag av hjälparbeten. Som av det
            ovanstående framgår anse vi det vara av vikt att man i en utredning
            rörande arbetslöshetspolitikens tillrättaläggande beaktar de ovan
            anförda synpunkterna. Vare sig man kallar arbetena för beredskaps-
            eller reservarbeten böra de så ordnas att en del av dem i ovan
            berörda hänseen- den få samma karaktär som hittillsvarande reservarbeten.
            3. Kungl. Maj:ts fullmakt. Vi övergå nu till en annan sida utav
            hit- hörande problem, nämligen arten och omfattningen av de fullmakter
            som
          </p>
          <pb facs="riksdagen-motions-pdf/data/1938/mot_1938__fk__336/mot_1938__fk__336-005.pdf"/>
          <fw xml:id="i-H5PYJfwmAQE2SX1U4s95Wq">
            Motioner i Första kammaren, Nr 336. Z
          </fw>
          <p xml:id="i-KwQhsCir5rkbEBBNi2ArfR">
            riksdagen beviljar. Systemet med beredskapsstat betyder med nödvändighet
            att riksdagen på Kungl. Maj:t överlåter en del av den beslutanderätt
            som sedan gammalt tillkommit riksdagen. Det torde emellertid kunna
            ifråga- sättas, huruvida ej ett tillräckligt effektivt och smidigt
            system kunde utfor- mas utan att riksdagen går så långt i detta
            hänseende som förutsättes i den nu framlagda propositionen. Vid
            en utredning rörande dessa förhållanden torde man böra överväga
            huruvida icke den Kungl. Maj:t givna fullmakten att igångsätta
            de i beredskapsstaten upptagna arbetena kunde begränsas till tid,
            då riksdagen icke är samlad samt till en viss kort tid under början
            av nästa riksdag, exempelvis till den 15 februari? Då frågorna
            redan av före- gående års riksdag behandlats vid uppgörande av
            beredskapsbudgeten, kan ju ett beslut fattas väsentligt snabbare
            än under andra förhållanden. Med hänsyn till att en kommande arbetslöshets
            karaktär och lokala för- delning icke är känd, torde det vara
            lämpligt att beredskapsstaten upptar ett ganska stort antal arbeten
            och därför en betydande slutsumma. Då det är riksdagens uppgift
            att tillse att icke de offentliga utgifterna springa upp i större
            summor än som av läget motiveras och då den ökning av arbetslös-
            heten som kan tänkas inträffa under loppet av 6 å 7 månader icke
            kan antagas få enorma proportioner, så finnas skäl för att riksdagen
            också fast- ställer en övre gräns för det totalbelopp, som regeringen
            får använda för ett urval av de på beredskapsstaten upptagna ändamålen.
            Däremot skulle rege- ringen givetvis ha frihet att bland arbetena
            utvälja de, som bäst passa efter arbetslöshetens karaktär och
            lokala fördelning. Skulle situationen plötsligt undergå en fullständig
            omvälvning, så att en sådan maximisumma visar sig otillräcklig,
            föreligger ju den i en dylik situation naturliga utvägen att in-
            kalla en urtima riksdag. En annan fråga som torde böra ägnas uppmärksamhet
            är huruvida rege- ringen bör erhålla rätt att endast under vissa
            närmare angivna förutsätt- ningar använda de å beredskapsstaten
            upptagna beloppen eller viss del därav. I och för sig torde det
            icke vara omöjligt att angiva en viss procen- tuell ökning av
            arbetslösheten inom vissa områden eller i hela landet såsom förutsättning
            för att belopp överstigande en viss summa må disponeras en- ligt
            beredskapsstaten. En dylik bestämmelse skulle innebära en viss
            garanti för att arbetslöshetspolitiken bedreves i överensstämmelse
            med riksdagens intentioner. 4. Anslag till enskilda företag. Utöver
            ovan berörda frågor torde även lämpligheten av anslag till enskild
            företagsamhet såsom ett led i den arbets- löshetsbekämpande politiken
            böra utredas på grundval av hittillsvarande er- farenheter. Överhuvudtaget
            torde detta slag av arbetslöshetshjälp böra an- vändas med stor
            försiktighet. Av skäl som framgår av det ovanstående finna vi
            det vara av största vikt att en skyndsam utredning igångsättes
            rörande dessa och eventuellt andra med arbetslöshetspolitiken
            sammanhängande frågor. Vi hänvisa även till
          </p>
          <pb facs="riksdagen-motions-pdf/data/1938/mot_1938__fk__336/mot_1938__fk__336-006.pdf"/>
          <fw xml:id="i-Pk6RYbnmHgvzG2ABpHN6Wt">
            8 Motioner i Första kammaren, Nr 336.
          </fw>
          <p xml:id="i-WYusaAwUDZyx3vr8pZLNWw">
            uttalanden i 1937 års riksdagsskrivelse nr 466 rörande beredskapsarbetenas
            art och tillrättaläggande. Enligt vad som framgår av de framlagda
            proposi- tionerna synas där berörda synpunkter ännu icke hava
            vunnit Kungl. Maj:ts beaktande. Vi avse härvidlag icke en förnyad
            undersökning av den art som arbetslöshetsutredningen på sin tid
            utförde. Snarare gäller det att praktiskt utnyttja en del av denna
            utrednings resultat, men framför allt att i ljuset av senare års
            erfarenheter uppdraga riktlinjer för en praktisk organisation
            av arbetslöshetshjälpen som förenar smidighet och effektivitet
            med tillbör- liga garantier. På grund av vad ovan anförts hemställes,
          </p>
          <p xml:id="i-MyGq8FBxtbnhqB9bb21i8T">
            att riksdagen vid behandling av proposition nr 275 måtte besluta
            att i skrivelse till Kungl. Maj:t anhålla om skynd- sam utredning
            rörande riktlinjerna för arbetslöshetspoliti- kens planläggning
            och organisation med särskild hänsyn till de förhållanden, som
            aktualiserats genom uppställandet av en särskild beredskapsstat.
          </p>
          <p xml:id="i-9Q7bD9CpdU4F8uaNewb7D" type="date">
            Stockholm den 27 april 1938.
          </p>
          <p xml:id="i-F2cGE6ARQiWXjupTmSSiRB">
            Bertil Ohlin. Sam Larsson. Elon Andersson. Elof B. Andersson.
            John Björck. Eskil Albertsson. Em. Bjurström. B. von Stockenström.
            Joh. Larsson.
          </p>
          <p xml:id="i-VXU9YTszFZGyDEMLPYgcbc">
            Gottfr. Karlsson.
          </p>
          <p xml:id="i-9JxbeWWEuLtUofWgEcyEvT">
            Stockholm 1938, Svenska Tryckeriaktiebolaget.
          </p>
        </div>
      </div>
    </body>
  </text>
</TEI>
