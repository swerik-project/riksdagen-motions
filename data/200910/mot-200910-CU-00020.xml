<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-CU-00020">
  <teiHeader>
    <fileDesc>
      <titleStmt>
        <title>med anledning av prop. 2009/10:185 Allmännyttiga kommunala bostadsaktiebolag och reformerade hyressättningsregler</title>
        <author corresp="i-D9iCNaqxQvuHFjK2SSEFvT">av Carina Moberg m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:185 Allmännyttiga kommunala bostadsaktiebolag och reformerade hyressättningsregler</title>
          <idno type="rdwebb">GX02C20</idno>
          <rs type="number">C20</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GX02C20/text</ref>
          <ref type="dokument_url_html">http://data.riksdagen.se/dokument/GX02C20</ref>
          <ref type="dokumentstatus_url_xml">http://data.riksdagen.se/dokumentstatus/GX02C20</ref>
          <ref type="doc">http://data.riksdagen.se/fil/91B8EF4C-09DA-476F-8D52-F755179F736F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D9iCNaqxQvuHFjK2SSEFvT</idno>
            <name>Carina Moberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GDFdKPNRdaGpkLXrouuiC1</idno>
            <name>Johan Löfstrand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-BNs9NctwwvjUQnQxyESNVd</idno>
            <name>Eva Sonidsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-XavvkneSj1497htyNRcpv6</idno>
            <name>Christina Oskarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8gcKLg8FFeh9DR71R7zcMv</idno>
            <name>Gunnar Sandberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KCyyRs9HnkQhss61gii5F7</idno>
            <name>Fredrik Lundh Sammeli</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BF9mB9DgwVNLpNSTq2xXnH" type="basedOn"/>
        <correspContext corresp="i-BF9mB9DgwVNLpNSTq2xXnH">
          <ref>Proposition 2009/10:185</ref>
        </correspContext>
        <correspAction xml:id="i-CzGiBjtdPdSSndXUaVNJXF" type="signed"/>
        <correspContext corresp="i-CzGiBjtdPdSSndXUaVNJXF">
          <note type="signatory" corresp="i-D9iCNaqxQvuHFjK2SSEFvT"/>
          <note type="signatory" corresp="i-GDFdKPNRdaGpkLXrouuiC1"/>
          <note type="signatory" corresp="i-BNs9NctwwvjUQnQxyESNVd"/>
          <note type="signatory" corresp="i-EgqHRHVoW5y9USDYuNoYuA"/>
          <note type="signatory" corresp="i-XavvkneSj1497htyNRcpv6"/>
          <note type="signatory" corresp="i-8gcKLg8FFeh9DR71R7zcMv"/>
          <note type="signatory" corresp="i-KCyyRs9HnkQhss61gii5F7"/>
        </correspContext>
        <correspAction xml:id="i-EAuY3aTN3rCADnu8LYmHVq" type="referral">
          <date when="2010-04-23"/>
        </correspAction>
        <correspAction xml:id="i-STxmnt62me9Mr5G6GnMo12" type="dismissal">
          <date when="2010-04-22"/>
        </correspAction>
        <correspAction xml:id="i-5YCPh2nLr6nwvHhSKByhZZ" type="dismissal">
          <date when="2010-04-22"/>
        </correspAction>
        <correspAction xml:id="i-EqZM4okm7gmHbXNNxi4Lmh" type="transfer">
          <date when="2010-04-21"/>
        </correspAction>
        <correspAction xml:id="i-Xc1aEiX4t8kneAkaYeRCP4" type="submission">
          <date when="2010-04-21"/>
        </correspAction>
        <correspAction xml:id="i-MpU9PCdJSxe59M78hYGFNy" type="assigned"/>
        <correspContext corresp="i-MpU9PCdJSxe59M78hYGFNy">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CuuULZeM4NikeuxoZD3mcy" type="motBody">
        <div xml:id="i-GaTm3rx5qLQt7X7wmoChCM" type="motProposal" subtype="förslag">
          <head xml:id="i-UhiVbEbi3yRvZwvHQ4NBtP">
            Förslag till riksdagsbeslut
          </head>
          <list xml:id="i-4F1RXLmCXjrhuRKxHeEHbw" style="ol">
            <item xml:id="i-TWkpZKtB9nzSRBstLjxji7">
              Riksdagen tillkännager för regeringen som sin mening vad som
              anförs i motionen om begreppen social sammanhållning och integration
              i samband med värdeöverföring.
            </item>
            <item xml:id="i-Q49G4r1wToqHH3h22UgmBy">
              Riksdagen tillkännager för regeringen som sin mening vad som
              anförs i motionen om svaga och vikande marknader.
            </item>
            <item xml:id="i-R9EfeFSxPytr5rKpJjrFEV">
              Riksdagen tillkännager för regeringen som sin mening vad som
              anförs i motionen om att det s.k. påtaglighetsrekvisitet bör tas
              bort.
            </item>
            <item xml:id="i-65wcM1rTBgWAPCjK94Fx5W">
              Riksdagen tillkännager för regeringen som sin mening vad som
              anförs i motionen om att skyddsregeln vid renovering och ombyggnad
              även ska gälla då hyresnämnden givit sitt godkännande till renovering
              eller ombyggnad av bostaden.
            </item>
            <item xml:id="i-3C1Gz4Ro2MAkXBtp354eXv">
              Riksdagen tillkännager för regeringen som sin mening vad som
              anförs i motionen om behov av utvärdering och utveckling av statistik.
            </item>
          </list>
        </div>
        <div xml:id="i-GTUB1nQtgLVcpDEFPEC4pC" type="motContent">
          <head xml:id="i-DuwRxHNxDG8hHzZgBsv11L" type="h1">
            Motivering
          </head>
          <p xml:id="i-S6G6iY8uc8Z3oQfa5nkgp7">
            I regeringens proposition föreslås bl.a. en ny lag om allmännyttiga
            kommunala bostadsaktiebolag. Ett kommunalt bostadsaktiebolag ska
            i allmännyttigt syfte förvalta fastigheter i vilka bostadslägenheter
            upplåts med hyresrätt, främja bostadsförsörjningen i den eller
            de kommuner som är ägare till bolaget och erbjuda hyresgästerna
            möjlighet till boendeinflytande och inflytande i bolaget. De allmännyttiga
            kommunala bostadsaktiebolagen ska bedriva verksamheten enligt
            affärsmässiga principer och åläggas marknadsmässiga avkastningskrav.
          </p>
          <p xml:id="i-2wTBvJdAeBDhS18S33u5BS">
            Regeringen föreslår en begränsning av värdeöverföringar från
            allmännyttiga kommunala bostadsaktiebolag som ger kommunen rätt
            till viss ersättning på tillskjutet kapital. Värdeöverföringar
            får emellertid inte överstiga hälften av det föregående verksamhetsårets
            vinst. Begränsningen av värdeöverföringar gäller inte för åtgärder
            inom ramen för kommunens bostadsförsörjningsansvar som främjar
            integration och social sammanhållning eller tillgodoser bostadsbehovet
            för personer för vilka kommunen har ett särskilt ansvar. Begränsningen
            gäller inte heller för överskott från fastighetsförsäljningar
            som uppkommit under föregående räkenskapsår. Högst hälften av
            sådant överskott får delas ut utan andra begränsningar än att
            överföringen ska ha föregåtts av ett beslut av kommunfullmäktige.
            Begränsningen gäller inte heller för värdeöverföringar mellan
            allmännyttiga kommunala bostadsaktiebolag inom samma koncern.
          </p>
          <p xml:id="i-9ibvJ6wPypcX9RQBAWhDtY">
            De allmännyttiga kommunala bostadsföretagens hyresnormerande
            roll föreslås ersättas med en normerande roll för kollektivt förhandlade
            hyror. Det införs en skyddsregel mot att kraftiga hyreshöjningar
            får ett för snabbt genomslag. I hyresförhandlingslagen klargörs
            att den s.k. likhetsprincipen inte hindrar att skyddsregeln tillämpas
            när hyran bestäms i en förhandlingsöverenskommelse. Den nya lagen
            och lagändringarna föreslås träda i kraft den 1 januari 2011 .
          </p>
          <p xml:id="i-FPvsjcsYFDmC9JqA1cCCTv">
            Den socialdemokratiska regeringen tillsatte år 2005 en utredning
            för att se över allmännyttans villkor och förutsättningar. 1 Bakgrunden
            till uppdraget var flera. Bland annat hade de allmännyttiga och
            kommunala bostadsföretagens verksamhet kommit att ifrågasättas
            från olika håll. Grunderna för kritiken varierade. Hyresgästföreningen
            Riksförbundet hade fört fram kritik mot kommuner som bedriver
            verksamheten utan att fullt ut tillämpa de kommunala självkostnads-
            respektive likställighetsprinciperna. Kritik med motsatta förtecken
            knöt an till EG-rättsliga principer och frågan om hur dessa ska
            tillämpas på bostadssektorn. Bland annat hade Fastighetsägarna
            år 2002, genom sin europeiska fastighetsägarorganisation, anmält
            den svenska staten för överträdelse av EG:s statsstödsregler.
            Ytterligare en anmälan gjordes av organisationen 2005.
          </p>
          <p xml:id="i-VRCFctWwW3cRpAfSxztoCN">
            Den socialdemokratiska regeringen gav utredaren i uppdrag att
            undersöka vilka förändringar som var nödvändiga i de lagar och
            förordningar som direkt styr villkoren för hyresmarknaden i allmänhet
            och för de allmännyttiga och kommunala bostadsföretagen i synnerhet.
            En central utgångspunkt för den dåvarande regeringen var att hyressättningssystemet
            även fortsättningsvis skulle innehåll en spärr mot oskäliga hyror
            och garantier för ett reellt besittningsskydd. Eventuella förslag
            från utredaren skulle även utformas med hänsyn till intresset
            av att slå vakt om kärnan i den svenska bostadspolitiken, inklusive
            grunderna för allmännyttans och de kommunala bostadsföretagens
            roll.
          </p>
          <p xml:id="i-CvVavba2thE1V6ZzXrfPa2">
            Den borgerliga regeringen beslutade dock 2007 om tilläggsdirektiv
            till utredningen som därmed fick en helt annan inriktning. Den
            borgerliga regeringen ansåg att utredaren behöver ett bredare
            mandat för att kunna föreslå sådana ändringar som bedöms nödvändiga
            med hänsyn till EG-rätten. Vidare framfördes att det krävdes en
            större reformering av villkoren för de kommunala bostadsföretagen,
            men också förutsättningarna för hyresmarknaden i dess helhet.
            2
          </p>
          <p xml:id="i-8YwFC5Yr7nv1NY38pH42YU">
            Utredningen EU, allmännyttan och hyrorna (SOU 2008:38) presenterade
            sina förslag i mars 2008. Utredningens förslag möttes av en massiv
            kritik, inte minst från bostadsmarknadens parter. Regeringen har
            därefter varit oförmögen att ge besked. Beredningen har dragits
            i långbänk, vilket orsakat onödig oro och osäkerhet på hyresmarknaden,
            både för hyresgästerna och för bostadsföretagen.
          </p>
          <p xml:id="i-HQp7iumfEeUYZDsQWVuaUc">
            Vi vill därför lyfta fram den avgörande betydelse som bostadsmarknadens
            parter, Hyresgästföreningen och Sveriges allmännyttiga bostadsföretag
            Sabo och sedermera även Fastighetsägarna, har haft för att få
            fram förslag till ordning med förutsättningar att nå en bred politisk
            enighet.
          </p>
          <p xml:id="i-42YmtG9MFv7BAorbGb73Hx">
            Det är en självklar utgångspunkt för Socialdemokraterna att slå
            vakt om hyresgästernas rättigheter och trygghet i boendet. Det
            kräver att ett bruksvärdessystem för hyressättningen garanteras.
            Likvärdiga lägenheter ska ges lika hyror. Hyresgästerna behöver
            skyddas mot oskäliga och kraftiga hyreshöjningar.
          </p>
          <p xml:id="i-3dmapNJDPri6n15oM4Y4Lm">
            Vi kan konstatera att förslaget från bostadsmarknadens parter,
            som regeringens proposition i huvudsak vilar på, innebär att kärnan
            i den svenska bostadspolitiken står intakt och att hyressättningen
            på bostadsmarknaden även fortsättningsvis ska styras av bruksvärde
            som garanteras genom kollektivt förhandlade hyror. Hyressättningen
            förblir en förhandlingsfråga för parterna. Förslaget innebär även
            att de planer som funnits om att möjliggöra för marknadshyror
            på svensk hyresmarknad därmed kan anses vara stoppade. Vi finner
            med detta ingen anledning att motsätta oss huvudinriktningen i
            propositionen utan ställer oss bakom de huvudsakliga principerna.
            Behovet av långsiktiga och stabila villkor för svensk hyresmarknad
            är av avgörande betydelse för en framgångsrik hållbar och social
            bostadspolitik.
          </p>
          <p xml:id="i-DEFNwmXPzp3KPXinqSGaiy">
            Vi finner dock att vissa delar av regeringens förslag är bristfälliga
            och därför bör kompletteras. Vi har valt att i denna motion ta
            upp några sådana punkter.
          </p>
          <head xml:id="i-R65h3Lusq1Ad8DdXDaGmNq" type="h2">
            Allmännyttans betydelse för bostadsförsörjningen
          </head>
          <p xml:id="i-X14DrXvkw3z4tsRSuga6uB">
            Vi vill värna och utveckla allmännyttan för att bättre möta samhällets
            och de enskilda boendes och bostadssökandes krav. De allmännyttiga
            bostadsbolagen är ett av de viktigaste verktygen för att klara
            bostadsförsörjningen. Det är därför av avgörande vikt att de allmännyttiga
            bostadsbolagen ges förutsättningar att vara livskraftiga och ekonomiskt
            starka föregångare och leda utvecklingen mot framtidens boende.
            I egenskap av demokratiskt ägda företag ska de verka för allmännyttiga
            mål och syfte.
          </p>
          <p xml:id="i-2CVbNU22n9qMi1P6W8Es27">
            I detta sammanhang ser vi även positivt på regeringens förslag
            om att möjliggöra för flera kommuner att tillsammans äga ett gemensamt
            allmännyttigt bostadsbolag. Ökade möjligheter till en regional
            allmännytta kan underlätta för rörligheten på bostadsmarknaden,
            vilket är av stor vikt för en fungerande arbetsmarknad. En regional
            allmännytta kan även skapa förutsättningar för mer ekonomiskt
            uthålliga bostadsbolag.
          </p>
          <p xml:id="i-ScFE7EdNVvZumLbCgswbTm">
            Det förtjänar att i sammanhanget påpekas att regeringen under
            mandatperioden försämrat villkoren för hyresrätten och kraftigt
            försämrat förutsättningarna för bostadsbyggande. Bostadsbyggandet
            är nere på mycket låga nivåer, andelen hyresrätter i det svenska
            bostadsbeståndet har minskat och bostadsbristen är stor. Sverige
            behöver en ny hållbar bostadspolitik som kan vända utvecklingen.
            Några sådana ambitioner eller förslag presenteras inte i regeringens
            förslag till proposition.
          </p>
          <head xml:id="i-6kMtRaj6kqYVsnLdcrJJ9c" type="h2">
            Värdeöverföring
          </head>
          <p xml:id="i-8GaLBZu6rbkCm4kCUnvyv1">
            Regeringen föreslår att en begränsning i värdeöverföringar inte
            ska gälla för överflyttning av hälften av nettoöverskottet som
            uppkommit vid avyttring av fastigheter under föregående räkenskapsår.
            Detta under förutsättning att frågan beslutats av kommunfullmäktige.
            Vi vill i samband med detta understryka den betydelse en lokal
            debatt har såväl inför beslut om omfattande utförsäljningar av
            allmännyttiga hyreslägenheter som vid efterkommande värdeöverföringar.
            Inte minst i Stockholm har de omfattande ombildningarna av hyresrätter
            till bostadsrätter minskat mångfalden i boendet, vilket understryker
            att dessa frågor behöver ges utrymme i debatten i samband med
            att den lokala politiken läggs fast.
          </p>
          <p xml:id="i-7NKrG5qM5tWs8qEu7NPqNo">
            Vidare gör regeringen i sin proposition det möjligt att utan
            begränsning föra över överskott från de kommunala bostadsföretagen
            som uppkommit under föregående räkenskapsår förutsatt att överskottet
            används för åtgärder inom ramen för kommunernas bostadsförsörjningsansvar
            som främjar integration och social sammanhållning.
          </p>
          <p xml:id="i-WwCWuQh6gBn4B5uPJyLJ8C">
            Vi saknar en mer djuplodande beskrivning av vad som avses med
            åtgärder som främjar integration och social sammanhållning. Det
            faktum att dessa begrepp kan tolkas såväl snävt som brett innebär
            att olika praxis kan komma att växa fram i olika kommuner. Risken
            finns därmed att de intentioner regering och riksdag har med den
            föreslagna lagstiftningen i praktiken inte kommer att realiseras.
          </p>
          <head xml:id="i-LKTNniKZg8gpqxubKvLJMT" type="h2">
            Vikande bostadsmarknader
          </head>
          <p xml:id="i-WMH4cRCNuTTbAeoKVP95Zm">
            Vi kan konstatera att regeringen inte lyckats presentera ett
            heltäckande förslag vad gäller förutsättningar för de allmännyttiga
            kommunala bolagen. Den demografiska utvecklingen innebär att bostadsbristen
            ökar, inte minst i våra större städer och högskolekommuner. Samtidigt
            innebär utvecklingen att bostadsöverskottet växer i många andra
            kommuner.
          </p>
          <p xml:id="i-2Ngq4SfPCA59a67rd5pFub">
            På flera orter i landet är frågan om svaga och vikande bostadsmarknader
            ett faktum. Befolkningsunderlaget minskar samtidigt som bostadsbeståndet
            på dessa orter kan vara i behov av såväl modernisering, upprustning
            och tillgänglighetsanpassning. Bostäder kan stå outhyrda under
            längre tid och därmed orsaka en stor ekonomisk belastning för
            bostadsbolaget samtidigt som trivseln i bostadsområdet påverkas
            negativt. Det lokala bostadsbehovet kan dessutom förändras över
            tid, vilket ställer nya krav på de befintliga bostäderna, och
            behov av nybyggnation kan finnas trots att bostadsmarknaden som
            helhet anses svag. Även på vikande bostadsmarknader finns det
            således behov av en livskraftig och ekonomiskt stark allmännytta.
          </p>
          <p xml:id="i-YZ7hTR5LmgtApXKwK2ETp2">
            Regeringen kommer inte med några förslag på hur de allmännyttiga
            bostadsaktiebolagen på svaga och vikande bostadsmarknader ska
            ges långsiktiga förutsättningar att erbjuda bra boende. I stället
            nöjer sig regeringen med att konstatera att allmännyttan på dessa
            marknader kan behöva rekonstrueras för strukturella överskott
            på bostäder och att den kan behöva effektivisera sin verksamhet
            och minska sina drift- och underhållskostnader samt att det i
            särskilda fall även fortsättningsvis kan bli aktuellt med statliga
            insatser för att en sådan omstrukturering ska kunna genomföras.
            Slutligen hänvisar regeringen till att man avser att se över frågan
            om hur en stödordning för bostadsföretag i kris på svaga bostadsmarknader
            som uppfyller EU-rättens krav kan genomföras.
          </p>
          <p xml:id="i-SjrUqARW9MEubQsMLtUYkN">
            Vi menar att det är en stor brist att regeringen inte lyckats
            presentera förslag i denna del. En reformerad politik för de allmännyttiga
            bostadsaktiebolagen kan inte anses fullgod förrän förslag finns
            för att säkra en fullgod bostadsförsörjning även på svaga och
            vikande bostadsmarknader.
          </p>
          <head xml:id="i-G3jpysYZspDpCBpDNYTp2f" type="h2">
            Påtaglighetsrekvisitet
          </head>
          <p xml:id="i-Tu6ZTm2DSnh3nh6zV1vf4i">
            Trots att allmännyttans hyresnormerande roll ersätts med en normerande
            roll för kollektivt förhandlade hyror finns det s.k. påtaglighetsrekvisitet
            kvar i jordabalkens 12 kap. 55 §. Trots löften från ansvarigt
            statsråd om att detta rekvisit skulle tas bort finns det kvar
            i regeringens förslag till ny lagstiftning. Detta är mycket allvarligt
            och riskerar att driva upp hyresnivåerna. Vi menar att detta rekvisit
            är en rest från tidigare ordning och därför bör tas bort.
          </p>
          <head xml:id="i-4oqzrevkjkxPuTQFDrTFiF" type="h2">
            Förstärkt skydd vid ombyggnad och renovering
          </head>
          <p xml:id="i-3MjJDCGGB8n6afJv3sKUKA">
            Hyresgästernas skydd mot kraftiga och snabba hyreshöjningar är
            väsentligt för ett reellt besittningsskydd. Vi välkomnar därför
            att en s.k. skyddsregel införs vars innebörd gör det möjligt för
            hyresnämnden att fastställa att en hyra ska betalas med lägre
            belopp under en skälig tid.
          </p>
          <p xml:id="i-B2wZ6B4bzECcDweK7Yj9Rz">
            Vi anser dock att det finns en avgörande brist i regeringens
            förslag vad gäller hyreshöjningar till följd av ombyggnad och
            upprustning. Regeringens förslag innebär att undantag från skyddsregeln
            vid ombyggnad ges i de fall hyresgästen gett sitt tillstånd eller
            hyresnämnden lämnat sitt godkännande. Detta innebär i praktiken
            att hyresgästen står utan skydd för en snabb och kraftig hyreshöjning
            i de fall fastighetsvärden vill bygga om, renovera eller genomföra
            standardhöjande åtgärder i en lägenhet utan hyresgästens godkännande.
            Regeringens förslag riskerar därmed det reella besittningsskyddet.
          </p>
          <p xml:id="i-RnzvnUyT4xoHJTs8MWL5ZR">
            Vi anser att det bör införas ett mer robust regelverk som vid
            ombyggnad ger hyresgästerna ett avgörande inflytande. En viktig
            del i detta är att undantaget från skyddsregeln vid ombyggnad
            då hyresnämnden lämnat sitt tillstånd tas bort. Vi menar att det
            är viktigt att stärka hyresgästernas inflytande över det egna
            boendet och närmiljön. Ökade möjligheter till hyresgäststyrt lägenhetsunderhåll
            och boinflytandeavtal på områdesnivå är andra exempel på detta.
          </p>
          <head xml:id="i-FAy3P9W9XNRpBnTPTEEs5X" type="h2">
            Behov av utvärdering och uppföljning
          </head>
          <p xml:id="i-FmtHWU5LaZLMkaZGnGfkQM">
            Regeringen anför att det finns behov av uppföljning och utvärdering
            av det föreslagna regelverkets effekt på bostadsmarknaden. Regeringen
            menar att Boverket fortlöpande bör följa utvecklingen och att
            en utvärdering bör göras när de nya bestämmelserna varit i kraft
            en tid.
          </p>
          <p xml:id="i-CshiFytuPLf8c6MxvUgMS7">
            Vi vill understryka att det finns ett stort behov av utvärdering
            av det nya regelverket. Detta inte minst för att säkerställa att
            regeringens och riksdagens intentioner med lagstiftningen verkställs.
            Det handlar exempelvis om att följa upp hur regelverket kring
            värdeöverföring efterlevs samt vilken innebörd begreppen integration
            och social sammanhållning fått i praktiken. Att allmännyttans
            hyresnormerande roll föreslås ersättas med en normerande roll
            för kollektivt förhandlade hyror ställer stora krav på alla inblandade
            parter, såväl kommunala som privata fastighetsägare och på hyresgästernas
            förhandlingsdelegationer. Vi menar att det är av stor vikt att
            det sker en kontinuerlig uppföljning för att säkerställa att förhandlingsordningen
            fungerar och att kunskapsunderlaget är fullgott. Vidare är det
            givetvis viktigt att säkerställa att den nya lagstiftningen inte
            blivit hyresdrivande.
          </p>
          <p xml:id="i-WjheAkzdw1w7YCkT1vyhjJ">
            För att uppföljning och utvärdering ska kunna genomföras på ett
            fullgott sätt krävs även att de statistiska verktygen utvecklas
            för att kunna följa hyresutvecklingen. Åtgärder för att säkerställa
            detta bör därför vidtas.
          </p>
        </div>
        <div xml:id="i-T1yMWxMbaQJrVhuUk2wB3q" type="signatureBlock">
          <list xml:id="i-XmKoHRKh4GUh8c5RsftEKa">
            <item xml:id="i-4mwC1hhRxvtBBEfpNKCdY9" who="i-D9iCNaqxQvuHFjK2SSEFvT" type="signature">
              Carina Moberg (s)
            </item>
            <item xml:id="i-LympWQFSQ2vezXH8Z7htA8" who="i-GDFdKPNRdaGpkLXrouuiC1" type="signature">
              Johan Löfstrand (s)
            </item>
            <item xml:id="i-qx4YGW3e7eMyECxtB9Fdn" who="i-BNs9NctwwvjUQnQxyESNVd" type="signature">
              Eva Sonidsson (s)
            </item>
            <item xml:id="i-JtC6e3RoHVvLzPRPfnms9h" who="i-EgqHRHVoW5y9USDYuNoYuA" type="signature">
              Hillevi Larsson (s)
            </item>
            <item xml:id="i-B9Y5RUhNJU8B9QyBWKMGXj" who="i-XavvkneSj1497htyNRcpv6" type="signature">
              Christina Oskarsson (s)
            </item>
            <item xml:id="i-7HET6RP9D1iu7j1CFvoMyF" who="i-8gcKLg8FFeh9DR71R7zcMv" type="signature">
              Gunnar Sandberg (s)
            </item>
            <item xml:id="i-JnMemw3WGy6RbPfnN3aV1z" who="i-KCyyRs9HnkQhss61gii5F7" type="signature">
              Fredrik Lundh Sammeli (s)
            </item>
          </list>
        </div>
      </div>
    </body>
  </text>
</TEI>
