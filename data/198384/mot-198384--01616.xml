<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--01616">
  <teiHeader>
    <fileDesc>
      <titleStmt>
        <title>Barn- och familj estödet</title>
        <author>Bertil Fiskesjö m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Barn- och familj estödet</title>
          <idno type="rdwebb">G7021616</idno>
          <rs type="number">1616</rs>
          <ref type="dokument_url_text">http://data.riksdagen.se/dokument/G7021616/text</ref>
          <ref type="dokument_url_html">http://data.riksdagen.se/dokument/G7021616</ref>
          <ref type="dokumentstatus_url_xml">http://data.riksdagen.se/dokumentstatus/G7021616</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K5xv4oCErCZbkmjE6NDTKr</idno>
            <name>BERTIL FISKESJÖ</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-8XUQMZkcTy5UrLLAFGh5Ah</idno>
            <name>SVEN-ERIK NORDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-7pth3hroNEXFT34XUAtauT</idno>
            <name>BENGT KINDBOM</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-FdvWw4zD2L3JULLMLZP4N7</idno>
            <name>KJELL A. MATTSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-85knqPoWcXk5cxShxDe98C" type="signed"/>
        <correspContext corresp="i-85knqPoWcXk5cxShxDe98C">
          <note type="signatory" corresp="i-K5xv4oCErCZbkmjE6NDTKr"/>
          <note type="signatory" corresp="i-8XUQMZkcTy5UrLLAFGh5Ah"/>
          <note type="signatory" corresp="i-7pth3hroNEXFT34XUAtauT"/>
          <note type="signatory" corresp="i-FdvWw4zD2L3JULLMLZP4N7"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__1616/mot_198384__1616-001.pdf"/>
      <div type="motHeader" xml:id="i-AG3BhBApgmT88vXtonncG4">
        <div type="motTitle" xml:id="i-FV4rqRNuZNaCH4EwhagS6F"/>
        <div type="motSubmissionInfo" xml:id="i-JUa9AfuVyQd9zMHdJP54Ni"/>
      </div>
      <div type="motBody" xml:id="i-Ak1xchDer6sSugfBC9eymz">
        <div xml:id="i-J4Uxz4YWcQCdn4YB4WgUyi">
          <p xml:id="i-9v2RfE28y9uVGkxDnWd8yt">
            Motion 1983/84:1616
          </p>
          <p xml:id="i-LawNexn1ARd4BZ98Je2RWF">
            Bertil Fiskesjö m. fl. Barn- och familjestödet
          </p>
          <p xml:id="i-UGRGY4rTf1saLdoi7P1NjB">
            Det svenska välfärdssamhället har byggts upp med de bästa ambitioner.
            Syftet har varit att se till att alla i görligaste mån skall få
            del av det som det gemensamma arbetet frambringar, materiellt
            och kulturellt, och att de som har det sämst ställt och som av
            olika skäl riskerar att hamna utanför skall ägnas särskild omsorg
            och ges särskild hjälp. Solidaritet och trygghet har varit honnörsorden
            vid välfärdssamhällets utformning, men ökad trygghet skulle också
            ge ökad reell frihet för den enskilde. Detta är goda ambitioner
            med hög moralisk kvalitet. Det har också lett till ett samhälle
            där den enskilde i olika livssituationer kan känna större trygghet
            och säkerhet. Samtidigt blir det alltmer uppenbart att de goda
            ambitionernas förverkligande i viktiga avseenden inte motsvarat
            målsättningarna och dessutom gett bieffekter som tillsammantagna
            kan hota välfärdssystemet som helhet: 1. De sammanlagda kostnaderna
            har blivit så höga att taket är nått och genombrutet. En allt
            större del av transfereringarna finansieras med lån. Detta innebär
            att kostnaderna för dagens välfärd skjuts över på kommande generationer,
            vilket är ett hot mot deras välfärd. Många reformer med långsiktiga
            verkningar har inte alls varit kostnadsberäknade eller också har
            kalkyler visat sig alltför optimistiska. I en del fall har reformer
            av kostnadsskäl fått avbrytas halvvägs. Så har det gått medt.
            ex. barnomsorgen. De höga kostnaderna har lett till ett beskattningsbehov
            som gör att samhället numera tar hand om huvudparten av den enskildes
            inkomster. Även om transfereringarna återför en stor del av skatterna
            till den enskilde, innebär de höga skatterna ett primärt ingrepp
            i den enskildes dispositionsrätt, vilket kraftigt beskär valfriheten.
            Skattetrycket — totalt och i alla dess förgreningar — uppfattas
            av många som orättfärdigt. Försök att komma undan skatt och rena
            skattebrott är vanliga. Skattesystemets utformning och de olika
            möjligheterna till s. k. skatteflykt ger stora och ofta helt godtyckliga
            skevheter i det samlade fördelningssystemet. Dessutom hämmar skattetrycket
            på olika sätt initiativlust och resurstillväxt och blir därmed
            i sig ett hot mot bestående välfärd. 2. Fördelningseffekterna
            av välfärdssystemet har inte blivit de avsedda. Redan resursstarka
            grupper har ofta fått merparten enligt vad olika undersökningar
            visar. Detta gäller inte minst på familjepolitikens område. Till
            detta kommer att många sociala reformer med avsikt konstruerats
            så att den som har det bäst får mest. Den allmänna tjänstepensionen
            är ett exempel
          </p>
          <pb facs="riksdagen-motions-pdf/data/198384/mot_198384__1616/mot_198384__1616-002.pdf"/>
          <p xml:id="i-A4wNVWQPhXb5aK4y6iNoR3">
            Mot. 1983/84:1616 10
          </p>
          <p xml:id="i-YFkTRJH5hrTz7Tz4DmvHjt">
            på detta. I denna och en rad andra fall har standardtryggheten
            satts framför rättvise- och fördelningsaspekterna. 3. Många delreformer
            men framför allt helheten erbjuder ett mycket svåröverskådligt
            mönster — för många helt ogenomträngligt. Det krävs stora ansträngningar
            och en betydande grad av fiffighet för ett maximalt utnyttjande
            av välfärdssystemet, vilket inte gynnar de sämst ställda. Förvaltningen
            av systemet, dvs. uttolkningen av bestämmelserna, utbetalningarna
            och kontrollen kräver en stor och ständigt växande administration,
            vilken drar stora kostnader. Systemets totala omfattning och alla
            dess olika förgreningar gör att den enskilde i hög grad blir beroende
            av myndigheternas beslut. Detta beroendeförhållande är i sig en
            begränsning av den enskildes frihet som självständig och ansvarstagande
            individ. Men beroendeförhållandet leder också till ett otal konflikter
            mellan den enskilde och myndigheterna. Många är eller anser sig
            vara orättvist behandlade. Beslut som bygger på en strikt bokstavstolkning
            av gällande bestämmelser kan ge resultat som för de enskilda framstår
            som absurda och stridande mot allt sunt förnuft. Ett utflöde av
            allt detta är bl. a. överklaganden och besvär, som ytterligare
            belastar myndigheterna och som för den enskilde medför bekymmer
            och kostnader. Misstron mot systemet och svårigheten att upprätthålla
            en strikt kontroll gör att många fuskar och lämnar felaktiga uppgifter
            till myndigheterna för att därmed tillskansa sig oberättigade
            favörer. I den mån detta lyckas ger det — utöver fördelningseffekten
            — ytterligare underlag för misstro mot systemet som sådant. I
            den mån det avslöjas bidrar det till att öka belastningen på domstolsväsendet
            i olika led. Det krångelsamhälle som allt fler klagar över är
            en direkt följd av de många och varandra överkorsande regelsystemens
            komplexitet. Beroendet av myndigheternas beslut, den stora mängden
            uppgifter som krävs av den enskilde samt myndigheternas kontroll
            av att vederbörande lämnar rätt uppgifter och fyller bestämmelsenas
            krav ger tillsammans ett övervaknings- samhälle som begränsar
            friheten och medför risk för allvarliga integritetskränkningar.
            Det är inte vår avsikt att här närmare diskutera välfärdssystemets
            totala omfattning. Det är dock uppenbart att de höga kostnaderna
            sätter en effektiv spärr för en samlad expansion under överblickbar
            framtid. Kostnadstrycket kommer i stället att tvinga fram alternativa
            lösningar på många områden. Med samhället konkurrerande former
            av serviceutbud i privat regi förekommer redan. En utbyggnad av
            sådan verksamhet bör inte förhindras utan i stället uppmuntras
            i de fall där det grundläggande syftet kan tillgodoses utan att
            samhället driver verksamheten. Konkurrens är i sig nyttig. Den
            ökar valfriheten, skärper effektivitetskraven och ger därmed ett
            bättre samlat resursutnyttjande. Samhället kan således på många
            områden med fördel avlastas åtminstone en del av den direkta organisationen
            och finansieringen av den sociala omsorgen.
          </p>
          <pb facs="riksdagen-motions-pdf/data/198384/mot_198384__1616/mot_198384__1616-003.pdf"/>
          <p xml:id="i-MCEYsMbCA3Xzpuedfssq3W">
            Mot. 1983/84:1616 11
          </p>
          <p xml:id="i-TZ7huxUNMbdM6JnNPRi4G5">
            På andra områden är det av olika skäl nödvändigt att samhället
            har kvar det primära ansvaret för att välfärdssamhällets grundläggande
            inriktning kan bibehållas. Man kan förutse att detta ansvar även
            fortsättningsvis kommer att ha betydande omfattning. Det är således
            av stor vikt att detta engagemang utformas på ett sådant sätt
            att de ovan kortfattat angivna bristerna i görligaste mån kan
            undanröjas. Vad som enligt vår mening krävs är bl.a. en omfattande
            och förutsättningslös granskning och reformering av gällande transfereringssys-
            tem. Hela transfereringskedjan behöver en sådan genomgång. Det
            gäller således: även skattesystemet som är den viktiga utgångspunkten
            för alla socialt motiverade transfereringar. En översyn av det
            här slaget är en mycket stor uppgift och får ske sektorsvis. Men
            den bör ha en grundläggande målsättning, nämligen förenkling.
            I övrigt är det tre aspekter som bör vara vägledande för det reformarbete
            som vi syftar till: Rättviseaspekten, som innebär att de transfererade
            bidragen verkligen skall ha den fördelningseffekt som avses. Målen
            måste härvidlag vara klart angivna. Valfrihetsaspekten, som innebär
            att de som kan tillgodogöra sig bidragen skall ha så stor valfrihet
            som möjligt att disponera medlen i enlighet med egna preferenser
            och värderingar. Effektivitetsaspekten, som innebär att transfereringssystemet
            skall vara så utformat att man så långt möjligt undviker byråkratiska
            prövningar, krångel, missbruk och stora administrationskostnader.
            Dessa aspekter är i viss mån motstridande och kan inte samtidigt
            uppfyllas till hundra procent. En viss avvägning måste således
            alltid ske. I huvudsak bör de dock alla tre kunna vara vägledande
            för en översyn. Bristerna i det nuvarande systemet är enligt vår
            mening i hög grad betingade av att det sociala skyddsnätet byggts
            ut undan för undan utan att man tillräckligt beaktat delarnas
            effekter på helheten. Den ena fteformen har lagts till den andra.
            Varje enskild utbyggnad har i det särskilda fallet vanligen varit
            väl motiverad. Men det sammanlagda mönstret har så småningom blivit
            mångförgrenat, svåröverskådligt och administrativt tungrott. Dessutom
            har det i en del fall blivit stötande orättvist. Den allmänna
            politiska och utredningstekniska mekanik som styrt reformverksamheten
            har inneburit att gamla stödformer fått stå kvar orubbade samtidigt
            som nya lagts fram. Varje bidragsform skapar sina intressenter.
            Det är alltid lättare och framför allt debattmässigt bekvämare
            att böta på än rationalisera. Denna metodik kommer vi inte att
            klara av framöver. De totala kostnaderna är redan alltför svåröverblickbara.
            Allmänheten kommer heller inte, av lättförklarliga skäl, att acceptera
            att det är förmågan att överblicka systemet, att i rätt ögonblick
            kunna utnyttja rätt förmån, som avgör vilka förmåner som skall
            utgå. Systemets svåröverblickbarhet leder, som ovan framhållits,
            till att de som har bäst möjlighet att greppa det också har bäst
          </p>
          <pb facs="riksdagen-motions-pdf/data/198384/mot_198384__1616/mot_198384__1616-004.pdf"/>
          <p xml:id="i-2RhpzMYFdjxVibyYzo49rR">
            Mot. 1983/84:1616 12
          </p>
          <p xml:id="i-YRKtAJSbABAwMkuUMbQKjN">
            möjligheter att få maximal utdelning. Detta leder till misstro
            till de sociala ambitionerna från samhällets sida över huvud taget
            och kan i värsta fall få till följd att de grundläggande värderingar,
            som enligt vår mening alltfort bör gälla för välfärdssamhället,
            kastas över ända. Vad vi här sagt gäller stora delar av den samhälleliga
            aktiviteten och stora delar av det sociala välfärdssystemet. Omprövning
            enligt de kriterier som vi angett ovan är således enligt vår mening
            nödvändiga på många områden. Helt allmänt bör också gälla vid
            införandet av nya transfereringsformer och nya bidragssystem att
            gällande system tas upp till förutsättningslös analys, så att
            inte även fortsättningsvis lager läggs till lager utan att möjligheter
            till rationaliseringar och förenklingar av tidigare gällande system
            kommer till stånd. För att ge denna motion konkretion vill vi
            exemplifiera med vad som gäller på familjepolitikens område. Det
            väsentligaste syftet med familjepolitiken är omsorgen om barnen.
            Det är ett i högsta grad vällovligt syfte. Bland det avgjort bästa
            som har hänt i vår tid och i vårt samhälle är enligt vår mening
            ambitionen att med olika medel försöka ge barnen en bättre start
            i livet än tidigare. Ambitionerna härvidlag är också det bästa
            sättet att utjämna kvarvarande orättvisor och klassgränser. Att
            insatserna i vissa avseenden misslyckats är inget giltigt skäl
            att underkänna ambitionen som sådan. Ett led — men naturligtvis
            endast ett led — i satsningen på barnen är familjepolitiken. Denna
            har sedan trettiotalet byggts ut med reform efter reform. Enligt
            en översiktlig genomgång av statsbudgeten utgår stödet till barn
            och barnfamiljer på sjutton olika sätt. En noggrannare analys,
            inbegripet vad som sker på det kommunala planet, skulle säkert
            visa att stödformerna är betydligt flera. En väldig offentlig
            administration är sysselsatta med att fördela detta stöd i alla
            dess förgreningar. Administrationskostnaderna är således mycket
            stora. Dessa är inte produktiva i den meningen att de ger barnen
            eller barnfamiljerna stöd. Tvärtom förbrukar administrationen
            medel som inte kommer barnen till godo, men som skulle kunna komma
            barnen till godo. Till detta kommer att barn- och familjestödet
            i vissa delar är uppenbart orättvist. Ett exempel på detta är
            fördelningseffekten av den statsstödda kommunala barnomsorgens
            finansiering. Stödet är mycket omfattande till de familjer som
            kan utnyttja den kommunala barnomsorgen. Men kostnaden får till
            stor del bäras även av de barnfamiljer som inte kan eller vill
            tillgodogöra sig denna vård- eller barnpassningsform. Slutresultatet
            av transaktionen blir således en omfördelning av resurser från
            vissa barnfamiljer till förmån för andra, utan att det finns några
            social- eller fördelningspolitiska grunder för denna omfördelning.
            De som inte kan utnyttja barnomsorgen får ingen kompensation för
            detta. Men de får delta i finansieringen av andras barnomsorg
            samtidigt som de själva får stå för kostnaden för den egna, hur
          </p>
          <pb facs="riksdagen-motions-pdf/data/198384/mot_198384__1616/mot_198384__1616-005.pdf"/>
          <p xml:id="i-RJrknUYbYTBb8DY7mgXGth">
            Mot. 1983/84:1616 13
          </p>
          <p xml:id="i-MejF46hQmCa949nXh4rg6J">
            denna än ordnas. Den ordning som bäst skulle tillgodose kraven
            på rättvisa, valfrihet och effektivitet skulle vara om allt stöd
            till barnfamiljerna samlades till ett enda bidrag, som utgick
            lika för alla barn. Det skulle ge alla barn samma samhällsstöd.
            Därmed skulle rättviseaspekten tillgodoses. Det skulle kunna disponeras
            så som vårdnadshavaren fann bäst. Därmed skulle valfrihetskra-
            vet vara uppfyllt. Det skulle innebära en oerhörd förenkling av
            administrationen genom att alla de särskilda prövningar som nu
            måste göras skulle utgå. De administrativa bekymren skulle i stort
            sett inskränkas till en mycket enkel dataprogrammering och ett
            enda utbetalningskort per barn. Om man utgår från en oförändrad
            volym på samhällets stöd till barnfamiljerna skulle en omläggning
            av det här slaget ge mycket stora belopp per barn. Utöver de fördelar
            som ovan angetts skulle detta bl. a. leda till att behovet av
            socialbidrag i hög grad minskade. En omläggning av den omfattning
            som här angetts måste naturligtvis förberedas noga. Övergångssvårigheter
            finns alltid vid systemskiften. Alternativet är dock att nuvarande
            system med alla dess brister och orättvisor bibehålls. Detta är
            inte acceptabelt. Regeringen har, enligt vad som angetts i budgetpropositionen,
            tillsatt en arbetsgrupp inom kanslihuset för att analysera målen
            för barnomsorgens utveckling. Vad som kan förväntas av denna arbetsgrupp
            och kommande regeringsförslag är dock inte någon genomgripande
            reform av barnstödet som helhet. Det som kan förutses är i stället
            att ytterligare delreformer läggs till ett redan trasigt system.
            De argument och den analys som vi redovisat i motionen anser vi
            har generell giltighet för transfereringssystemets olika delar.
            Radikala förenklingar är möjliga och bör också komma till stånd,
            enligt de riktlinjer som här angetts. Barnomsorgen och familjestödet
            är ett viktigt område där vi i motionen angett huvudlinjen i ett
            konkret förslag. Vi anser att detta förslag bör realiseras så
            snart som möjligt. Uppgiften att skyndsamt förbereda de av oss
            förordade förändringarna bör anförtros en parlamentarisk utredning.
            Med hänvisning till vad som ovan anförts hemställer vi att riksdagen
            beslutar att hos regeringen begära en parlamentarisk utredning
            med uppgift att förbereda en omläggning av barn- och familjestödet
            i enlighet med de riktlinjer som angetts i motionen.
          </p>
          <p xml:id="i-RyGFCWUzHw8KAs5yoeXp3j">
            Stockholm den 20 januari 1984
          </p>
          <p xml:id="i-2jygiBZSXryN8ZhXEZE2tR">
            BERTIL FISKESJÖ (c) SVEN-ERIK NORDIN (c) BENGT KINDBOM (c) KJELL
            A. MATTSSON (c)
          </p>
          <pb facs="riksdagen-motions-pdf/data/198384/mot_198384__1616/mot_198384__1616-006.pdf"/>
          <pb facs="riksdagen-motions-pdf/data/198384/mot_198384__1616/mot_198384__1616-007.pdf"/>
          <pb facs="riksdagen-motions-pdf/data/198384/mot_198384__1616/mot_198384__1616-008.pdf"/>
          <p xml:id="i-GTA6GY1CTarny6ffj7ZA5h">
            minab/gotab Stockholm 1984 77739
          </p>
        </div>
      </div>
    </body>
  </text>
</TEI>
