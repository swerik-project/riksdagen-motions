<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SkU-00642">
  <teiHeader>
    <fileDesc>
      <titleStmt>
        <title>Tullverkets inriktning 2018</title>
        <author corresp="i-RMyMvNY8rQGcpLy854czaK i-45Ku79yUMEXGE2zwpUReMK">av Olle Felten och David Lång (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:642 av Olle Felten och David Lång (båda SD)</title>
          <idno type="rdwebb">H502642</idno>
          <rs type="number">642</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H502642/text</ref>
          <ref type="dokument_url_html">http://data.riksdagen.se/dokument/H502642</ref>
          <ref type="dokumentstatus_url_xml">http://data.riksdagen.se/dokumentstatus/H502642</ref>
          <ref type="docx">http://data.riksdagen.se/fil/207307BF-358D-497A-B629-55C7855B5FF4</ref>
          <ref type="pdf">http://data.riksdagen.se/fil/BB618DFD-B279-426A-BAFE-D4DE23A2CA61</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RMyMvNY8rQGcpLy854czaK</idno>
            <name>Olle Felten</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-45Ku79yUMEXGE2zwpUReMK</idno>
            <name>David Lång</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-RtarQCjvPtfrDw2QYztXoy" type="signed"/>
        <correspContext corresp="i-RtarQCjvPtfrDw2QYztXoy">
          <note type="signatory" corresp="i-RMyMvNY8rQGcpLy854czaK"/>
          <note type="signatory" corresp="i-45Ku79yUMEXGE2zwpUReMK"/>
        </correspContext>
        <correspAction xml:id="i-7xc9DjbmMUVCERZiPnaqxL" type="submitted">
          <date when="2017-09-29"/>
          <time when="13:56:03"/>
        </correspAction>
        <correspAction xml:id="i-Tmj1ChNUbtCZdL9xSN9RG3" type="reviewed">
          <date when="2017-09-30"/>
          <time when="07:20:57"/>
        </correspAction>
        <correspAction xml:id="i-N4rnJamyrneBehX7uxrMJo" type="referred">
          <date when="2017-10-13"/>
        </correspAction>
        <correspAction xml:id="i-A32kNXDwU4DS6J55ydrGTu" type="assigned">
          <date when="2018-03-13"/>
          <time when="10:11:17"/>
        </correspAction>
        <correspContext corresp="i-A32kNXDwU4DS6J55ydrGTu">
          <ref type="assignedTo">Skatteutskottet</ref>
        </correspContext>
        <correspAction xml:id="i-6itfTGsw2cZDza3o3B4r5W" type="behandlas_i"/>
        <correspContext corresp="i-6itfTGsw2cZDza3o3B4r5W">
          <ref type="uppgift">2017/18:SkU1</ref>
          <ref type="ref_dok_id">H501SkU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU1</ref>
          <ref type="ref_dok_titel">Utgiftsområde 3 Skatt, tull och exekution</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:642 av Olle Felten och David Lång
          (båda SD) Tullverkets inriktning 2018
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-2QuAnMygMQps9dZknCMHUk">
            Förslag till riksdagsbeslut
          </head>
          <list style="ol">
            <item xml:id="i-MA3dcwM9eRdDiG1CohT3UT">
              Riksdagen ställer sig bakom det som anförs i motionen om att
              Tullverket bör ges i uppdrag att ytterligare intensifiera sitt
              arbete mot den organiserade kriminaliteten och tillkännager detta
              för regeringen.
            </item>
            <item xml:id="i-V25BHmupohm5STumSYyjxb">
              Riksdagen ställer sig bakom det som anförs i motionen om att
              öka insatserna för att förbättra personskyddet och säkerheten
              i övrigt för personalen i gränsskyddet och brottsbekämpningen
              och tillkännager detta för regeringen.
            </item>
            <item xml:id="i-zHbiq5LW18axCRAGywuuh">
              Riksdagen ställer sig bakom det som anförs i motionen om att
              öka satsningarna på digitalisering och annan it-utveckling som
              krävs för att uppfylla kraven i den nya unionstullkodexen och
              tillkännager detta för regeringen.
            </item>
            <item xml:id="i-LzACFaL91E1rmpJb48r6zi">
              Riksdagen ställer sig bakom det som anförs i motionen om att
              öka satsningarna på it-utveckling som krävs för att kunna ge adekvat
              service till företag som arbetar med import och export, och detta
              tillkännager riksdagen för regeringen.
            </item>
            <item xml:id="i-EvYWV9cA11KpoWpyLeWwPg">
              Riksdagen ställer sig bakom det som anförs i motionen om att
              öka Tullverkets förmåga att eftersöka och hantera illegal utförsel
              och tillkännager detta för regeringen.
            </item>
            <item xml:id="i-8DjLrssKDEwRV83ssSFrsU">
              Riksdagen ställer sig bakom det som anförs i motionen om att
              uppdra åt Tullverket att i övrigt vidta åtgärder inom sitt verksamhetsområde
              för att underlätta handeln mellan Sverige och andra länder och
              tillkännager detta för regeringen.
            </item>
            <item xml:id="i-7MMerCHqpKqMmfAWtuvorm">
              Riksdagen ställer sig bakom det som anförs i motionen om att
              ge Tullverket i uppdrag att utveckla sin förmåga att utreda tullbrott
              och säkra bevis med syftet att öka andelen lagförda och fällda
              gärningsmän avseende tullbrott och tillkännager detta för regeringen.
            </item>
            <item xml:id="i-RCa2vDmxkKVqBHNmDWGicG">
              Riksdagen ställer sig bakom det som anförs i motionen om att
              ge Tullverket i uppdrag att föreslå erforderliga regelförändringar
              för att öka möjligheten till samkörning av för tullverksamheten
              relevanta data som finns tillgängliga hos olika myndigheter och
              tillkännager detta för regeringen.
            </item>
            <item xml:id="i-6Pox6Yz1W1BanuNTpy9vsT">
              Riksdagen ställer sig bakom det som anförs i motionen om att
              utöka antalet mobila fordonsskannrar från två till tre samt bygga
              upp organisationen kring användningen av dem så att de utnyttjas
              maximalt, och detta tillkännager riksdagen för regeringen.
            </item>
            <item xml:id="i-7hkQXEW3PWoGX6fh7aKnMY">
              Riksdagen ställer sig bakom det som anförs i motionen om att
              öka Tullverkets kapacitet att upptäcka och beivra organiserad
              smugglingsverksamhet, t.ex. s.k. spritbussar och grov tobakssmuggling
              och tillkännager detta för regeringen.
            </item>
            <item xml:id="i-KpHvj26EvrJGypYLGBkERF">
              Riksdagen ställer sig bakom det som anförs i motionen om att
              ytterligare intensifiera sin samverkan med andra myndigheter för
              att öka sina insatser mot och sin förmåga att beivra grov kriminalitet
              och tillkännager detta för regeringen.
            </item>
            <item xml:id="i-W7X6JnBV7AfEANB4t5nkTF">
              Riksdagen ställer sig bakom det som anförs i motionen om att
              uppdra åt Tullverket att planera för att upprätthålla en tillfredsställande
              bemanning vid Sveriges gränsstationer dygnet runt så att olaglig
              in- och utförsel försvåras och tillkännager detta för regeringen.
            </item>
            <item xml:id="i-Y8fpVpH1qnCAn7LgQMP9i5">
              Riksdagen ställer sig bakom det som anförs i motionen om att
              uppdra åt Tullverket att intensifiera sitt arbete med regelförenkling
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-BgftWkgBvRv53W2rePJXEi" type="h1">
            Motivering
          </head>
          <p xml:id="i-WDzja9Gr6g1DzCVD5icQ3W">
            Tullverket har två huvudsakliga verksamhetsgrenar, Effektiv handel
            och Brottsbekämpning. Båda grenarna är viktiga för samhället i
            stort, och Sverigedemokraterna prioriterar därför hela Tullverket
            i vår budgetsatsning. Tullverkets verksamhet handlar dels om att
            hindra illegal in- och utförsel, dels om att underlätta handel
            över gränserna. Vår politiska inriktning för Tullverket utgår
            ifrån följande huvudlinjer:
          </p>
          <list style="ol">
            <item xml:id="i-grN8crjhNUoVEBU8c3hhL">
              Utveckla gränsskydd och brottsbekämpning.
            </item>
            <item xml:id="i-MXomGWHrknfR7v5Rk5ozHA">
              Utveckla samverkan med polis och andra myndigheter.
            </item>
            <item xml:id="i-FSJpmCtfMUucVWdWU8v2f3">
              Investera i teknik för att underlätta gränsskyddet och kontroller
              i varuflödet.
            </item>
            <item xml:id="i-QCXCEEXjMiGm5Vka5LwxYq">
              Bygga vidare på digitaliseringen av tullförfaranden.
            </item>
            <item xml:id="i-3RNamLyLpRxeLfWLgpnayw">
              Utveckla servicen till företag med syftet att minimera fel i
              tullhanteringen.
            </item>
            <item xml:id="i-7eobXvY4j5XgXW3NkMmzEs">
              Intensifiera arbetet med regelförenkling.
            </item>
          </list>
          <head xml:id="i-MqBGLf1xwjNxMLf3kYsq3p" type="h2">
            Bakgrund
          </head>
          <p xml:id="i-DfRj7jsCpvscjwBrJKxPV">
            Tullverket står inför mycket stora utmaningar. Å ena sidan har
            man ett stort sparbeting som grundas på en flerårig anslagsminskning.
            Tullverkets beräkning av effekterna av denna utveckling är att
            man, trots en nerdragning med hela 135 årsarbetskrafter, kommer
            att ligga med ett underskott på 57 miljoner kronor 2020. Det innebär
            att Tullverkets ambitionsnivå har tvingats ner under flera år.
            Samtidigt ser vi en kraftig ökning av den grova organiserade brottsligheten,
            där handel med insmugglade varor som narkotika, vapen, tobak och
            alkohol utgör stora samhällsfarliga inslag. Samhällskostnaderna
            för regeringens återhållsamma attityd gentemot den organiserade
            brottsligheten växer lavinartat. Det ökade anslag som regeringen
            aviserat om 155 miljoner kronor per år räcker knappt till för
            att täppa till de hål som flera års besparingar har skapat i Tullverkets
            verksamhet. Ändå marknadsförs anslagshöjningen som en kraftig
            ambitionshöjning.
          </p>
          <p xml:id="i-Swfr8pK8QgcB1L6mV2uQiP">
            Regeringen har uppenbarligen inte tagit de signaler som Tullverket
            förmedlat i detta avseende på allvar, vilket oroar oss i hög grad.
            Resultatet av regeringens politik kommer att bli fortsatt försämrad
            service till företagen, försämrad kontrollverksamhet genom minskad
            aktivitet inom området tullrevision och klarering men också för
            utbildningsverksamheten, även om försämringstakten bromsas in
            av det nya anslaget. Ekvationen går dock inte ihop. Tullverket
            måste få en generellt höjd ram, utöver kompensation för tidigare
            nerdragningar, för att det skall vara möjligt att dels återställa
            nivån på verksamheten till en rimlig startnivå, dels för att höja
            ambitionsnivån på alla fronter.
          </p>
          <p xml:id="i-8JxC1P859qwn6ce2NNy7Tx">
            Sverigedemokraternas förslag innebär en sådan nivåhöjning och
            skapar förutsättningar för att vända utvecklingen så att Tullverket
            kan intensifiera sitt arbete mot den organiserade kriminaliteten
            och annan brottslighet inom sina ansvarsområden. Förslagen innebär
            också att Tullverket kan klara de satsningar på digitalisering
            och andra serviceåtgärder som krävs för att leva upp till åtagandena
            inom ramen för tullunionen samt att underlätta handeln mellan
            Sverige och andra länder, som är en avgörande fråga för Sveriges
            industriella utveckling och ekonomi. Storbritanniens utträde ur
            EU kommer också att ställa nya krav på Tullverket, vilket vi måste
            ta höjd för i budgeten.
          </p>
          <head xml:id="i-M3URQijzdRgy1ePHVyubno" type="h2">
            Gränsskydd och brottsbekämpning
          </head>
          <p xml:id="i-9VaBUSLbSvxYPZjvtygm3">
            Arbetet mot den grova organiserade brottsligheten, där handel
            med insmugglade varor som narkotika, vapen och alkohol är betydande,
            bygger på en fungerande gränskontroll och underrättelseverksamhet.
            I tider då även strömmarna av migranter ökar ställs än högre krav
            på en effektiv och fungerande tullverksamhet i samverkan med andra
            inblandade myndigheter. Båda dessa trender ställer större krav
            på bemanning och aktivitet inom tullens ansvarsområden för gränsskydd
            och annan brottsbekämpning.
          </p>
          <p xml:id="i-RzR7keFr9m6Ea7stkF8hDS">
            De yrkeskriminella aktiviteterna har påvisats öka i avseende
            på illegal införsel av såväl vapen som tobak, alkohol och narkotika.
            Tullen har i detta läge inte kunnat utveckla säkerheten för personalen
            vid gränskontrollstationerna i tillräcklig omfattning. Istället
            har vi sett situationer då tullen inte har kunnat utföra kontroller
            på grund av underbemanning och de ökade risker som en mer våldsam
            kriminalitet utsätter verksamhetens personal för.
          </p>
          <p xml:id="i-D2uvK2Xdpa9993xTjEtiD7">
            Personalens säkerhet är en viktig fråga som bör prioriteras inom
            Tullverket, främst inom gränsskyddet och övrig brottsbekämpning.
            Samtidigt måste man möta det ökade trycket från kriminellas verksamhet
            och öka ambitionsnivån för såväl kvantitet som kvalitet i verksamheten.
            Därför ligger vår största satsning på just personalresurser. Vi
            behöver utvidga befogenheterna i samband med kontroller vid såväl
            den yttre som den inre gränsen. Arbetet med att utföra kontroller
            för att upptäcka utförsel av stöldgods och annan kriminell utförsel
            måste intensifieras och ges de förutsättningar som krävs för att
            kunna beivra denna typ av brott effektivt. Gränsskyddet behöver
            också expandera för att kunna fungera dygnet runt, året runt.
            Idag har inte Tullverket kapacitet att hantera gränsskyddet på
            det sättet.
          </p>
          <p xml:id="i-AJYPXA7MPnQE4uwEp9MJUT">
            Den senaste tiden har risknivån för terrorhot förhöjts i Europa.
            Även i vårt absoluta närområde har terrordåd genomförts. Mot bakgrund
            av den ökade hotbilden emot vår del av världen när det gäller
            terrorism vill Sverigedemokraterna ge Tullverket ökade resurser
            för att i samverkan med polisen kunna utföra mer djupgående personkontroller
            i gränsstationerna.
          </p>
          <p xml:id="i-PoAV6DqBL38iLzNiMCGQy1">
            Underrättelseverksamheten är central för att öka träffsäkerheten
            i kontrollfunktionen. Bevissäkring är också ett område som behöver
            expandera för att det skall vara möjligt att lagföra personerna
            bakom de brott som upptäcks. Det är alltså en kedja av funktioner
            som måste kunna interagera och stötta varandra för att nå maximal
            effektivitet i det så viktiga brottsbekämpande arbetet.
          </p>
          <p xml:id="i-2qsis3qZHsX1rAZXWnVmRX">
            Tullverkets verksamhet inom området brottsbekämpning är lönsam
            för samhället. Varje insatt krona genererar en samhällsnytta som
            vida överstiger insatsen. Därför vill Sverigedemokraterna öka
            anslagen till Tullverkets organisation för brottsbekämpning, med
            syftet att bättre kunna bemöta och hantera dessa ökade risker
            samt se till att bemanningen blir tillräcklig för de nya utmaningarna.
          </p>
          <head xml:id="i-H2cYcMtEBKHrSLGrCJ9B7m" type="h2">
            Samverkan med andra myndigheter
          </head>
          <p xml:id="i-8ZaaAHgjjhoFsMyfLmRgrN">
            Genom samverkan mellan olika myndigheter skapar vi optimala förutsättningar
            för att kunna upptäcka och beivra organiserad och annan grov brottslighet.
            Det är en ödesfråga för Sverige att vi lyckas ta tillbaka initiativet
            och se till att avveckla så stor andel som möjligt av de kriminella
            verksamheter som infekterar vårt samhälle.
          </p>
          <p xml:id="i-Kp8ZhMNgjNh5y6ZADqsKqH">
            Tullverket och andra myndigheter bedriver sedan 2009 en organiserad
            samverkan inom ramen för projektet ”Myndigheter i samverkan mot
            den organiserade brottsligheten”. Detta är ett mycket framgångsrikt
            samarbete som vi menar bör intensifieras och utvecklas på olika
            sätt.
          </p>
          <p xml:id="i-5oUYJDjukTZXVaQ9D6szTN">
            Vi behöver dock se över lagstiftningen ur olika perspektiv för
            att ytterligare öppna samverkansvägar, inte minst genom att utnyttja
            datoriserade hjälpmedel och samkörning av relevanta data som finns
            tillgängliga hos olika myndigheter, i väsentligt mycket högre
            utsträckning än vad som är möjligt idag. Sverige har varit naivt
            ifråga om att inte använda den information som finns för att upptäcka
            och beivra kriminell verksamhet. Vanliga hederliga människor skall
            inte behöva stå tillbaka för att kriminella kommer undan straff,
            därför att myndigheter inte använder den information om den kriminella
            verksamheten som finns tillgänglig.
          </p>
          <head xml:id="i-XUwN1rrK1LdnpnEFBPFry4" type="h2">
            Investering i teknik
          </head>
          <p xml:id="i-KqncqwohrCcfce4aiXrvM9">
            Tekniska hjälpmedel ökar effektivitet och produktivitet i Tullverkets
            verksamhet. Ett bra exempel är de datoriserade lastbilsskannrar
            som används för att snabbt leta igenom hela långtradarlaster efter
            illegalt medförda varor. Vi menar att Tullverket bör bygga ut
            denna möjlighet med flera enheter än de två som används idag.
            Vi budgeterar därför för ytterligare en enhet, som skulle bidra
            till att ytterligare effektivisera och intensifiera kontrollverksamheten.
          </p>
          <p xml:id="i-2ZwrqHcVQ36odbRtY3yWu5">
            Alkolås till bommar vid utfart från färjelägen har visat sig
            vara en mycket effektiv metod för att stoppa alkoholpåverkade
            förare att ta sig ut på vägnätet. Efter den försöksverksamhet
            som genomfördes för några år sedan med stor framgång har Tullverket
            planerat att permanenta och bygga ut systemet med alkobommar.
            Det går dock inte att utvidga denna verksamhet utan att dra in
            på annan kontrollverksamhet, varför det krävs personaltillskott
            för att klara av den utvidgning av verksamheten som alkobommarna
            innebär. Det går inte att dra ner ytterligare på befintlig verksamhet
            för att kunna hantera införandet av permanenta alkobommar. Vi
            menar att alkobommarna är ett mycket viktigt komplement till de
            övriga metoder som finns för att upptäcka alkoholpåverkade förare.
            Det är en verksamhet som räddar liv, och Tullverket måste därför
            ges det tillskott av resurser som krävs för att kunna köpa in
            och bemanna de aktuella anläggningarna, så att inte andra viktiga
            verksamheter i Tullverket drabbas.
          </p>
          <p xml:id="i-B2ckLVdcTCLQ5HtHPF4bz1">
            Teknikutveckling och underrättelsearbete för att öka träffsäkerheten
            i kontrollverksamheten är centrala delar av Tullverkets arbetsmetoder
            och här måste det finnas en beredskap för att kunna pröva och
            implementera nya effektiva tekniska hjälpmedel. Det kräver också
            investeringar i personella resurser med hög kompetens.
          </p>
          <head xml:id="i-KfBNtBNmzRXHRafQ88WvJA" type="h2">
            Digitalisering av tullförfaranden
          </head>
          <p xml:id="i-RDpJYBGonFmNyq8bMvJ1TU">
            Tullverkets andra huvudområde, Effektiv handel, är avgörande
            för att svensk handel med andra länder skall kunna fungera på
            ett effektivt och smidigt sätt. Arbetet med att införa den nya
            unionstullkodexen, UCC, pågår för fullt inom Tullverket och ute
            i företag som hanterar import och export är en viktig del av detta
            arbete. Den lag som reglerar införandet, som bygger på ett EU-direktiv,
            trädde ikraft den 1 maj 2016, och arbetet skall vara avslutat
            senast 2020.
          </p>
          <p xml:id="i-YWYd2Y9jAofQukgnbdiBw8">
            Genom att såväl Tullverket som industrin varit förutseende i
            detta arbete ligger Sverige väl framme i förhållande till flera
            andra medlemsländer, även om mycket fortfarande återstår att göra.
            Enligt EU-direktivet ska hela det nya systemet med elektronisk
            hantering av tullverksamheten vara implementerat senast 2020 i
            samtliga EU-länder. Tullverkets prognos är för tillfället att
            systemen kommer att vara införda i Sverige under 2018–2019, men
            att efterarbetet kommer att pågå minst ett par år till.
          </p>
          <p xml:id="i-2e86K3k2auN8khG9fHjLYj">
            Eftersom utvecklingsarbetet inte beräknas vara klart förrän tidigast
            2018 och de nya rutinerna kommer att kräva en omfattande uppföljnings-
            och utbildningsverksamhet för att allt skall kunna fungera på
            ett tillfredsställande sätt, menar vi att Tullverket för detta
            ändamål bör kompenseras med ytterligare medel för utveckling och
            efterarbete samt utbildning under tiden 2018–2020. Nivån på dessa
            tillskott måste täcka de faktiska merkostnader som Tullverket
            drabbas av för att kunna slutföra utvecklingsarbetet och samtidigt
            förvalta både de nya och de gamla systemen under den nödvändiga
            övergångsperiod som krävs för att successivt implementera UCC
            och det nya uppdraget Elektronisk tull.
          </p>
          <p xml:id="i-h7XNyk4XbpMkw7KgJPAmm">
            Det är ett omfattande arbete som har utförts och som fortfarande
            återstår. Detta arbete kräver stora resurser för vilka Tullverket
            har erhållit viss kompensation under de senaste åren. För att
            klara arbetet har Tullverket erhållit 23 miljoner extra per år
            under perioden 2014–2017. Därtill har ytterligare ca 85 miljoner
            skjutits till, d v s totalt ca 180 miljoner kronor. Tullverkets
            kalkyl för utvecklingsarbetet är ca 300 miljoner kronor. Det totala
            underskottet fram till och med 2018 är alltså ca 120 miljoner
            kronor bara för detta område, vilket redan har medfört att den
            operativa verksamheten har skalats ner för att finansiera det
            nödvändiga utvecklingsarbetet. Regeringens underfinansiering av
            Tullverkets it-utvecklingsuppdrag påverkar således verkets hela
            verksamhet på ett negativt sätt.
          </p>
          <p xml:id="i-P5nthtoPUTADARS3y3Ue1N">
            Detta är en viktig faktor bakom de stora nerdragningar av den
            operativa verksamheten som Tullverket har tvingats till på grund
            av att de senaste regeringarna inte har tagit varningssignalerna
            på allvar. Vi menar att Tullverket måste kompenseras för de underskott
            som uppstått på grund av underfinansieringen av detta utvecklingsarbete.
            Regeringen drar tillbaka de resurser som tidigare avsatts för
            att man skall kunna slutföra arbetet på ett seriöst sätt. Vi anser
            att det är ett slag mot Sveriges förmåga att hålla en tillräckligt
            hög kompetensnivå och ett tillräckligt tempo i det pågående utvecklingsarbetet.
            I själva verket avvecklar regeringen ett pågående arbete med en
            direkt kapitalförstöring som följd. I vårt förslag ingår tillräckliga
            resurser för att Tullverket skall kunna slutföra sitt arbete inom
            detta område och fortsättningsvis även kunna underhålla och vidareutveckla
            de aktuella systemen. Detta är helt avgörande för att Tullverket
            skall kunna ge svensk handel det stöd som måste till för att bygga
            och vidmakthålla en väl fungerande handelsverksamhet med omvärlden.
            Det är i sin tur en av de avgörande faktorerna för svensk ekonomi
            och dess utveckling.
          </p>
          <head xml:id="i-GxFcwEmq9mcYyVgZrcexej" type="h2">
            Service och kontrollverksamhet
          </head>
          <p xml:id="i-RBcj9WGxo1jJKES46GcMoo">
            Klarering, revision samt information och utbildning är andra
            avgörande funktioner i Tullverkets verksamhet inom Effektiv handel.
            Trots att datoriseringen av många funktioner ökar, fortsätter
            behovet av manuella insatser i dessa verksamhetsgrenar att öka.
            Det skapar obalanser i verksamheten när Tullverket inte kan svara
            upp till det ökade trycket från företag som har behov av detta
            stöd för att kunna hantera sin verksamhet effektivt.
          </p>
          <p xml:id="i-LvRocuyKCgBCGYa2yysZC1">
            Sverige är helt beroende av sin exportindustri och det är därför
            en mycket viktig funktion i Tullverket att upprätthålla en mycket
            hög servicegrad inom dessa områden. I sitt äskande för 2018 flaggar
            man för att personal måste flyttas om från revisionsverksamheten
            för att man skall kunna upprätthålla en någorlunda anständig klareringsverksamhet.
            Den senare är avgörande för att export och import skall kunna
            fungera. Revisionen är dock också en mycket viktig del i arbetet
            med att upprätthålla förtroende för systemet och för att minimera
            tullfelet, dvs differensen mellan inbetalad tull och tull enligt
            lag. Det är alltså inte en lösning på något problem att underminera
            den delen av verksamheten för att kunna upprätthålla en annan.
            Samtliga delar måste fungera. Tullverket måste ha en tillräckligt
            stor personalstyrka för att kunna lösa båda dessa uppgifter om
            vi vill ha en väl fungerande handel med omvärlden och ett trovärdigt
            tullsystem.
          </p>
          <p xml:id="i-AbVvnrja7eB9MLttr4Y55n">
            Servicefrågan är också en faktor i företagens bedömningsunderlag
            vid etableringsbeslut. Om vi inte har väl fungerande och tillgängliga
            funktioner på detta område, riskerar vi därför att tappa viktiga
            etableringar och att befintliga företag till slut väljer att omlokalisera
            till andra länder.
          </p>
          <p xml:id="i-PRxMeuxRhHZsLbzCqeAi9m">
            I samband med att Storbritannien lämnar EU kommer behovet av
            personal inom dessa områden att öka ytterligare, och det pågår
            en planering för detta inom Tullverket. Enligt verkets egna preliminära
            beräkningar kommer det att krävas mellan 45 och 50 nya tjänster
            för att Tullverket skall kunna hantera den ökade ärendemängd som
            man bedömer blir resultatet av brexit. Tullverket måste ges de
            resurser som krävs för att klara dessa viktiga utmaningar.
          </p>
          <head xml:id="i-VFXg1s86XN6KN9GzySuguE" type="h2">
            Intensifiera arbetet med regelförenkling
          </head>
          <p xml:id="i-MJaYMBLV6nCNGsD4ApKGZG">
            En viktig fråga för alla våra myndigheter är att aktivt verka
            för att förenkla och effektivisera sina verksamheter. Det gäller
            även Tullverket. Varje enhet i Tullverket bör därför ha ett stående
            uppdrag att utveckla nya arbetssätt och metoder som gör att verksamheten
            kan effektiviseras och utvecklas kvalitativt.
          </p>
          <p xml:id="i-KEqUAFaGy8n68BVPoekonw">
            Tullen bör också ges i uppdrag att föreslå lagändringar som kan
            bidra till enklare och effektivare rutiner som Sverige kan agera
            efter i arbetet med att utveckla EU:s tullagstiftning i denna
            riktning.
          </p>
        </div>
        <div type="motSignatures">
          <list>
            <item xml:id="i-YKFhc469x2o934ESp9XDy9">
              Olle Felten (SD)
            </item>
            <item xml:id="i-9bpdypKeo9qafjxtR4hvmM">
              David Lång (SD)
            </item>
          </list>
        </div>
      </div>
    </body>
  </text>
</TEI>
