<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-SoU-00457">
  <teiHeader>
    <fileDesc>
      <titleStmt>
        <title>Nationellt barnrättscenter</title>
        <author corresp="i-5CGPntyQKYyZVCsCYHPNrm">av Ingela Thalén (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nationellt barnrättscenter</title>
          <idno type="rdwebb">GR02So457</idno>
          <rs type="number">So457</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GR02So457/text</ref>
          <ref type="dokument_url_html">http://data.riksdagen.se/dokument/GR02So457</ref>
          <ref type="dokumentstatus_url_xml">http://data.riksdagen.se/dokumentstatus/GR02So457</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5CGPntyQKYyZVCsCYHPNrm</idno>
            <name>Ingela Thalén</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DKXsH1oFbjbRfw1bs7Q29h" type="signed"/>
        <correspContext corresp="i-DKXsH1oFbjbRfw1bs7Q29h">
          <note type="signatory" corresp="i-5CGPntyQKYyZVCsCYHPNrm"/>
        </correspContext>
        <correspAction xml:id="i-Vy4WTBivR5rvm19ARigRHG" type="referral">
          <date when="2003-10-15"/>
        </correspAction>
        <correspAction xml:id="i-FC1wo2Ep5WNp6CCVTuqADW" type="dismissal">
          <date when="2003-10-15"/>
        </correspAction>
        <correspAction xml:id="i-YLXfFuo8ebZjBjj2WdVUrB" type="submission">
          <date when="2003-10-07"/>
        </correspAction>
        <correspAction xml:id="i-24H8J64ucfRx4BQHJXs8RK" type="assigned"/>
        <correspContext corresp="i-24H8J64ucfRx4BQHJXs8RK">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_So_0457/mot_200304_So_0457-0001.pdf"/>
      <div xml:id="i-99MMMyzvVV9J5sYL2fQoX3" type="motHeader">
        <div xml:id="i-Q1sXAkzQD6HW162gFQbLvG" type="motTitle"/>
        <div xml:id="i-BKZFfDtd8QpHXM9R3qm187" type="motSubmissionInfo"/>
      </div>
      <div xml:id="i-LQXm3YMmt7xfVPEmpfgzkz" type="motBody">
        <div xml:id="i-QB1Q7fEABER4WEFCXXvKZ1">
          <p xml:id="i-CgnyXJso1tKVsWjZtxpdpN">
            2003/04 mnr: S0457 pnr: s17003
          </p>
          <p xml:id="i-JU7WkgAsB4tja2zdSL2eRX">
            Motion till riksdagen 2003/04:S0457
          </p>
          <p xml:id="i-Jz1CCtXTr7phgnR26VciPS">
            av Ingela Thalén (s)
          </p>
          <p xml:id="i-712RmaoE454SDDsA5TxTbp">
            Nationellt barnrättscenter
          </p>
          <p xml:id="i-K9QKmaXo33urVFHJrzNkTj">
            Förslag till riksdagsbeslut
          </p>
          <p xml:id="i-PPo1KREg38npM68ucKyiZ3">
            Riksdagen tillkännager för regeringen som sin mening vad i motionen
            anförs om etablering och finansiering av ett nationellt barnrättscenter.
          </p>
          <p xml:id="i-93AYtFpTDEPopbz8Kpji5B">
            Motivering
          </p>
          <p xml:id="i-Qz7EyDszz6AGjhbacHnpLN">
            Konventionen om barnets rättigheter — Barnkonventionen — antogs
            av FN:s generalförsamling den 20 november 1989. Efter ratificeringen
            den 21 juni 1990 kom konventionen att gälla i förhållande till
            Sverige den 2 september 1990. Riksdagen har i flera omgångar anpassat
            den svenska lagstiftningen till Barnkonventionens normer. För
            att säkerställa barnets rättigheter enligt Barnkonventionen krävs
            dock även andra åtgärder. Kompetensutveckling av de tjänstemän
            som på nationell eller lokal nivå tillämpar barnets rättigheter
            är ett viktigt inslag i förverkligandet av Barnkonventionen. Utvecklingsarbete
            kring handlingsplaner, uppföljning, utvärdering och metoder är
            andra viktiga delar av ett offensivare genomförandearbete. Redan
            1997 underströk Barnkommittén i sitt huvudbetänkande — ”Barnets
            bästa i främsta rummet. FN:s konvention om barnets rättigheter
            förverkligas i Sverige.” (SOU 1997:116) - att utbildning i Barnkonventionen
            är av central betydelse. Alla beslutsfattare som på något sätt
            kommer i kontakt med frågor som regleras i Barnkonventionen samt
            de yrkesgrupper som arbetar med barn och ungdomar måste ha utbildning
            i och kunskaper om Barnkonventionen. Dessutom föreslog Barnkommittén
            att det inom varje kommun ska vidtas åtgärder för att utbilda
            såväl politiker som anställda i Barnkonventionen. Regeringen har
            sedan dess etablerat barnpolitiken som ett nytt politikområde
            som innefattar insatser för att i Sverige göra verklighet av Barnkonventionens
            normer och visioner. På regeringens förslag antog riksdagen i
            mars 1999 en särskild strategi för att förverkliga Barnkonventionen.
            De åtgärder som nämndes i strategin är bl.a.:
          </p>
          <pb facs="riksdagen-motions-pdf/data/200304/mot_200304_So_0457/mot_200304_So_0457-0002.pdf"/>
          <p xml:id="i-26ZNFCzXfBSoydy5vMFfQn">
            2003/04:S0457
          </p>
          <p xml:id="i-FBu61gxSQRUGGGoLVCs5Mf">
            - att Barnkonventionen på olika sätt bör tas upp i utbildningar
            för de yrkesgrupper som skall arbeta med barn, - att de statliga
            anställda vars arbete har konsekvenser för barn ska erbjudas fortbildning
            för att kunna stärka sin barnkompetens och sina kunskaper om Barnkonventionen,
            - att kommuner och landsting på samma sätt bör erbjuda sin personal
            utbildning.
          </p>
          <p xml:id="i-6k1pyN75eHSKoCgzDD28eh">
            I januari 2002 presenterades regeringens nationella handlingsplan
            för att förbättra främjandet och skyddet av mänskliga rättigheterna.
            Mot bakgrund av att kunskapen om mänskliga rättigheter behöver
            förbättras har regeringen som avsikt att involvera kommuner och
            landsting i utbildningen om de mänskliga rättigheterna bl.a. genom
            att verka för att anställda och politiker i kommunerna och landstingen
            erbjuds utbildning om de mänskliga rättigheterna. Barnets rättigheter
            ska i detta sammanhang prioriteras, slog regeringen fast. Barnombudsmannen,
            BO, har påtalat de bristande kunskaperna i samhällets olika strukturer
            när det gäller barnen och deras rättigheter. När det gäller exempelvis
            rättsväsendet har BO kommit till slutsatsen att det återstår mycket
            arbete innan principen i lagstiftningen att sätta barnets bästa
            i främsta rummet genomsyrar tillämpningar och bedömningar som
            görs av socialtjänst och domstolar. Höjd kompetens genom utbildning
            och mer forskning om små barns behov är nödvändigt, anser BO.
            Även internationellt har situationen för barnets rättigheter i
            Sverige uppmärksammats. Barnrättskommittén i Genéve har med anledning
            av den senaste svenska rapporten kritiserat Sverige för brister
            i arbetet för att förverkliga Barnkonventionen när det gäller
            barn i behov av särskilt stöd. Deras rättigheter behandlas enligt
            kommittén mycket olika i olika delar av landet. Det är fråga om
            barn med funktionshinder och andra grupper av barn i behov av
            stödinsatser av olika slag. Tillämpningen av rättigheterna för
            barnen med funktionshinder varierar inte bara från en kommun till
            en annan utan ibland även mellan olika stadsdelar. Detsamma gäller
            ofta även barn med arbetslösa föräldrar, invandrarbarn osv. Kommittén
            har rekommenderat att kommunerna skall öka sina insatser för att
            leva upp till Barnkonventionens normer. Barn ska få samma service,
            utan någon som helst diskriminering. Man kan anta att skillnaderna
            i behandlingen av barns rättigheter i dagens Sverige inte beror
            på bristande lagstiftning och inte heller enbart på otillräckliga
            ekonomiska resurser. Det är sannolikt att kommunerna tillämpar
            lagarna olika när det gäller barn, vilket leder till vad Barnrättskommittén
            kallar ”diskriminering”. Dessutom är det i många fall mycket troligt
            att de implementerande myndigheterna saknar den barnkunskap som
            skulle leda till beslut grundade på barnets bästa. Kompetenshöjande
            insatser för kommunala politiker och tjänstemän behövs för att
            kunna avhjälpa situationen och medverka till att ge varje barn
            i Sverige de livsvillkor barnet har rätt till. Kommittén mot barnmisshandel
            presenterade år 2001 sitt slutbetänkande. En av betänkandets slutsatser
            är att kunskaperna om barnmisshandel är bristfälliga på de flesta
            håll och att en uttunning av barnkompetensen är tydlig
          </p>
          <pb facs="riksdagen-motions-pdf/data/200304/mot_200304_So_0457/mot_200304_So_0457-0003.pdf"/>
          <p xml:id="i-RfHr9is8sbMSvgUDbE9B5B">
            framför allt inom delar av barnhälsovården. Vidare sägs att det
            finns tydliga svagheter när det gäller att bygga upp och vidmakthålla
            kunskapen och kompetensen om barn och barnmisshandel. Kommittén
            föreslår också att kompetenshöjande åtgärder vidtas inom socialtjänsten
            och att kommunerna uppmärksammas på sitt ansvar för kompetensutveckling
            av personal inom förskolan, skolan och fritidshemmet. Dessutom
            behöver även hälso- och sjukvården kompetensutveckling i barnkunskap.
            ”Ett gott bemötande av barn som misshandlas förutsätter att hälso-
            och sjukvårdspersonalen har kunskaper om barn och om barnens normala
            utveckling”, slår kommittén fast. Kommitténs slutbetänkande föreslår
            också en utredning av möjligheterna att inrätta ett nationellt
            riskbarncentrum som ska knytas till aktiv klinisk verksamhet och
            nära samarbeta med universitet och högskolor samt beakta forskningen
            på området. Behovet av utbildning och kompetensutveckling i barnets
            rättigheter har i Sverige uppmärksammats redan under 1990-talet.
            Sådan utbildning anordnas då och då av olika myndigheter, utbildningsinstitutioner
            och enskilda organisationer. Dessa tillfällen har dock inte haft
            profilen av en permanent utbildningsverksamhet. Snarare har de
            markerat behovet av barn- och barnrättskunskap i samhället och
            riktat sig till en begränsad målgrupp under en relativt kort period.
            Behovet av utbildning och kompetensutveckling i barnets rättigheter
            har även återspeglats i ett stort antal motioner av riksdagsledamöter
            under senare år. Frågan har uppmärksammats bl.a. av Örebro kommun
            och Landstinget i Örebro län som under åren 2002-2003 undersökt
            förutsättningarna, intresset och de praktiska möjligheterna för
            att etablera ett kunskapscenter som skall arbeta med kompetens-
            och metodutveckling rörande barnets rättigheter, Barnkonventionen
            och barnets livsvillkor i allmänhet. Många andra aktörer, exempelvis
            Kommunförbundet och Landstingsförbundet, BO, Rädda Barnen och
            en rad andra kommuner och enskilda organisationer över hela Sverige,
            har visat intresse för ett sådant center. Betänkandet från utredningen
            om internationella adoptioner (SOU 2003:49) anför också som ett
            alternativ att det = föreslagna = nationella = forsknings- och
            = kunskapscentret = på adoptionsområdet kopplas till det av Örebro
            kommun planerade barnrättscentret. Initiativet från Örebro har
            dock inte kunnat omsättas i verkligheten. Varken kommunen, landstinget
            eller de andra intressenterna har för närvarande de ekonomiska
            resurserna för att driva ett sådant center. Jag anser att etableringen
            av ett nationellt barnrättscenter ligger i linje med den nationella
            strategin för förverkligandet av Barnkonventionen, antagen av
            riksdagen i mars 1999. Regeringen bör därför stödja kommunerna
            och de andra intressenterna att etablera ett nationellt barnrättscenter
            för kompetensutveckling i barnets livsvillkor och rättigheter.
            Socialdepartementet bör få i uppdrag att lägga förslag om hur
            finansieringen och etableringen av verksamheten inom centret kan
            ske. Centret ska grunda sin verksamhet på samarbete mellan kommuner,
            landsting, myndigheter och enskilda organisationer.
          </p>
          <p xml:id="i-2hmdx77RjLKSuHdFcoAuFd">
            2003/04:S0457
          </p>
          <pb facs="riksdagen-motions-pdf/data/200304/mot_200304_So_0457/mot_200304_So_0457-0004.pdf"/>
          <p xml:id="i-HJaSbJNgUbzaikewDAWFGo">
            2003/04:S0457
          </p>
          <p xml:id="i-7US2AJumsjib4SBw5zpdR2">
            Stockholm den 25 september 2003 Ingela Thalén (s)
          </p>
        </div>
      </div>
    </body>
  </text>
</TEI>
