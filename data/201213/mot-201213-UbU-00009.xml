<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UbU-00009">
  <teiHeader>
    <fileDesc>
      <titleStmt>
        <title>med anledning av skr. 2012/13:62 Arbetet med legitimationsreformen avseende lärare och förskollärare</title>
        <author corresp="i-iThmkGNxBe7XUsT8b92pZ">av Jabar Amin (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2012/13:62 Arbetet med legitimationsreformen avseende lärare och förskollärare</title>
          <idno type="rdwebb">H002Ub9</idno>
          <rs type="number">Ub9</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H002Ub9/text</ref>
          <ref type="dokument_url_html">http://data.riksdagen.se/dokument/H002Ub9</ref>
          <ref type="dokumentstatus_url_xml">http://data.riksdagen.se/dokumentstatus/H002Ub9</ref>
          <ref type="doc">http://data.riksdagen.se/fil/6C9153EF-C829-4A79-813B-D688E8A1087F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-iThmkGNxBe7XUsT8b92pZ</idno>
            <name>Jabar Amin</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-HuWNCmTUtpxAoCXxMDyq3w"/>
        <correspContext corresp="i-HuWNCmTUtpxAoCXxMDyq3w">
          <ref>Regeringsskrivelse 2012/13:62</ref>
        </correspContext>
        <correspAction xml:id="i-Vrmw9or4y1K9DuRWv5wJZd" type="signed"/>
        <correspContext corresp="i-Vrmw9or4y1K9DuRWv5wJZd">
          <note type="signatory" corresp="i-iThmkGNxBe7XUsT8b92pZ"/>
        </correspContext>
        <correspAction type="referral" xml:id="i-NqZckq9xxvYMffWf2jd6KG">
          <date when="2013-01-24"/>
        </correspAction>
        <correspAction type="referral" xml:id="i-Mijb5Bj57qEmobLt6DJK2v">
          <date when="2013-01-24"/>
        </correspAction>
        <correspAction type="dismissal" xml:id="i-Q9kWFBu5rMwuCZrHKLEA12">
          <date when="2013-01-23"/>
        </correspAction>
        <correspAction type="dismissal" xml:id="i-TGtxwVz8cfzZWvpH2G3fYE">
          <date when="2013-01-23"/>
        </correspAction>
        <correspAction type="submission" xml:id="i-17mCLr2BAsHKT5cEptYGnW">
          <date when="2013-01-18"/>
        </correspAction>
        <correspAction type="transfer" xml:id="i-6LTxyFbZGrPKrfG12oH5ij">
          <date when="2013-01-18"/>
        </correspAction>
        <correspAction type="assigned" xml:id="i-Pusaujf5VaKCtxtvDfkkZ2"/>
        <correspContext corresp="i-Pusaujf5VaKCtxtvDfkkZ2">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-QwiPNFE5G4VHiUCGdTEfMY">
            Förslag till riksdagsbeslut
          </head>
          <p xml:id="i-Xe5iHb27y1gufcAN6ypGcC">
            Riksdagen begär att regeringen återkommer till riksdagen med
            en finansieringsplan för lärarlegitimationen inklusive kostnadsberäkningar
            för fordrad kompetensutveckling av lärare för att nå upp till
            nya behörighetskrav.
          </p>
        </div>
        <div type="motContent">
          <head type="h1" xml:id="i-RpVRdjTGcYgdCxLKAn1HLs">
            Motivering
          </head>
          <p xml:id="i-5DVTRQcLeArLkta4Q61ZJ8">
            Varje elev har rätt att möta kompetenta och behöriga lärare i
            klassrummet. Vi i Miljöpartiet har ansett att införandet av en
            lärarlegitimation för lärare och förskollärare kan komma att bidra
            till att förbättra utbildningen och förändra läraryrket. Därför
            har vi varit positiva till lärarlegitimation. Men till skillnad
            från regeringen har vi ansett att lärarlegitimationen inte behöver
            tas först ett år efter avslutad utbildning utan att man ska kunna
            få lärarlegitimationen automatiskt när man har gått färdigt lärarutbildningen.
            Denna princip är densamma som för andra svenska universitetsutbildningar,
            undantaget läkarutbildningen. Detta innebär att vi vill se lärarlegitimationen
            som en integrerad del av lärarutbildningen.
          </p>
          <p xml:id="i-5JgY7Mkrn9yVFAx1kC6BuU">
            Vi har vidare ansett det vara av vikt att införandet av lärarlegitimation
            genomförs varsamt och finansieras fullt ut. När regeringen brast
            i detta anmälde vi regeringens hantering av lärarlegitimationsreformen
            till riksdagens konstitutionsutskott, som också uttalat kritik
            mot regeringen i denna del (jfr bet. 2011/12:KU20 där KU riktar
            kritik mot regeringen för stora brister i beredningen av lärarlegitimationsreformen,
            som har bidragit till att reformen inte har kunnat genomföras
            inom den tidsram som ursprungligen beslutades). Vi har ansett
            att reformen har varit för viktig för att hanteras slarvigt av
            regeringen.
          </p>
          <p xml:id="i-FcrYHwxd4qDKNhbixpgsQU">
            I sitt betänkande (jfr 2011/2012:UbU20, rskr. 2011/12:227), och
            som blev uppdraget till regeringen, skrev utbildningsutskottet:
            För att legitimationsreformen ska falla väl ut i skolan måste
            regeringen försäkra sig om att det finns tillräckliga resurser.
            De kostnader som finns och som uppstår på grund av legitimationsförfarandet
            måste identifieras och en finansieringsplan arbetas fram där statens
            och huvudmännens kostnader ingår. Regeringen bör återkomma till
            riksdagen med en sådan finansieringsplan samt med en rapport vid
            årsskiftet om hur arbetet med legitimationsreformen fortskrider.
          </p>
          <p xml:id="i-REQotnTHNLTrZ6BvRx2XWs">
            Av betänkandet och dess underlag framgår även att finansieringsplanen
            skulle arbetas fram tillsammans med Sveriges Kommuner och Landsting
            (SKL) och visa på statens och huvudmännens kostnader, samt hur
            dessa kostnader skulle finansieras fullt ut. Anledningen till
            detta krav var att utbildningsutskottet kände oro över hur regeringen
            hanterat införandet av legitimationer.
          </p>
          <p xml:id="i-8z3kbQey5jpH9W7XBizDoQ">
            Den plan som nu presenteras i skrivelsen saknar hela kostnadsberäkningen,
            vilket gör det svårt för oss miljöpartister och följaktligen säkerligen
            även för flera andra i utbildningsutskottet att avgöra om de resurser
            som regeringen reserverar för reformen är tillräckliga. Bland
            annat saknar regeringens s.k. finansieringsplan avsättande av
            medel till huvudmännen för kompetensutvecklingen, anställning
            av vikarie m.m. i samband med lärarlegitimationen.
          </p>
          <p xml:id="i-Y6kUpEpNTbGqtWX363hiX7">
            Av den anledningen kan inte regeringens skrivelse anses uppfylla
            kravet i riksdagens beställning om finansieringsplan för lärarlegitimationen.
            Vi anser att detta är allvarligt. Av kostnadsberäkningen måste
            framgå både Skolverkets kostnader för administration och skolhuvudmännens
            kostnader för kompetensutveckling, anställande av vikarier m.m.
          </p>
          <p xml:id="i-6NAdKs6paqenCmDJCeKjES">
            För att reformen om lärarlegitimationen ska falla väl ut och
            bli en lyckad beståndsdel i en bättre skola måste således varje
            lärare som behöver kompetensutveckling för att nå upp till nya
            behörighetskrav få goda möjligheter till sådan fortbildning. Lärarlyftet
            II syftar till att ge sådan möjlighet. Det är en s tatlig satsning
            under 20122015 med inriktning att få lärare i grund- och gymnasieskolan
            behöriga i alla de ämnen de undervisar i. Tyvärr ser vi nu hur
            flera utbildningsplatser står tomma. Det beror delvis på ovisshet
            kring behörighetsförordningen, men också på brist på resurser.
            Så länge arbetsgivarna som ska lägga pussel med tjänster och behörigheter
            saknar besked om hur alla olika examensbevis värderas avvaktar
            många att ansöka. Det gör också lärare som inte vill avsätta tid
            och kraft på fortbildning innan de är säkra på vad de eventuellt
            behöver komplettera. Kommunala företrädare vittnar om att de inte
            har råd att ersätta lärare för den kompetensutveckling de nu behöver.
            I den situationen kommer huvudmännen förmodligen antingen att
            ta pengar från skolans verksamhet för att finansiera Lärarlyftet
            II eller så måste lärarna själva betala för att utbilda sig i
            ämnen man i decennier har undervisat i. När staten brister i ansvar
            för kompetensutvecklingen av alla lärare som ska göra verklighet
            av reformerna, brister man i ansvar för de reformer alliansregeringen
            genomdrivit. Ordföranden för samarbetsorganet för landets lärarutbildningar
            har uttalat att det kommer att bli tufft att bli klar i tid med
            de insatser som krävs för att klara deadlinen för lärarlegitimationen.
            1 Detta berörs inte i regeringens skrivelse. Sammantaget kan skrivelsen
            inte anses uppfylla det krav som riksdagen ställt i sitt uppdrag
            till regeringen. Ännu en gång fuskar regeringen i beredningen
            av den viktiga lärarlegitimationsreformen.
          </p>
          <p xml:id="i-UndzyQtUcZWVAF2t53eSUV">
            Riksdagen bör således tillkännage för regeringen som sin mening
            vad som här anförts om att regeringen snarast bör återkomma till
            riksdagen med en finansieringsplan för lärarlegitimationen inklusive
            kostnadsberäkningar för fordrad kompetensutveckling av lärare
            för att nå upp till nya behörighetskrav.
          </p>
        </div>
        <div type="motSignatures">
          <list>
            <item xml:id="i-NQGAynHZN7jPyErPGnxcEf">
              Jabar Amin (MP)
            </item>
          </list>
        </div>
      </div>
    </body>
  </text>
</TEI>
