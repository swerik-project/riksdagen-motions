<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UbU-00463">
  <teiHeader>
    <fileDesc>
      <titleStmt>
        <title>Utgiftsområde 16 Utbildning och universitetsforskning</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 16 Utbildning och universitetsforskning</title>
          <idno type="rdwebb">H102Ub463</idno>
          <rs type="number">Ub463</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H102Ub463/text</ref>
          <ref type="dokument_url_html">http://data.riksdagen.se/dokument/H102Ub463</ref>
          <ref type="dokumentstatus_url_xml">http://data.riksdagen.se/dokumentstatus/H102Ub463</ref>
          <ref type="doc">http://data.riksdagen.se/fil/9AC035A4-B21D-49D1-88F3-A37EAC1CE303</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NeDoSQzticy1ZhowV2T3Xd" type="signed"/>
        <correspContext corresp="i-NeDoSQzticy1ZhowV2T3Xd">
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-7Gy2xwC7Jyimjy9QTKnQEf"/>
        </correspContext>
        <correspAction xml:id="i-BP7gVS6hoZ9rC2Hg4S15X6" type="numbering">
          <date when="2013-10-07"/>
        </correspAction>
        <correspAction xml:id="i-A6kMdPENGGsBorVCfqPiGN" type="submission">
          <date when="2013-10-03"/>
        </correspAction>
        <correspAction xml:id="i-DagaY3yBAK3Htg1hpK9586" type="transfer">
          <date when="2013-10-03"/>
        </correspAction>
        <correspAction xml:id="i-3ypTSrtMG52mh1ez5K74Qj" type="assigned"/>
        <correspContext corresp="i-3ypTSrtMG52mh1ez5K74Qj">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Kdk26gi35DSiGuL4DJijb5" type="motHeader"/>
      <div xml:id="i-BxqdsU7d1Bepz1TCJStPsw" type="motBody">
        <div xml:id="i-CcRPrX5wRNhbqeFRdCRiiW" type="motSummary">
          <head xml:id="i-BL9bQL72sBRb8J9u1zY1K4">
            Sammanfattning
          </head>
          <p xml:id="i-P4KJCVBfH5L3DdTrLXWHne">
            Utbildningspolitiken har en central roll för att bekämpa arbetslösheten
            och öka Sveriges förmåga att konkurrera med andra länder genom
            hög kunskap och kvalitet. Vi satsar på fler utbildningsplatser
            för att öka såväl sysselsättningen som människors frihet och kunskaper.
          </p>
          <p xml:id="i-Ri3xzYdSMCDkZMjrxmMsT9">
            Vänsterpartiet vill ge alla rätt att läsa in gymnasieskolan inom
            vuxenutbildningen och föreslår en stor satsning på komvux. Vi
            vill också se fler platser på yrkeshögskolan. Även inom högskolan
            vill vi satsa på fler utbildningsplatser samt säkra kvaliteten
            i alla utbildningar genom att garantera minst nio timmars undervisning
            i veckan på alla utbildningar.
          </p>
          <p xml:id="i-GwTMmQBmfnCr525KWJ61jZ">
            Vi vill göra stora satsningar på skolan i form av bland annat
            ett särskilt stöd till skolor som har de största behoven av mer
            resurser för att kunna nå målen och att servera frukost i skolan.
            Vi vill också se ett större stimulansbidrag för att skolorna ska
            anordna läxhjälp.
          </p>
          <p xml:id="i-UbuyzuHAKrrLZ7YUiokiF9">
            Slutligen föreslår vi en stor satsning på förskolan med fler
            anställda, vidareutbildning för barnskötarna, rätt till 30 timmars
            förskola per vecka för barn till arbetslösa och föräldralediga
            samt ett kraftigt ökat stöd för att stimulera utvecklingen av
            barnomsorg på obekväm arbetstid.
          </p>
        </div>
        <div xml:id="i-EbtjC6MMACMb7QAHMYrb7p" type="motProposal" subtype="förslag">
          <head xml:id="i-QED5Z3bnhcYvrDbrNELxtn">
            Förslag till riksdagsbeslut
          </head>
          <list xml:id="i-5gVowNunDmrmWwhY71saYW" style="ol">
            <item xml:id="i-3yooaZKgCBWeacNuR1BgKF">
              Riksdagen anvisar anslagen för 2014 inom utgiftsområde 16 Utbildning
              och universitetsforskning enligt förslaget i tabell 1 i motionen.
            </item>
          </list>
          <list xml:id="i-NgrKDYCe63QJ2WSACWuqnn" style="ol">
            <item xml:id="i-NzjEa7iwfJPYpYGcUumxup">
              Riksdagen avslår förslaget om försöksverksamhet med krav på lämplighet
              vid tillträde till lärar- och förskollärarutbildningen (avsnitt
              4.1.2 i propositionen).
            </item>
            <item xml:id="i-7LE54PHujsG5HFDMU6tJYF">
              Riksdagen avslår förslaget att ett universitet eller en högskola
              som har staten som huvudman och som omfattas av högskolelagen
              (1992:1434) ska få möjlighet att separat anta sökande som omfattas
              av studieavgiftsskyldighet för högskoleutbildning på grundnivå
              eller avancerad nivå (avsnitt 4.7.3 i propositionen).
            </item>
          </list>
        </div>
        <div xml:id="i-N997XcwNbQ9HzqoAKcggnA" type="motContent">
          <head xml:id="i-4s9CKv88oTrABQPCA3LVnM" type="h1">
            Anslagsfördelning
          </head>
          <head xml:id="i-4BTSuLuArKcv9KKYtJNQNV" type="h1">
            Tabell 1 Anslagsförslag 2014 för utgiftsområde 16 Utbildning
            och universitetsforskning
          </head>
          <p xml:id="i-RcDsuPTWbMsh8Tv7dq6p89">
            Tusental kronor
          </p>
          <table xml:id="i-A8Kf6kyXbx552fAfqLUi7N">
            <row xml:id="i-DDJSTcTjf8t8f5928UZpeJ">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (V)
              </cell>
            </row>
            <row xml:id="i-SKRrTgMj1xN3LXj3SKt13U">
              <cell>
                1:5
              </cell>
              <cell>
                Utveckling av skolväsendet och annan pedagogisk verksamhet
              </cell>
              <cell>
                2 708 302
              </cell>
              <cell>
                +2 103 000
              </cell>
            </row>
            <row xml:id="i-PC8njsWcKJ4fj9avbsyHPS">
              <cell>
                1:7
              </cell>
              <cell>
                Maxtaxa i förskola, fritidshem och annan pedagogisk verksamhet,
                m.m.
              </cell>
              <cell>
                3 691 000
              </cell>
              <cell>
                +2 525 000
              </cell>
            </row>
            <row xml:id="i-UN8bbfAr4se3aBrCKPnHE5">
              <cell>
                1:14
              </cell>
              <cell>
                Statligt stöd till vuxenutbildning
              </cell>
              <cell>
                2 908 449
              </cell>
              <cell>
                +1 483 000
              </cell>
            </row>
            <row xml:id="i-2coE7uZyNxPz3BFCnHUMQi">
              <cell>
                2:64
              </cell>
              <cell>
                Särskilda utgifter inom universitet och högskolor
              </cell>
              <cell>
                653 890
              </cell>
              <cell>
                +844 000
              </cell>
            </row>
            <row xml:id="i-6rbKEkhpGYNnmnyQg92Df9">
              <cell>
                2:65
              </cell>
              <cell>
                Särskilda medel till universitet och högskolor
              </cell>
              <cell>
                588 064
              </cell>
              <cell>
                +900 000
              </cell>
            </row>
            <row xml:id="i-VCzMx7KdvmBiqnedZLBU6s">
              <cell>
                Summa
              </cell>
              <cell>
                +7 855 000
              </cell>
            </row>
          </table>
          <head xml:id="i-2DiibhKKy1sFYoJ5oyEVP9" type="h2">
            1:5 Utveckling av skolväsendet och annan pedagogisk verksamhet
          </head>
          <p xml:id="i-6nt97ALfm2GXv7Ftn9fg9i">
            Vänsterpartiet föreslår en satsning på öronmärkta statsbidrag
            riktade till de skolor och elever som har de största behoven av
            mer resurser för att kunna nå målen. De konkreta åtgärder som
            dessa medel ska användas till handlar bland annat om att anställa
            fler lärare, men även andra former av stöd som bidrar till elevernas
            lärande och förbättrar deras möjligheter att nå kunskapsmålen.
            För att pengarna verkligen ska få avsedd effekt bör Skolverket
            också utvärdera hur pengarna används och vilka resultat som uppnås
            med hjälp av dem. Denna satsning ska uppgå till en miljard kronor
            per år.
          </p>
          <p xml:id="i-V7EWYYvuW1WJ93XW3D33Ts">
            Satsningen till de skolor och elever som har störst behov kombineras
            med en generell satsning på ökad lärartäthet. För vårt förslag
            om ökad lärartäthet se motion 2013/14:Fi257 Utgiftsområde 25 Allmänna
            bidrag till kommuner.
          </p>
          <p xml:id="i-DHhbLBG4m1zQ4SdhUuyTK1">
            Elever har olika stora möjligheter att få hjälp med läxor i hemmet,
            i synnerhet sedan regeringen infört möjligheten till skatteavdrag
            för läxhjälp. Vänsterpartiet anser att eleverna så långt som möjligt
            ska få de kunskaper de behöver inom ramen för den normala skoldagen.
            När hemuppgifter ändå behöver ges anser vi att målet bör vara
            att skolan ska erbjuda alla elever lärarledd hjälp för att klara
            uppgifterna. Regeringens satsningar på läxhjälp i skolorna och
            stöd till ideella föreningar som erbjuder läxhjälp, är otillräckliga.
            Vi ökar därför anslaget med 184 miljoner kronor.
          </p>
          <p xml:id="i-TeAaKQjNUzjwkFmwvFUcwd">
            En bra frukost är viktig för hälsan och lärandet. Det finns dock
            elever vars föräldrar inte har råd med en fullgod frukost. Vi
            vill därför att alla grundskolor ska erbjuda eleverna kostnadsfri
            frukost i skolan. Detta innebär en ökning av anslaget med 800
            miljoner kronor jämfört med regeringens förslag.
          </p>
          <p xml:id="i-ATEUxw4Xt8uoHb5U6s5Szr">
            Vidare föreslår vi en satsning för att höja kvaliteten i skolbespisningarna.
            Pengarna ska gå till ombyggnad av lokaler för att möjliggöra matlagning
            på plats i skolorna där detta inte går i nuläget, samt till utbildning
            av personalen. För detta ändamål föreslår vi en ökning av anslaget
            med 50 miljoner kronor per år.
          </p>
          <p xml:id="i-EVLfvqZMrYFdkAALQcTyjm">
            Vi vill också stärka rätten till studiehandledning på elevens
            modersmål. Vi föreslår därför att ett stimulansbidrag införs och
            ökar anslaget med 150 miljoner kronor.
          </p>
          <p xml:id="i-P6rg2jZ8cbD3VsW3LKX7ni">
            Vi anser att alla grund- och gymnasieskolor ska erbjuda kurser
            i feministiskt självförsvar för flickor från och med årskurs 7.
            Vi föreslår ett stöd till en sådan utveckling med 2 miljoner kronor
            per år.
          </p>
          <p xml:id="i-U45JhNktz9uNFQr2fG4GP4">
            Regeringen föreslår i budgetpropositionen en satsning på sommarskola.
            Fokus ska vara på elever i årskurs 6–9 som riskerar att inte nå
            kunskapsmålen. Vi anser att detta är helt fel fokus när det gäller
            att öka likvärdigheten i skolan. Istället borde regeringen se
            till att skolorna har tillräckliga resurser för att ge alla elever
            tillräckligt stöd under det normala läsåret. Vi säger nej till
            denna satsning och minskar anslaget med 78 miljoner kronor.
          </p>
          <p xml:id="i-4P5LFbQzkFxdqU6pCxLyfm">
            Vi säger också nej till den föreslagna informationskampanjen
            för att öka intresset för lärarutbildningarna. Yrkenas attraktivitet
            behöver istället öka genom att arbetsvillkoren förbättras på annat
            sätt, till exempel genom att se till att skolor och förskolor
            har tillräckliga resurser så att lärare och förskollärare i högre
            grad än idag känner att de kan göra ett bra jobb. Anslaget minskas
            därför med fem miljoner kronor.
          </p>
          <p xml:id="i-YPudBp1N1s7U2FavNLstjP">
            Sammantaget föreslår Vänsterpartiet en ökning av anslaget med
            2 103 miljoner kronor jämfört med regeringen 2014.
          </p>
          <head xml:id="i-2E6p5WqaoGJzBaqKy7xwGd" type="h2">
            1:7 Maxtaxa i förskola, fritidshem och annan pedagogisk verksamhet,
            m.m.
          </head>
          <p xml:id="i-FcQy1FvH28wwCrnUtc84k5">
            Det behövs mer personal i förskolan, något som många föräldrar
            och anställda ofta vittnar om. Med mer personal kan mer tid ägnas
            åt varje barn. Kvaliteten i förskolans pedagogiska uppdrag ökar.
            Vi föreslår därför ett stimulansbidrag till kommunerna på 500
            miljoner kronor 2014, som vi från 2015 avser att utöka till ett
            årligt bidrag på 1,2 miljarder kronor. Kommunerna får ta del av
            satsningen under förutsättning att de finansierar en fjärdedel
            av den nyanställdas lön.
          </p>
          <p xml:id="i-CvzwM4DjfXdDw6mWww5Z3C">
            Samtidigt behöver antalet förskollärare öka. För att möjliggöra
            för fler barnskötare att vidareutbilda sig till förskollärare
            vill vi genomföra en statlig satsning på att barnskötare ska kunna
            behålla en stor del av lönen under vidareutbildningen. En barnskötare
            som genomgår vidareutbildning på halvtid ska då kunna behålla
            halva lönen för den delen av arbetstiden han eller hon är studieledig.
            Vi anslår 375 miljoner kronor för detta 2014 och vill se en årlig
            satsning på 750 miljoner kronor från 2015.
          </p>
          <p xml:id="i-JwrJ8FbfNptxVFevFWfKwF">
            En stor och växande grupp föräldrar jobbar på kvällar, nätter
            och helger. Regeringens stimulansbidrag för barnomsorg på obekväm
            arbetstid motsvarar inte de behov som finns i kommunerna. Vi anser
            därför att stimulansbidraget behöver öka med 400 miljoner kronor.
          </p>
          <p xml:id="i-NEsr7pTUGionnM1sQZ7U9b">
            Vänsterpartiet menar att förskolan ska vara avgiftsfri, tillgänglig
            och likvärdig för alla. Därför vill vi på sikt införa en avgiftsfri
            allmän förskola, med rätt till en vistelsetid om minst 30 timmar
            per vecka, för barn från ett års ålder. Som ett första steg bör
            rätten till förskola stärkas för barn till arbetslösa och föräldralediga.
            Rätten till vistelsetid på förskola för barn till föräldralediga
            och arbetslösa bör utökas till 30 timmar per vecka. Vi ökar därför
            anslaget med 500 miljoner kronor.
          </p>
          <p xml:id="i-MjdgfHEfnoMVho1KVwvGn8">
            Vidare föreslår vi ett statligt stöd för att anställa fler i
            fritidshemmen där villkoret är att kommunen bidrar med halva kostnaden.
            Detta skulle innebära en bättre miljö för både anställda och barn.
            Möjligheterna att bedriva en meningsfull verksamhet förbättras
            också, vilket är bra för barnens lärande och utveckling. Denna
            satsning föreslås uppgå till 750 miljoner kronor 2014 och vi planerar
            för satsningar på 1 500 miljoner kronor år 2015 samt 2 250 miljoner
            kronor år 2016.
          </p>
          <p xml:id="i-BdgJTNFq1q6NMYh2Ynh1j1">
            Sammantaget föreslår Vänsterpartiet en ökning av anslaget med
            2 525 miljoner kronor jämfört med regeringen 2014.
          </p>
          <head xml:id="i-JAXSARkVpFdzBSGofrWxsg" type="h2">
            1:14 Statligt stöd till vuxenutbildning
          </head>
          <p xml:id="i-4mg5ooaNbcBSPXAx53db69">
            Många som i dag är arbetslösa saknar grundläggande utbildning
            från grund- eller gymnasieskola. Samtidigt krävs ofta minst gymnasieutbildning
            för att få ett arbete och det är även nödvändigt för att kunna
            vidareutbilda sig på yrkeshögskola eller universitet. Ungdomar
            som saknar gymnasieexamen löper stor risk att bli långvarigt arbetslösa
            eller fastna i korta anställningar med återkommande arbetslöshetsperioder.
            Vi vill införa en rätt att läsa in gymnasieskolan inom vuxenutbildningen.
            Det ska kunna ske antingen inom den kommunala vuxenutbildningen
            eller på folkhögskola.
          </p>
          <p xml:id="i-9wRGwMUm8x9qDe1WUn3kz4">
            Vår sammantagna satsning på rätt till gymnasieutbildning och
            komvux skulle nästa år ge 28 750 fler platser än regeringens politik.
            Vi föreslår för detta en ökning av anslaget med 1 093 miljoner
            kronor 2014 jämfört med regeringens förslag.
          </p>
          <p xml:id="i-WdtAtcNevt6cYxKcpRXVk6">
            Trots hög arbetslöshet är det inom vissa branscher och yrken
            svårt att rekrytera på grund av brist på människor med rätt yrkesutbildning.
            En utbildningsform som snabbt kan möta detta behov är yrkeshögskolan.
            Vi föreslår 6 500 fler platser än regeringen 2014 och ökar anslaget
            med 390 miljoner kronor jämfört med regeringens förslag.
          </p>
          <p xml:id="i-V2EkJZV31MpRwAEfDmsKja">
            Sammantaget föreslår Vänsterpartiet en ökning av anslaget med
            1 483 miljoner kronor jämfört med regeringen 2014.
          </p>
          <head xml:id="i-8PnMqmCXUicWH2LesAVKLV" type="h2">
            2:64 Särskilda utgifter inom universitet och högskolor
          </head>
          <p xml:id="i-W9adFuA1M5bXRh4F6kaMQs">
            En allmänt höjd kunskapsnivå bland medborgarna är till gagn för
            hela samhället. Att öka antalet högskoleplatser är också viktigt
            för att förse människor med de kunskaper som behövs på en arbetsmarknad
            som ställer allt högre utbildningskrav. Vi vill se 6 200 fler
            utbildningsplatser än regeringen 2014 och ökar därför anslaget
            med 421 miljoner kronor.
          </p>
          <p xml:id="i-BWDScCL61h3KTVYExFrvte">
            I vår budget avsätter vi dessutom också särskilda medel för ytterligare
            utbildningsplatser för vidareutbildning från sjuksköterska till
            specialistsjuksköterska (22 miljoner kronor) samt från barnskötare
            till förskollärare (64 miljoner kronor). Därtill avsätter vi medel
            för fler platser på tandhygienistutbildningen (9 miljoner kronor).
          </p>
          <p xml:id="i-4K2cJJFZFxxUhzjthjX123">
            Vi anser att alla doktorander ska erbjudas anställningar och
            inte tvingas förlita sig på utbildningsbidrag. För de ytterligare
            anställningar som behövs avsätter vi 291 miljoner kronor.
          </p>
          <p xml:id="i-TCrhX4SxfpxGzFNtt39jxw">
            Vänsterpartiet har länge efterfrågat satsningar på ökat studentinflytande.
            Den satsning som regeringen presenterar i årets budgetproposition
            är inte tillräcklig. Vi ökar därför anslaget med 64 miljoner kronor.
          </p>
          <p xml:id="i-Jc3qTcnzMjA8MQGrRS3ZEM">
            Vidare vill vi se större satsningar på kompletteringsutbildningar
            för personer med examen från länder utanför EU/EES och Schweiz.
            Vi ökar därför anslaget med 43 miljoner kronor.
          </p>
          <p xml:id="i-S7upFeFqoNMLCe815KBzvC">
            Vi avvisar de medel som regeringen anvisar för stimulerande av
            lärosätessammanslagningar. Att slå samman lärosäten kan inte vara
            ett självändamål. Risken kan vara att man försvagar högskolor
            på mindre orter som går in under större lärosäten. Självklart
            ska det vara möjligt för lärosäten att gå samman, men det finns
            ingen anledning att föregripa eventuellt intresse för detta. Vi
            minskar därför anslaget med 55 miljoner kronor.
          </p>
          <p xml:id="i-8Y62hbCkzhMqJXFA8UJu5n">
            Vidare avvisar vi de statliga medel som regeringen föreslår för
            stöd till waldorflärarutbildning. Statligt finansierad utbildning
            bör vila på vetenskaplig grund. Waldorfskolorna bör själva stå
            för finansieringen om de vill komplettera lärarutbildningen med
            sin pedagogiska inriktning. Vi minskar därför anslaget med 10
            miljoner kronor.
          </p>
          <p xml:id="i-5Exm99ErMZr3Jcb5EnG34n">
            Till sist säger vi också nej till försöksverksamhet med lämplighetsprövning
            innan någon antas till lärarutbildning (motiveras senare i motionen).
            Vi minskar därför anslaget med 5 miljoner kronor.
          </p>
          <p xml:id="i-QgiRYSBXcxWcEYPoAWrEfi">
            Sammantaget föreslår Vänsterpartiet en ökning av anslaget med
            844 miljoner kronor jämfört med regeringen 2014.
          </p>
          <head xml:id="i-Ji8yXRSVJWLLipNEZckWqG" type="h2">
            2:65 Särskilda medel till universitet och högskolor
          </head>
          <p xml:id="i-WC47hTPoZTS9Pau47F9NKS">
            Självstudier är en viktig del i utbildningen vid högskolor och
            universitet, men för att upprätthålla kvaliteten i utbildningen
            är det nödvändigt att samtliga studenter, oavsett bakgrund och
            ämnesval, får tillräcklig undervisningstid. Det nuvarande resurstilldelningssystemet
            inom högskolan innebär i praktiken att utbildningar inom humaniora,
            samhällsvetenskap, teologi och juridik har få undervisningstimmar
            jämfört med andra utbildningar. För lite undervisning innebär
            lägre kvalitet på utbildningen. Resurstilldelningssystemet för
            högskolans grundutbildning bör ändras så att alla heltidsstudenter
            garanteras minst nio timmar undervisning per vecka oavsett ämnesval.
            Vi ökar därför anslaget med 900 miljoner kronor jämfört med regeringen
            2014.
          </p>
          <head xml:id="i-B1xtLzWTa85QG4Na4XmXPe" type="h1">
            Försöksverksamhet med krav på lämplighet vid tillträde till lärar-
            och förskollärarutbildning
          </head>
          <p xml:id="i-V8sNvCC8P1aeUFR8tX2NvL">
            Regeringen föreslår i budgetpropositionen (UO 16 avsnitt 4.1.2)
            att det ska genomföras en försöksverksamhet med lämplighetsprövning
            inför antagning till förskollärar-, grundlärar- eller ämneslärarutbildning.
          </p>
          <p xml:id="i-EoeJju7Ci44qaMT92VNNbc">
            Även om det är av högsta vikt att den som ska arbeta som lärare
            eller förskollärare är lämplig för yrket, så anser vi inte att
            det är vid antagningen till utbildningen som en sådan kontroll
            ska göras. Det är under utbildningstiden och vid ansökan om anställning
            som både den enskilde och andra ska märka om man är lämplig eller
            inte. Risken kan vara att man sållar bort personer som vid ansökan
            till utbildningen skulle bedömas olämpliga för yrket, men som
            om de fått chansen skulle utvecklas till utmärkta lärare. I allmänhet,
            även om det finns undantag, förekommer inte lämplighetsprövning
            inför antagning till utbildning i Sverige. Vi anser därför att
            det är olämpligt att införa en nyordning just för lärarutbildningarna,
            även om det är fråga om en försöksverksamhet.
          </p>
          <p xml:id="i-QwtsrCUBCkLMRyceSwW7Lk">
            Riksdagen bör avslå förslaget om försöksverksamhet med krav på
            lämplighet vid tillträde till lärar- och förskollärarutbildningen
            (avsnitt 4.1.2 i propositionen).
          </p>
          <head xml:id="i-EDYLSBh1Mp9aCKoXSB3epe" type="h1">
            Separat antagning av studenter som omfattas av studieavgiftsskyldighet
          </head>
          <p xml:id="i-Ha1LwwsXmWrRoG9vkvMLxR">
            Regeringen föreslår i budgetpropositionen (UO 16 avsnitt 4.7.3)
            att universitet och högskolor ska få möjlighet att separat anta
            sökande som omfattas av studieavgiftsskyldighet, alltså i praktiken
            studenter från länder utanför EU/EES och Schweiz.
          </p>
          <p xml:id="i-EvozaNJDecCfLxrcNkcy2f">
            Vi anser, i likhet med exempelvis Överklagandenämnden för högskolan
            och Sveriges förenade studentkårer, att förslaget innebär ett
            olämpligt avsteg från de normala antagningsprinciperna. Även Diskrimineringsombudsmannen
            har uttryckt tveksamhet. Det finns en stor risk att antagningen
            till högskolan inte blir likvärdig och rättvis för alla.
          </p>
          <p xml:id="i-Jxoz4F9x3MuEHPNqu6Cddg">
            Vänsterpartiet var motståndare till införandet av studieavgifter,
            bland annat eftersom vi befarade att det skulle innebära att färre
            utländska studenter skulle söka sig till Sverige. Så har det också
            blivit. Regeringen försöker nu reparera sitt misstag i viss mån
            genom förslag till separat antagning, men förslaget innebär istället
            andra negativa konsekvenser. Regeringen borde istället avskaffa
            studieavgifterna.
          </p>
          <p xml:id="i-VPPYfwuCkdadfd3jkG3DML">
            Riksdagen bör därför avslå förslaget att ett universitet eller
            en högskola som har staten som huvudman och som omfattas av högskolelagen
            (1992:1434) ska få möjlighet att separat anta sökande som omfattas
            av studieavgiftsskyldighet för högskoleutbildning på grundnivå
            eller avancerad nivå.
          </p>
        </div>
        <div xml:id="i-U9z6D7GrwV9gtF5Y2emoeL" type="signatureBlock">
          <list xml:id="i-7gz1rH2R9e4t2sWSg1ujkU">
            <item xml:id="i-D1o1YSpnTMDwi31v3y6hi4" who="i-PPZKpwNr5kqkWArvESGC5X" type="signature">
              Jonas Sjöstedt (V)
            </item>
            <item xml:id="i-KaJuPtVSExmKUuLgm7iP3d" who="i-Beux79YM43dDCxrVuBqfWw" type="signature">
              Torbjörn Björlund (V)
            </item>
            <item xml:id="i-TVXK8o3dmX2FN4z4Fz3wHR" who="i-5CH7vHLGXLfDB5Tn7xx95V" type="signature">
              Siv Holma (V)
            </item>
            <item xml:id="i-fTPGNZESD2XYW7cqaZNj3" who="i-K3yJ7rruozYUK99nj91ffc" type="signature">
              Hans Linde (V)
            </item>
            <item xml:id="i-KwCs77GteDKz4BAqVqB1LW" who="i-du5LHNwBWrCH1am94GCk1" type="signature">
              Eva Olofsson (V)
            </item>
            <item xml:id="i-LzLmEc8cx6NWkbojBKBBMu" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
            <item xml:id="i-kCKkggEa2MapBYGGSWY2c" who="i-7Gy2xwC7Jyimjy9QTKnQEf" type="signature">
              Rossana Dinamarca (V)
            </item>
          </list>
        </div>
      </div>
    </body>
  </text>
</TEI>
