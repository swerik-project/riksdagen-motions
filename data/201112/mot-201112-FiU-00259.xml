<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-FiU-00259">
  <teiHeader>
    <fileDesc>
      <titleStmt>
        <title>Betalningsanmärkningar</title>
        <author corresp="i-FucmvyHZ22CXcKRGnfjaC4">av Anders Åkesson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Betalningsanmärkningar</title>
          <idno type="rdwebb">GZ02Fi259</idno>
          <rs type="number">Fi259</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GZ02Fi259/text</ref>
          <ref type="dokument_url_html">http://data.riksdagen.se/dokument/GZ02Fi259</ref>
          <ref type="dokumentstatus_url_xml">http://data.riksdagen.se/dokumentstatus/GZ02Fi259</ref>
          <ref type="doc">http://data.riksdagen.se/fil/2DFE70E2-5469-4C16-A5EF-D4C83F00C6A2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FucmvyHZ22CXcKRGnfjaC4</idno>
            <name>Anders Åkesson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Eqj52MKRhLC3rz4v8jKCZn" type="signed"/>
        <correspContext corresp="i-Eqj52MKRhLC3rz4v8jKCZn">
          <note type="signatory" corresp="i-FucmvyHZ22CXcKRGnfjaC4"/>
        </correspContext>
        <correspAction xml:id="i-UR9nB4Mj6y1FVpMp46eAgX" type="numbering">
          <date when="2011-10-06"/>
        </correspAction>
        <correspAction xml:id="i-rgcr5bUVrY2pCY1CX6gbn" type="submission">
          <date when="2011-10-04"/>
        </correspAction>
        <correspAction xml:id="i-Ha1CuWMPEdLbuMTPCMsXc4" type="transfer">
          <date when="2011-10-04"/>
        </correspAction>
        <correspAction xml:id="i-VpuFH2JB2i9n3HWGkNF8vk" type="assigned"/>
        <correspContext corresp="i-VpuFH2JB2i9n3HWGkNF8vk">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-WqANfuMaUibduMnxJTKz1Y">
            Förslag till riksdagsbeslut
          </head>
          <p xml:id="i-KegCvVxEGZU5VrFVLyX1A6">
            Riksdagen tillkännager för regeringen som sin mening vad som
            anförs i motionen om att se över den svenska kreditupplysningsverksamheten
            avseende dess hantering av registrerade ansökningar om betalningsförsummelse
            gentemot näringsidkare.
          </p>
        </div>
        <div type="motContent">
          <head xml:id="i-S8NXXbRv4YJnLVznk6oPiM" type="h1">
            Motivering
          </head>
          <p xml:id="i-41K6JucXVdfXMH2UGExFqW">
            Bedömningen av företagets betalningsförmåga är en viktig del
            i ett affärsbeslut. Hos kreditupplysningsföretagen sammanställs
            kreditinformation till rankningslistor där företagen får konkurrera
            med sin betalningsförmåga. En betalningsanmärknings konsekvenser
            för kreditupplysningsföretagens rankning och därmed företagets
            fortlevnad har lagt grunden för den lavinartade ökningen av bluffakturor
            som vi ser idag. En fungerande kreditupplysningsverksamhet är
            bra för näringslivet, men en ordning som driver brottslig verksamhet
            och attacker gentemot företagare kan inte accepteras.
          </p>
          <p xml:id="i-QY2HLYUAxzFXJmZ7MLA62G">
            Betalningsanmärkningar mot företag registreras redan när ansökan
            om betalningsföreläggande har gjorts hos Kronofogdemyndigheten
            och ett föreläggande skickats ut. Om fordran verkligen existerar
            eller ej beaktas inte. Den drabbade företagaren tvingas agera
            snabbt; endera att låta rädslan för en anmärkning styra och därmed
            betala bedragaren eller välja att gå till domstol. Även om företagaren
            väcker talan är det inte säkert att betalningsanmärkningen försvinner.
            Domstolens författande av domen eller förlikningsbeslutet får
            en avgörande roll. För att en felaktigt registrerad betalningsanmärkning
            ska tas bort krävs det nämligen att det av dom eller förlikning
            tydligt framgår att företagaren inte hade någon skuld. I annat
            fall kommer betalningsanmärkningen att ligga kvar i fem år. Betalningsanmärkningen
            och den försämrade rankningen kan bli ett dråpslag för företag,
            även för dem med i grunden sund ekonomi och goda framtidsutsikter.
          </p>
          <p xml:id="i-L6xr6pYMndrxEi27XPPkSg">
            För privatpersoner är situationen bättre. Enligt kreditupplysningslagen
            7 § får kreditupplysningsföretagen endast nyttja uppgifter om
            privatpersoners betalningsförsummelser som har fastställts av
            domstol eller annan myndighets avgörande. Härmed tillförsäkras
            privatpersoner en tågordning där skuldens existens klargörs före
            betalningsanmärkningens.
          </p>
          <p xml:id="i-BkdHBM1Jk5wMhCjceCAr1J">
            En motsvarande ordning där även uppgifter om näringsidkare förutsätter
            en fastställd betalningsförsummelse skulle ge företagen möjlighet
            att bemöta ett oriktigt krav utan oro för en betalningsanmärkning.
            Möjligen kan tillägg göras i kreditupplysningslagen varigenom
            uppgifter rörande en ansökan om betalningsförsummelse gentemot
            en näringsidkare som inte leder till ett utslag inte längre får
            användas i kreditupplysningsverksamhet. Uppgifterna ska då automatiskt
            rättas hos kreditupplysningsföretagen och frågan är inte längre
            avhängig tydligheten i domskälen. En sådan lösning stärker även
            riktigheten i den information och rankning som kreditupplysningsföretagen
            tillhandahåller.
          </p>
          <p xml:id="i-V7ibYNkBeChcCXS7tPzBNW">
            För att ytterligare motverka problemet med bluffakturor behöver
            även domstolarnas utdragna handläggningstider hanteras. Även om
            en brist på utslag skulle tvinga fram en rättelse i kreditupplysningsföretagens
            register kan oskäliga väntetider i domstolen vara förödande för
            företagets fortlevnad. Domstolarna behöver ha resurser för att
            skyndsamt hantera ärenden rörande bluffakturor. Det är en förutsättning
            för att stoppa bluffmakarna och samtidigt tillgodose näringslivets
            behov av aktuell och korrekt kreditupplysningsinformation.
          </p>
          <p xml:id="i-WmYTx5xRJ9GYdnwhGTruWm">
            Mot bakgrund av ovanstående bör omgående en översyn göras av
            den nuvarande ordningen för kreditupplysningsföretags nyttjande
            av ansökningar om betalningsförsummelse gentemot näringsidkare.
          </p>
        </div>
        <div type="motSignatures">
          <list>
            <item xml:id="i-7zfsexdgWmh3kewYCxSfq5" who="i-FucmvyHZ22CXcKRGnfjaC4">
              Anders Åkesson (C)
            </item>
          </list>
        </div>
      </div>
    </body>
  </text>
</TEI>
