<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-KrU-03021">
  <teiHeader>
    <fileDesc>
      <titleStmt>
        <title>Kulturpolitik för hela landet</title>
        <author corresp="i-9nQnnjEYdDqQdpqWHaTczL">av Per Lodenius m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3021 av Per Lodenius m.fl. (C)</title>
          <idno type="rdwebb">H3023021</idno>
          <rs type="number">3021</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H3023021/text</ref>
          <ref type="dokument_url_html">http://data.riksdagen.se/dokument/H3023021</ref>
          <ref type="dokumentstatus_url_xml">http://data.riksdagen.se/dokumentstatus/H3023021</ref>
          <ref type="docx">http://data.riksdagen.se/fil/CCF13FBF-EF6E-4C53-8E20-0702F2EA2FEF</ref>
          <ref type="pdf">http://data.riksdagen.se/fil/F6994052-CEA2-4D42-B0E7-1655495F5819</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9nQnnjEYdDqQdpqWHaTczL</idno>
            <name>Per Lodenius</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-FucmvyHZ22CXcKRGnfjaC4</idno>
            <name>Anders Åkesson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-2SnUjYd3qzUQVBobN3u1Yc</idno>
            <name>Ulrika Carlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UmaQinY2ZJgs2JJpLFaUnT" type="signed"/>
        <correspContext corresp="i-UmaQinY2ZJgs2JJpLFaUnT">
          <note type="signatory" corresp="i-9nQnnjEYdDqQdpqWHaTczL"/>
          <note type="signatory" corresp="i-FucmvyHZ22CXcKRGnfjaC4"/>
          <note type="signatory" corresp="i-2SnUjYd3qzUQVBobN3u1Yc"/>
        </correspContext>
        <correspAction type="submitted" xml:id="i-FNN7rqzfjvL67o4FZDZEtT">
          <date when="2015-10-06"/>
          <time when="15:51:10"/>
        </correspAction>
        <correspAction type="reviewed" xml:id="i-NNawhjcdT4u8FvUu75n1qt">
          <date when="2015-10-07"/>
          <time when="11:14:51"/>
        </correspAction>
        <correspAction type="referred" xml:id="i-4FtBiwSjAM8C3vsWDJ8fAg">
          <date when="2015-10-13"/>
        </correspAction>
        <correspAction type="assigned" xml:id="i-Sba6wtmzQ3rNboa9VDfomc">
          <date when="2018-06-04"/>
          <time when="10:15:49"/>
        </correspAction>
        <correspContext corresp="i-Sba6wtmzQ3rNboa9VDfomc">
          <ref type="assignedTo">Kulturutskottet</ref>
        </correspContext>
        <correspAction type="behandlas_i" xml:id="i-CtgXjHMyjVfyDEhMNmPJfz"/>
        <correspContext corresp="i-CtgXjHMyjVfyDEhMNmPJfz">
          <ref type="uppgift">2015/16:KrU10</ref>
          <ref type="ref_dok_id">H301KrU10</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KrU10</ref>
          <ref type="ref_dok_titel">Kultur för alla</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:3021 av Per Lodenius m.fl. (C) Kulturpolitik för hela landet</div>
      </div>
      <div type="motBody">
        <div type="motProposal" subtype="förslag">
          <head xml:id="i-WCvPRzvbYxx4eeqmDyPVUE">
            Förslag till riksdagsbeslut
          </head>
          <list style="ol">
            <item xml:id="i-TrRAGZaJNYFoffa4FVBcUz">
              Riksdagen ställer sig bakom det som anförs i motionen om vikten
              av att främja ett brett kulturliv där nya digitala kulturella
              uttryck och mångkultur frodas sida vid sida med traditionella
              kulturformer och där kulturella och kreativa näringar blomstrar,
              och riksdagen tillkännager detta för regeringen.
            </item>
            <item xml:id="i-5XePrkE8n7r63LPPsU8HZB">
              Riksdagen ställer sig bakom det som anförs i motionen om att
              utveckla kultursamverkansmodellen och inrätta nationellt kulturhuvudstadsår
              och tillkännager detta för regeringen.
            </item>
            <item xml:id="i-B77MDvtScLbyZfpWJqYKoA">
              Riksdagen ställer sig bakom det som anförs i motionen om att
              se över möjligheterna för de nationella aktörerna att sprida sin
              verksamhet i hela landet och tillkännager detta för regeringen.
            </item>
            <item xml:id="i-5SbFG5dd6aeyzv7uwnLPSX">
              Riksdagen ställer sig bakom det som anförs i motionen om att
              öka det kulturella utbytet med övriga världen och tillkännager
              detta för regeringen.
            </item>
            <item xml:id="i-Dt25SXVWrrTCzjpU2ZhhbT">
              Riksdagen ställer sig bakom det som anförs i motionen om förutsättningar
              för ett kulturliv i världsklass och tillkännager detta för regeringen.
            </item>
          </list>
        </div>
        <div type="motContent">
          <head type="h2" xml:id="i-7zNnawwBZS1sTC2YPECzCc">
            Kulturen som en del i det fria samhällslivet
          </head>
          <p xml:id="i-USvPfAmKs69EdaGPVpBmyq">
            I kulturen och det fria samhällslivet får vi möjlighet att förstå
            oss själva och andra bättre. Vi kan utveckla vår kreativitet genom
            möten med det oväntade. Vi kan både leka och finna sammanhang
            och mening.
          </p>
          <p xml:id="i-VADXroDEb2EoRsJ35DmQCS">
            Med den digitala tekniken har mycket kultur och kunskap blivit
            tillgänglig för så många fler. Det har blivit enklare att sprida
            kultur och möjligheten till delaktighet är nu större än någonsin.
            Det digitala samhället har blivit en del av vår vardag. Detta
            syns inte minst med nya breda kulturformer som dataspel, möjligheter
            att se föreställningar som görs på en annan kontinent hemmavid
            eller på den svenska musiken som sprids och uppskattas i stora
            delar av världen. Med de möjligheter som digitalisering ger får
            fler möjlighet att finna ett uttryck som passar just dem. Det
            skapar också företag, jobb och exportinkomster. Med kreativitet
            växer vi som individer men också som samhälle.
          </p>
          <p xml:id="i-7UdikELjqk3g5x21nNq3uf">
            Kulturen har sitt egenvärde men bidrar också till mycket mer.
            Inte minst till kreativitet. Sverige har idag en global ledarposition
            när det gäller kreativitet, och detta är något att vara stolt
            över och utveckla. Vi har framgångsrika kreativa och kulturella
            näringar, och det finns stor tillväxtpotential. Ökat samspel i
            kulturfrågor mellan politik, näringsliv och engagerade eldsjälar
            kan skapa ökade förutsättningar för jobb liksom för lokal och
            regional utveckling, attraktivitet och turism, kunskapsutveckling
            och nya exportframgångar.
          </p>
          <p xml:id="i-Ap5UZUPC6T2E5tgqcTMU8a">
            Engagemang som frodas i kulturliv, civilsamhälle och debatt är
            kitt som fogar samman samhället. I vår vision har alla – oavsett
            bostadsort, bakgrund, funktionsnedsättning eller livssituation
            – möjligheter att delta i kulturliv som rymmer både professionellt
            buren kultur och amatörers skapande. Sverige blir ett alltmer
            mångkulturellt land, och detta skapar nya möjligheter. Kultur
            stärker självförtroende och gör att fler tar tillvara yttrandefriheten.
            Det i sin tur stärker delaktigheten och demokratin i vårt samhälle.
            Detta är omistligt för oss och därmed viktigt för samhället att
            främja.
          </p>
          <p xml:id="i-ARpfJdsNJ8Vs15pFUecktj">
            Vi vill främja ett brett kulturliv där nya digitala kulturella
            uttryck frodas sida vid sida med traditionella kulturformer och
            där kulturella och kreativa näringar blomstrar.
          </p>
          <head type="h2" xml:id="i-69CiTerPEuJWQhuMvFJmHR">
            Kulturpolitiska utvecklingsområden
          </head>
          <p xml:id="i-LyDX8DhC27mWLzKzbCAZ4A">
            Människor vill bo och verka på en plats som är intressant och
            kreativ. Attraktionskraften för Sverige som nation och alla delar
            i landet är en viktig framtidsfråga. Kultur med både spets och
            bredd är betydelsefull som lokaliseringsfaktor. Där måste Sverige
            ligga i framkant för att klara internationell konkurrens. Detta
            är gynnsamt för att attrahera såväl företagsetableringar och rekrytering
            av arbetskraft som främjande av besöksnäringen.
          </p>
          <p xml:id="i-7TQiG5LoPezjiLfK7Do4pQ">
            Det är viktigt att alla får tillgång till ett brett kulturutbud
            i hela landet. Då skapas också förutsättningar för ett nytänkande
            och spetsigt kulturliv som också låter tala om sig internationellt.
            Inte minst är det centralt att alla barn får möta många olika
            kulturyttringar så att de kan finna sina egna uttryck. Det skapar
            också en grogrund för bildning att bära med sig genom livet. Vi
            vill därför på sikt bredda satsningen på skapande skola som finns
            i grundskolan och som nuvarande regeringen nu också valt att utvidga
            till förskolan, till att gälla även gymnasieskolan.
          </p>
          <p xml:id="i-Q8y1fMtuxfKzewaoEyv38k">
            Möjligheten att både ta del av kultur och själv skapa genom digital
            teknik måste tas tillvara. Vi har nu till exempel en framgångsrik
            svensk bransch för dataspel och apputveckling, ett kreativt entreprenörskap
            som engagerar många. Vi vet i dag inte vilka nya kulturella yttringar
            som kommer att uppstå när tekniken utvecklas. Med detta krävs
            ett öppet förhållningssätt från offentligt håll så att även ungas
            aktiviteter på internet kan få stöd. Även inom traditionell kultur
            som opera har föreställningar utvecklats för att platsa i det
            nya digitala visningsfönstret.
          </p>
          <p xml:id="i-4zqP534KcJW4cPgniS48kW">
            För att lyfta kulturlivet i hela landet vill vi stärka och utveckla
            kultursamverkansmodellen. Vi vill också att regionerna i samverkan
            med den nationella nivån tar fram en nationell kulturplan. Ytterligare
            ett sätt att skapa såväl nationellt som internationellt intresse
            för vårt kulturliv är att inrätta ett system för ett nationellt
            kulturhuvudstadsår. Idén är att en svensk stad vartannat år får
            statusen nationell kulturhuvudstad. Då kan också mindre städer
            få uppmärksamhet och chans att visa upp och särskilt utveckla
            sitt kulturliv.
          </p>
          <p xml:id="i-PsuqSLhZ5wQwRfkT8FQwzA">
            För att fler människor ska kunna få nya och vidgande kulturella
            intryck vill vi både sprida och utveckla vårt kulturliv genom
            internationella kontakter. Det kan exempelvis ske genom samarbete
            med vänorter, ökad aktivitet inom området via våra ambassader
            och konsulat och genom direkt utbyte mellan aktiva kulturutövare.
          </p>
          <p xml:id="i-CcU2v81FnatKjHHCaf2ZSJ">
            För ett kulturliv i världsklass krävs även goda förutsättningar
            att sprida och ta del av kultur som skapats i andra länder. För
            att lyckas med detta och för att främja digitala företag är det
            viktigt att en gemensam digital marknad skapas i EU.
          </p>
          <p xml:id="i-5drEn9Qi3BePLLQMktK2Ln">
            Det finns en stor internationell marknad för besökare till Sverige.
            De kan vi attrahera genom att utveckla vårt kulturliv och ta tillvara
            våra kulturmiljöer. För dessa besökare behövs spännande upplevelser
            men också vackra miljöer att strosa i, upptäcka och fotografera.
          </p>
          <p xml:id="i-C9Q6GMh2VhmHr1y4a3KfVC">
            För att säkra den konstnärliga friheten behöver konsten skyddas
            från direkt påverkan när den betalas av det offentliga, det som
            brukar kallas principen om armlängds avstånd. Det behövs också
            modeller för offentlig och privat samverkan i dessa sammanhang
            så att armlängds avstånd gäller även där. Vi ser gärna sponsring
            där den konstnärliga friheten samtidigt värnas.
          </p>
          <p xml:id="i-4p9SBAjrr84KFL9ur5LCX8">
            De nationella kulturinstitutionerna måste sprida sin verksamhet
            i hela landet. Detta kan göras på många sätt. Ett sätt är genom
            att låta ett antal framträdande regionala scener, som exempelvis
            Dalhalla, även få status som nationella scener. Då kan till exempel
            Kungliga Operan ha Dalhalla som sin scen under en tid varje år.
            Det skulle kunna lyfta både den speciella scenen och bidra till
            att locka nya besökare både inom landet och internationellt.
          </p>
        </div>
        <div type="motSignatures">
          <list>
            <item xml:id="i-XYyLGzgnHjWqfGjgofpmmY" who="i-9nQnnjEYdDqQdpqWHaTczL">
              Per Lodenius (C)
            </item>
            <item xml:id="i-QyYvVb3c7wXjav7VocTHjU" who="i-FucmvyHZ22CXcKRGnfjaC4">
              Anders Åkesson (C)
            </item>
            <item xml:id="i-L7Z6qcGRjtX5285jxZbcnn" who="i-2SnUjYd3qzUQVBobN3u1Yc">
              Ulrika Carlsson i Skövde (C)
            </item>
          </list>
        </div>
      </div>
    </body>
  </text>
</TEI>
