<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-KU-04288">
  <teiHeader>
    <fileDesc>
      <titleStmt>
        <title>med anledning av prop. 2021/22:52 Förstärkt skydd för väljare vid röstmottagning</title>
        <author corresp="i-S7wLw9aynA5vbRCsqxxL3N">av Tina Acketoft m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4288 av Tina Acketoft m.fl. (L)</title>
          <idno type="rdwebb">H9024288</idno>
          <rs type="number">4288</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H9024288/text</ref>
          <ref type="dokument_url_html">http://data.riksdagen.se/dokument/H9024288</ref>
          <ref type="dokumentstatus_url_xml">http://data.riksdagen.se/dokumentstatus/H9024288</ref>
          <ref type="docx">http://data.riksdagen.se/fil/69A4AEFC-09E1-480C-9E13-426DEFC6D995</ref>
          <ref type="pdf">http://data.riksdagen.se/fil/BAD9CFD9-940B-4EB1-88B2-6A7F15E15D78</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-55TYX3e9teM987tHgxGbrt"/>
        <correspContext corresp="i-55TYX3e9teM987tHgxGbrt">
          <ref>Proposition 2021/22:52</ref>
        </correspContext>
        <correspAction xml:id="i-Qao5KHwQHasVVtYD4FqBmU" type="signed"/>
        <correspContext corresp="i-Qao5KHwQHasVVtYD4FqBmU">
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction type="submitted" xml:id="i-9mguxmCLotfivXFSrzgwjN">
          <date when="2021-11-12"/>
          <time when="14:13:58"/>
        </correspAction>
        <correspAction type="reviewed" xml:id="i-2fWu4cbLjC4S4XQyUAgTQc">
          <date when="2021-11-15"/>
          <time when="14:52:59"/>
        </correspAction>
        <correspAction type="dismissed" xml:id="i-DEQ8pMMHVuSSLv6P1rbEhA">
          <date when="2021-11-16"/>
        </correspAction>
        <correspAction type="referred" xml:id="i-3cRS586wdTrdZCyW8LSikn">
          <date when="2021-11-17"/>
        </correspAction>
        <correspAction type="assigned" xml:id="i-LPZxFwzsniaxRdwu3L32EW">
          <date when="2022-10-12"/>
          <time when="11:11:08"/>
        </correspAction>
        <correspContext corresp="i-LPZxFwzsniaxRdwu3L32EW">
          <ref type="assignedTo">Konstitutionsutskottet</ref>
        </correspContext>
        <correspAction type="behandlas_i" xml:id="i-CC437CUu5DRiagrCpEc6zn"/>
        <correspContext corresp="i-CC437CUu5DRiagrCpEc6zn">
          <ref type="uppgift">2021/22:KU6</ref>
          <ref type="ref_dok_id">H901KU6</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU6</ref>
          <ref type="ref_dok_titel">Förstärkt skydd för väljare vid röstmottagning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:4288 av Tina Acketoft m.fl. (L) med anledning av prop. 2021/22:52 Förstärkt skydd för väljare vid röstmottagning</div>
      </div>
      <div type="motBody">
        <div type="motProposal" subtype="förslag">
          <head xml:id="i-AHsX5X8jP7jqwRiKAYkWiS">
            Förslag till riksdagsbeslut
          </head>
          <list style="ol">
            <item xml:id="i-Soyijn3EXsoHBdwUioEheF">
              Riksdagen ställer sig bakom det som anförs i motionen om en utredning
              av alternativa valsedelssystem och tillkännager detta för regeringen.
            </item>
            <item xml:id="i-2d3cPDW1Lhf1SQH2h9zKrA">
              Riksdagen ställer sig bakom det som anförs i motionen om att
              en röstmottagare alltid ska vara närvarande i de fall då en väljare
              anlitar ett annat biträde för val av valsedlar eller för att göra
              i ordning sin röst, och detta tillkännager riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-Fa92ny3Ec5k4SU85vaBdBR">
            Motivering
          </head>
          <p xml:id="i-DPKWxVkuKKMTLvAJ642EDy">
            Även om det svenska systemet för genomförande av val uppfyller
            mycket höga krav på rättssäkerhet, transparens och motståndskraft
            mot manipulationer saknas det inte brister. Dessa svagheter finns
            vad gäller både valhemlighet och valsäkerhet.
          </p>
          <p xml:id="i-RHZQPeJH5yYqv84Xqmx6yj">
            Till exempel saknar personer med synnedsättning möjligheter att
            personrösta med bevarad full valhemlighet. Så kallad familjeröstning,
            där flera personer samtidigt ställer sig bakom valskärmen och
            tillsammans gör i ordning sina valkuvert i varandras åsyn, är
            ett utbrett fenomen trots att det formellt inte är tillåtet.
          </p>
          <p xml:id="i-Q2JRmUbNRa5X5LotTXqgCF">
            Liberalerna har därför länge arbetat för en översyn av formerna
            för valförrättning. Liberalerna har också varit aktivt pådrivande
            för tillsättandet av den parlamentariska utredning, 2020 års valutredning,
            vars delbetänkande (SOU 2021:7) ligger till grund för regeringens
            proposition. Vi välkomnar att det nu finns färdiga lagförslag
            som kan genomföras inför 2022 års val.
          </p>
          <p xml:id="i-9v9DDGPgtC82xyGFN3U1rJ">
            Däremot är Liberalerna kritiska till att regeringen är uttalat
            negativ till att göra en bredare översyn av det svenska valsedelssystemet
            (prop. s. 12 f.). Det var i full parlamen­tarisk enighet som 2020
            års valutredning i sitt delbetänkande framhöll att en sådan över­syn
            kan ingå i den utvärdering som bör göras efter 2022 års val (betänkandet
            s. 120), och även Valmyndigheten och Riksrevisionen har föreslagit
            detta. Det är anmärkningsvärt att regeringen framhärdar i att
            en sådan översyn inte bör ske.
          </p>
          <p xml:id="i-Riaz6DpqnrrtaAK3D67Xwy">
            Det svenska systemet med en valsedel per parti är internationellt
            sett sällsynt. Detta är inte bara resurskrävande utan skapar också
            många osäkerhetsfaktorer som påverkar valförrättningen.
          </p>
          <p xml:id="i-12n5P9yHSBkukkQVfc8qbJ">
            Omkring 700 miljoner valsedlar trycks under ett år med riksdags‑,
            region- och kom­munalval. Så gott som alla kasseras. Detta är
            till att börja med en betydande miljömäs­sig och ekonomisk belastning
            och skapar dessutom ett stort merarbete för alla som är inblandade
            i genomförandet av valen, från valsedelstryckeri och distributörer
            till lokala röstmottagare.
          </p>
          <p xml:id="i-Ts8yK9CttmsrMo7Z4pbTzo">
            Än viktigare är dock att valsedelssystemet kan bidra till bristande
            säkerhet vid val­förrättningen. Den som vill sabotera en valförrättning
            genom att plocka bort ett partis valsedlar, eller blanda in felaktiga
            valsedlar i bunten för ett annat parti, kan relativt enkelt göra
            det.
          </p>
          <p xml:id="i-HEcqtTAjDMNjZUJ2tp8NRm">
            Valmyndigheten, som har det centrala ansvaret för genomförandet
            av allmänna val, har upprepade gånger lyft behovet av en översyn
            av valsedelssystemet. Det skedde efter 2010 års val, efter 2014
            års val och nu senast i erfarenhetsrapporten efter 2018 års val.
            I sitt remissyttrande över valutredningens delbetänkande skärper
            Valmyndigheten bud­skapet och framhåller att ”en reform av valsedelssystemet
            är nödvändig”. Sveriges Kommuner och Regioner (SKR) skriver i
            sitt remissyttrande att ”det behöver göras en översyn av valsedelsystemet
            redan nu med sikte på ett förenklat och förbättrat system”, och
            menar att en sådan utredning behöver tillsättas skyndsamt.
          </p>
          <p xml:id="i-2hVi92fYwrJWXbAgSVme5Z">
            Även Riksrevisionen har i sin granskningsrapport om valförfarandet
            (RiR 2019:35) föreslagit att en översyn görs för att utreda ett
            alternativt valsedelssystem. Bakgrunden är att de svagheter som
            kan identifieras i valförrättningen till stor del har sin bakgrund
            i att det finns så många olika valsedlar att hantera. I de flesta
            länder är valsedeln en värde­handling som lämnas ut i vallokalen
            och där väljaren sedan kan markera vilket parti och vilken person
            hen vill rösta på.
          </p>
          <p xml:id="i-65LmnPFEH91U5GPuGsJnph">
            Givetvis bör det beaktas att det också finns argument för dagens
            ordning. Ett argu­ment är att dagens system, med en valsedel per
            parti, är välkänt för väljarna. Eventuella förändringar måste
            alltså förutsätta breda informationskampanjer.
          </p>
          <p xml:id="i-36B1xMfPrjWGqqNpR8SWej">
            Liberalerna anser sammanfattningsvis att det är dags att göra
            en förutsättningslös utredning av alternativa valsedelssystem.
            Det finns inga skäl för regeringen att hålla dörren stängd för
            en översyn och eventuell reformering av ett valsedelssystem som
            utsätts för så hård kritik från de centrala och kommunala aktörer
            som har ansvar för Sveriges valsystem.
          </p>
          <p xml:id="i-DvFqWGx4yGd8GqEtZVazqP">
            Liberalerna ifrågasätter likaså att regeringen frångår kommitténs
            förslag att den som behöver biträde för att hämta valsedlar i
            vallokalen eller för att göra i ordning sin röst alltid ska få
            biträde i närvaro av en röstmottagare. Bakgrunden till detta synes
            vara remissynpunkter om att detta skulle vara integritetskränkande
            för personer med funk­tionsnedsättning. Vi anser att så inte alls
            behöver bli fallet.
          </p>
          <p xml:id="i-SiTRmd7y9L18QJrriRg7Ny">
            Bakgrunden till kommitténs förslag är det reella problemet med
            gruppröstning eller kontrollerande beteende som gör att den enskilda
            väljarens valhemlighet kan under­grävas. Samtidigt är det centralt
            att den väljare som på grund av funktionsnedsättning eller liknande
            omständighet inte själv kan ta valsedeln eller göra i ordning
            sin röst ska få biträde med detta. En faktor i sammanhanget är
            dock att det inte framstår som vare sig lämpligt eller möjligt
            att i lag avgränsa den möjligheten till en viss kategori personer,
            eftersom det riskerar att utestänga en enskild väljare från hjälp
            som hen skulle behöva. Därför blir det i slutändan väljaren själv
            som avgör om hen ska ha biträde eller ej. Kom­mitténs förslag
            innebär inte att röstmottagaren ska kontrollera vilken valsedel
            som läggs i kuvertet, utan bara att det ska finnas en närvaro
            av röstmottagare för att säkerställa att valhandlingen utförs
            i enlighet med väljarens önskemål och att väljaren, i den utsatta
            situation som det innebär att anlita en annan person, inte utsätts
            för övertalningar eller otillbörlig kontroll. Liberalerna önskar
            därför att regeringen återkommer med komplet­terande lagförslag
            som anger att en röstmottagare alltid ska vara närvarande i de
            fall då en väljare anlitar ett annat biträde för val av valsedlar
            eller för att göra i ordning sin röst.
          </p>
        </div>
        <div type="motSignatures">
          <list>
            <item xml:id="i-WQjp84TgqB3EphAo4Xp9NP">
              Tina Acketoft (L)
            </item>
            <item xml:id="i-YCpNGuyJLq1Ya6WfaZmG1C">
              Johan Pehrson (L)
            </item>
            <item xml:id="i-MJQfp7Ahoscc9NTDFsne8R">
              Maria Nilsson (L)
            </item>
            <item xml:id="i-TNav8HcAmw6mToJtUaV6hA">
              Lina Nordquist (L)
            </item>
            <item xml:id="i-FNVanAWR9JQ1rx4eMosMn3">
              Gulan Avci (L)
            </item>
            <item xml:id="i-SZzkAz4hDyw8o8aFKvcymi">
              Christer Nylander (L)
            </item>
            <item xml:id="i-9gF12v7yG97iuZyyGgQExz">
              Mats Persson (L)
            </item>
            <item xml:id="i-F4pWD7ZCGf7oisCvJoEF6o">
              Allan Widman (L)
            </item>
          </list>
        </div>
      </div>
    </body>
  </text>
</TEI>
