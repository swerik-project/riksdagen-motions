<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-CU-00405">
  <teiHeader>
    <fileDesc>
      <titleStmt>
        <title>Ansvarsfull bostadspolitik</title>
        <author corresp="i-9fmcZcGuiE51S4XGih65wn">av Mikael Eskilandersson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:405 av Mikael Eskilandersson m.fl. (SD)</title>
          <idno type="rdwebb">HB02405</idno>
          <rs type="number">405</rs>
          <orgName type="comitteeAbbreviation">CU</orgName>
          <ref type="dokument_url_text">https://data.riksdagen.se/dokument/HB02405/text</ref>
          <ref type="dokument_url_html">https://data.riksdagen.se/dokument/HB02405</ref>
          <ref type="dokumentstatus_url_xml">https://data.riksdagen.se/dokumentstatus/HB02405</ref>
          <ref type="pdf">https://data.riksdagen.se/fil/5E9AF298-A36B-4C59-B03F-57AC9BB43619</ref>
          <ref type="docx">https://data.riksdagen.se/fil/8D62B1D6-C591-4F61-95C0-E8017B51B38D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9fmcZcGuiE51S4XGih65wn</idno>
            <name>Mikael Eskilandersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4up3MKHRwxhpoLfZgub9Fu</idno>
            <name>Roger Hedlund</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4rA8nu7Qns2drm1ePJStLd</idno>
            <name>Martin Westmont</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DNNiNSDxQTnBcHkT2viXX4</idno>
            <name>Björn Tidland</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-DwggqKdcYgXm8UtSywLMbF" type="signed"/>
        <correspContext corresp="i-DwggqKdcYgXm8UtSywLMbF">
          <note type="signatory" corresp="i-9fmcZcGuiE51S4XGih65wn"/>
          <note type="signatory" corresp="i-4up3MKHRwxhpoLfZgub9Fu"/>
          <note type="signatory" corresp="i-4rA8nu7Qns2drm1ePJStLd"/>
          <note type="signatory" corresp="i-DNNiNSDxQTnBcHkT2viXX4"/>
        </correspContext>
        <correspAction xml:id="i-GJygo3uQ8DiD7siHzQpeDG" type="submitted">
          <date when="2023-09-29"/>
          <time when="14:56:10"/>
        </correspAction>
        <correspAction xml:id="i-6ivDuUmoXWtfCqMGWa685g" type="reviewed">
          <date when="2023-09-30"/>
          <time when="00:13:57"/>
        </correspAction>
        <correspAction xml:id="i-CjL8BuaffQA2yNRbzaRqYn" type="referred">
          <date when="2023-10-17"/>
        </correspAction>
        <correspAction xml:id="i-KuAmRFQ34PkKiR8TV2GJ99" type="assigned">
          <date when="2024-04-10"/>
          <time when="16:21:20"/>
        </correspAction>
        <correspContext corresp="i-KuAmRFQ34PkKiR8TV2GJ99">
          <ref type="assignedTo">Civilutskottet</ref>
        </correspContext>
        <correspAction xml:id="i-M2ArJ9jkiTHokRCKyDSof" type="behandlas_i"/>
        <correspContext corresp="i-M2ArJ9jkiTHokRCKyDSof">
          <ref type="uppgift">2023/24:CU13</ref>
          <ref type="ref_dok_id">HB01CU13</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">CU13</ref>
          <ref type="ref_dok_titel">Bostadspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Hbp7ELDz7VY1M5SPe77dqE" type="behandlas_i"/>
        <correspContext corresp="i-Hbp7ELDz7VY1M5SPe77dqE">
          <ref type="uppgift">2023/24:CU15</ref>
          <ref type="ref_dok_id">HB01CU15</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">CU15</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-R8pFzwLjENo2RYLHyCApK" type="motHeader">
        <div xml:id="i-9yPam8sEje3UBok9xAmqQr" type="motTitle">
          Motion till riksdagen 2023/24:405 av Mikael Eskilandersson m.fl.
          (SD) Ansvarsfull bostadspolitik
        </div>
      </div>
      <div xml:id="i-JfY1Qn8gyH8dxHNE6rCpNV" type="motBody">
        <div xml:id="i-3iZU9c4bHmPf5YQ8Rd5WBb" type="motProposal" subtype="förslag">
          <head xml:id="i-831rXq9uSZfzA7ZwDFbxih">
            Förslag till riksdagsbeslut
          </head>
          <list xml:id="i-5eNkDg89gzNx5iJ9VbQAA2">
            <item xml:id="i-V8Qdiwhwtyyr92SnWs9iRL" sortKey="Yrkande 1">
              Riksdagen ställer sig bakom det som anförs i motionen om hur
              en säkrare närvaro för polis, annan blåljuspersonal och ordningsvakter
              kan tillses genom stadsplanering i bostadsområden och tillkännager
              detta för regeringen.
            </item>
          </list>
          <list xml:id="i-JgHakaCGhrttiobqxkVGus">
            <item xml:id="i-VWoEgAsaRQUXpfgagp4SRf" sortKey="Yrkande 2">
              Riksdagen ställer sig bakom det som anförs i motionen om att
              kartlägga otrygga områden och identifiera behoven av trygghetsskapande
              åtgärder och tillkännager detta för regeringen.
            </item>
          </list>
          <list xml:id="i-UVggviGgKp4niykWyq7Vu3">
            <item xml:id="i-QBx6t7EVPi6Y9oeu2P6iCd" sortKey="Yrkande 3">
              Riksdagen ställer sig bakom det som anförs i motionen om en nationell
              handlingsplan för trygga bostadsområden och tillkännager detta
              för regeringen.
            </item>
          </list>
          <list xml:id="i-JKzjhEAJ8oan2ZnmyfbHwx">
            <item xml:id="i-VSELzNicdwPSmuFX2eFikB" sortKey="Yrkande 4">
              Riksdagen ställer sig bakom det som anförs i motionen om huruvida
              en metod i likhet med CPTED kan implementeras från nationell nivå
              för användning i stadsbyggnadsprocessen lokalt och tillkännager
              detta för regeringen.
            </item>
          </list>
          <list xml:id="i-Y22mmaUJDx4xJxKyLA8wif">
            <item xml:id="i-41gytnxPdJua8hx5ssp7mz" sortKey="Yrkande 5">
              Riksdagen ställer sig bakom det som anförs i motionen om behovet
              av en bostads- och infrastrukturberedning och tillkännager detta
              för regeringen.
            </item>
          </list>
          <list xml:id="i-SvwEXM5rYZ4zLf3JzFKazC">
            <item xml:id="i-Mrkcbiyq4SHKWauubkhP1s" sortKey="Yrkande 6">
              Riksdagen ställer sig bakom det som anförs i motionen om att
              prioritera möjliggörande av eget boende i villa och tillkännager
              detta för regeringen.
            </item>
          </list>
          <list xml:id="i-CAwhfJ5y6P4dgHhifWX931">
            <item xml:id="i-AK8wSbfpXhV9BE63kiNKsu" sortKey="Yrkande 7">
              Riksdagen ställer sig bakom det som anförs i motionen om att
              införa ett nationellt typgodkänt småhus och tillkännager detta
              för regeringen.
            </item>
          </list>
          <list xml:id="i-PPbRFZVCqbPvF8uDPiAA6G">
            <item xml:id="i-BiTDsUCzdpCYcXvyKxUhSr" sortKey="Yrkande 8">
              Riksdagen ställer sig bakom det som anförs i motionen om att
              andelen småhus ska ökas i översikts- och detaljplaneringen i kommuner
              och tillkännager detta för regeringen.
            </item>
          </list>
          <list xml:id="i-8brteRZk6oh9f6mBMfnMBH">
            <item xml:id="i-QUrqSAqvYzb2kHoEbHNnh3" sortKey="Yrkande 9">
              Riksdagen ställer sig bakom det som anförs i motionen om att
              införa en enhetlig kortad, maximal tidsgräns och avgift för den
              handläggning av byggärenden som utförs i kommunerna och tillkännager
              detta för regeringen.
            </item>
          </list>
          <list xml:id="i-RpNcsUSA16FbNX6fxfbxLT">
            <item xml:id="i-6i4sqw1pEsBY2hvxPfA3bN" sortKey="Yrkande 10">
              Riksdagen ställer sig bakom det som anförs i motionen om att
              det där studentbostäder behövs bör göras markanvisningar för studentbostäder
              och tillkännager detta för regeringen.
            </item>
          </list>
          <list xml:id="i-KuF9wnFyJ2HjF3mdk2XXg1">
            <item xml:id="i-PZF5AG4tGoeJ1unQsZGJSZ" sortKey="Yrkande 11">
              Riksdagen ställer sig bakom det som anförs i motionen om att
              kommuner där det finns universitet eller högskolor tillsammans
              med lärosätena bör planera för tillräckligt med studentbostäder
              och tillkännager detta för regeringen.
            </item>
          </list>
          <list xml:id="i-5xbKLoNFcK24rB6B4GyZEq">
            <item xml:id="i-HV2u93rhcWUBXudzgWrqej" sortKey="Yrkande 12">
              Riksdagen ställer sig bakom det som anförs i motionen om att
              förändra K3-redovisningsreglerna så att bostadsbyggande på svaga
              bostadsmarknader inte hindras i onödan och tillkännager detta
              för regeringen.
            </item>
          </list>
          <list xml:id="i-DtbuoYQaa6BgLa3MZK7s2v">
            <item xml:id="i-TRpCPgoJ9JNP84rNZeKLva" sortKey="Yrkande 13">
              Riksdagen ställer sig bakom det som anförs i motionen om att
              regeringen bör arbeta för att skapa fler företagsbostäder så att
              fler personer med spetskompetens kan anställas på orter där bostadsbrist
              råder och tillkännager detta för regeringen.
            </item>
          </list>
          <list xml:id="i-E7zKaUSSnNbaKK9G3qN2Gv">
            <item xml:id="i-XSC3qPQR7G2H8GmFJY3vzq" sortKey="Yrkande 14">
              Riksdagen ställer sig bakom det som anförs i motionen om att
              regeringen bör tillgodose behovet av flexibla företagsbostäder
              genom delningsbostäder och tillkännager detta för regeringen.
            </item>
          </list>
        </div>
        <div xml:id="i-QcipGxS4xLGCaR7hbDW26E" type="motContent">
          <head xml:id="i-6YpYFB4AzTG2TYqPodkVTd" type="h1">
            Motivering
          </head>
          <p xml:id="i-MnxyrD1wsRZnAmapszUqVS">
            Bostadssituationen och samhällsläget tyngs av att antalet otrygga
            och socialt utsatta områden i Sverige har ökat. Även helt andra
            tidigare lugna områden belastas av ökad brottslighet med otrygghet
            som följd. Samtidigt tilltar trångboddheten i många bostads­områden
            och segregationen breder ut sig i samhället. Under lång tid har
            framförhållning saknats i bostadspolitiken. Detta har lett till
            den allvarliga situation vi idag ser med bostadsbrist, trångboddhet
            och olaglig uthyrning till höga hyreskostnader i många av landets
            kommuner. Orsakerna till dagens situation med så kallade utanförskapsområden
            och allmän bostadsbrist, kan främst härledas till den exceptionellt
            höga migrationen till Sverige, en migration som är fortsatt hög
            även efter toppåret 2015 då 163 000 migranter sökte sig till Sverige.
            År 2017 ökade befolkningen historiskt mycket på grund av invandring.
            Den stora migrationen har skapat och kommer fortsatt att få stora
            följdeffekter för lång tid framöver.
          </p>
          <p xml:id="i-J3qBc987kZrywgqoTgwXG8">
            I många fall genomförs utredningar, planering och politiska förslag
            separata från varandra. Det skulle behövas en mer övergripande
            långsiktig utredning om planering för bostadspolitiken, där även
            transporter och annan infrastruktur tas med. Det behövs för långsiktighet
            och för att skapa förutsättningar för att kunna bo i hela landet.
            Därför behövs större möjligheter till byggnation på mark som idag
            har skydd av olika slag. Ett större fokus behövs också på att
            kunna äga sitt boende, att kunna bo i villa vilket många efterfrågar.
            Behovet av studentbostäder måste tillses på ett bättre sätt och
            flera olika upplåtelse- och boendeformer kan behövas eftersom
            behoven varierar. Byggande är ofta svårt och dyrt, därför efterfrågas
            flera byggynnande åtgärder och regler, och kommuners handläggning
            behöver förenklas och byggprocesser förkortas.
          </p>
          <head xml:id="i-BLJAJXniu9fR8qaxFHqdZZ" type="h2">
            Nationell handlingsplan för trygga bostadsområden
          </head>
          <p xml:id="i-DAU5AgbGyEKtifzNDkmgTe">
            Det finns stora behov av säkerhets- och trygghetsskapande åtgärder
            i allt fler otrygga områden i Sverige. Platser där problem finns
            behöver kartläggas och denna information ska vara offentlig och
            kunna användas. Behoven behöver undersökas.
          </p>
          <p xml:id="i-9RAZm3EgVjsGS4rrALR852">
            Genom att införa effektivt trygghetsfrämjande åtgärder kan trivseln
            i områden som idag upplevs som otrygga ökas. Om fler personer
            vågar sig ut efter mörkrets inbrott kan det leda till en ökad
            social kontroll. Detta kan i sin tur ge en lägre grad av brottslighet,
            vilket i slutändan ökar den faktiska tryggheten för invånarna.
            Forskning tyder på att gatubelysning är verksamt för att motverka
            brott och samtidigt öka känslan av trygghet. Det är därför bra
            att, utifrån både kvalitativa och kvantitativa mål, öka mängden
            belysning i otrygga områden. Vidare visar undersökningar att även
            kameraövervakning bidrar till färre brott och ökar tryggheten
            i bostadsområden och på parkeringsplatser. Det fungerar således
            både brottsförebyggande och som en trygghetsskapande åtgärd.
          </p>
          <p xml:id="i-P2emuFzsRNWRWrzNXPmtzm">
            Det är också viktigt, för främjande av trygghetskänsla, att planera
            allmänna ytor som mer öppna och därigenom tillräckligt ljusa.
            Det innebär att grönområden bör ges en vegetation av öppen karaktär,
            såsom låg densitet i den marknära växtligheten. I planeringen
            bör därför små, mörka gömslen och en för tät vegetation i grönområden
            undvikas.
          </p>
          <p xml:id="i-CxDN7TYMcCLj5LCmasnwWh">
            De allmänna områden som finns behöver vara överblickbara för
            att skapa en säker miljö. Inhägnader, staket eller barriärer inom
            bostadsområden, som exempelvis markerar gränser mellan allmänna
            och privata ytor, innebär en åtkomstkontroll gentemot utomstående.
            Dessa framhävda gränser, mellan privat och offentlig mark, kan
            enligt undersökningar minska risken för att ett brott ska begås
            på platsen.
          </p>
          <p xml:id="i-8xaRd2ZDWtkC5z5Qht7jNi">
            Även underhållsarbeten och renoveringar behöver genomföras kontinuerligt
            för att upprätthålla en god boende- och stadsmiljö. Det ger en
            omgivning som människor uppfattar som gemytlig och trygg. Dåligt
            underhållna stadsmiljöer och fastigheter påverkar däremot uppfattningen
            av säkerhet negativt, de ökar istället känslan av risk för att
            bli utsatt för brott. Många studier visar att både renoveringar
            och nybyggnation kan minska omfattningen av våldsbrott i ett område.
            Det är inte enbart bostadshus och övriga byggnader som behöver
            underhållas. Det är lika viktigt att de offentliga utrymmena,
            som parker och lekplatser, ses över.
          </p>
          <p xml:id="i-LdtsN6q5iFEi2DazCUx9di">
            Det saknas fortfarande idag en tydlig nationell riktning kring
            hur problematiken kring otrygghet i utsatta områden ska lösas.
            Mot bakgrund av den negativa utvecklingen finns idag en enad strävan
            i det svenska samhället efter att skapa trygga stadsmiljöer. Vissa
            kommuner har tagit fram egna handlingsplaner, vilket är positivt.
            Många skulle dock även vara hjälpta av nationella riktlinjer,
            och en nationell plan, som tydligt lägger fram gemensamma mål
            i det trygghetsskapande arbetet. Ett nationellt grepp behövs för
            att få en helhetsbild, signalera ett större ansvarstagande för
            landet och att enskilda kommuner har stöd att luta sig mot och
            inte står ensamma i att lösa stora problem.
          </p>
          <p xml:id="i-XUjbcaYWVyegbCQ3g67SwF">
            Vi föreslår därför att en nationell handlingsplan tas fram. Den
            ska fungera som en handbok för landets kommuner och utgöra stöd
            i arbetet med att skapa trygghet i bostadsområdena. På så sätt
            kan vi lättare tillgodose kommunernas behov av trygghets­skapande
            åtgärder i bostadsområden. Bättre belysning, kameraövervakning
            och rent fysiska förändringar i miljön är exempel på åtgärder
            som bör ingå i handlingsplanen. Planen bör omfatta samtliga förslag
            som i denna motion om bostadspolitik tar upp trygghetsskapande
            åtgärder.
          </p>
          <head xml:id="i-Wh1sgxFBNmPHKTtMAJrVxD" type="h2">
            Samverkansformer för ökad säkerhet och trygghet
          </head>
          <p xml:id="i-BQtqkHucf5LFsB5L2C9HFe">
            Den ökande otryggheten och brottsligheten särskilt i de utsatta
            områdena, behöver åtgärdas. Utöver direkt brottsförebyggande åtgärder
            behövs särskilda insatser för att öka samverkan mellan olika aktörer
            inom det specifika området. Den internationellt vedertagna metoden
            BID-samverkan (”Business Improvement Districts”) syftar, genom
            organiserad samverkan mellan fastighetsägare och offentliga aktörer,
            till att skapa trygga och attraktiva bostadsområden och platser
            i samhället. Den sortens samverkan bör möjliggöras mer genomgående,
            varför metodiken behöver bli mer lättillgänglig för alla kommuner
            med deras respektive stadsdelar. Samhället bör från nationell
            nivå signalera möjligheterna och att enskilda kommuner har stöd
            i att driva på sådan samverkan. Detta bör ingå i en nationell
            handlingsplan för trygga bostadsområden.
          </p>
          <p xml:id="i-EkqXPAsDXqqjKpHvuutzRo">
            Enligt den nationella trygghetsundersökningen 2022 genomförd
            av Brottsföre­byggande rådet (Brå), utsätts enskilda personer
            för brott i stor utsträckning – 19,5 procent av befolkningen 2021
            – och en ökning har skett från och med år 2014. Trots en vikande
            kurva vissa år var utsattheten för brott större 2021 än före 2014.
            Även otrygghet och oro för att exempelvis vistas ute sen kväll
            var större 2022 än 2014/2015 då kurvan vände uppåt för antalet
            personer som uppgav otrygghet. I socialt utsatta områden känner
            sig upp emot 50 procent av kvinnorna otrygga på kvällstid vid
            utevistelse i sitt eget bostadsområde. Behoven av att motverka
            brottslighet och otrygghet i samhället är stora.
          </p>
          <p xml:id="i-ADYDNWHKFWtGEPjbeLfSwB">
            Metoden BID-samverkan bygger idag på att de involverade parterna
            frivilligt och genom en gemensam avgift finansierar trygghetsskapande
            åtgärder inom ett tydligt avgränsat område. Detta kan ske genom
            en ökad handel, olika former av attraktioner och/eller fysiska
            åtgärder. Förutom fastighetsägare och näringslivsparter förekommer
            det även att stadsdelsförvaltningar, kommuner och polisen involveras
            i arbetet. Även kommuner kan vara med och delfinansiera olika
            satsningar för fysiska åtgärder. Det finns flera positiva exempel
            på BID-samverkan. En implementerad samverkan, inom föreningen
            Fastighetsägare i Järva, ledde till en nedgång i antalet bostadsinbrott
            i området. Även en god samverkan inom den så kallade Gårdstensmodellen
            lyckades reducera en stor del av den öppna narkotikaförsäljningen
            i området och samtidigt minska oroligheterna från kriminella gäng.
            Föreningen Fastighetsägare Sofielund har verkat för ökad trivsel,
            sammanhållning och en bättre fastighetsförvaltning i området.
          </p>
          <p xml:id="i-52rmJ761QcW4xc6NrfLnAf">
            BID-samverkan kan med fördel kombineras med andra offentliga
            insatser, detta enligt modellen för Effektiv samordning för trygghet
            (EST). Dess syfte är att förebygga och minska otryggheten i det
            offentliga rummet genom tidiga insatser. Där medverkar exempelvis
            polis, kommun och kommunala bostads- och fastighetsbolag. Målet
            är att skapa en gemensam lägesbild av otryggheten, inom ett avgränsat
            geografiskt område, för att därefter kunna fatta beslut om nödvändiga
            samordnade åtgärder och insatser. Dessa utvärderas efter genomförande
            för att bedöma om de ska fortsätta, utökas, bytas ut eller avslutas.
          </p>
          <p xml:id="i-ALCXVy8GQiFTjDpReT2PY4">
            Exemplen kan utgöra en god grund för planering och genomförande
            av en lyckad samverkan. De kan således fungera som nationella
            riktlinjer för en positiv samverkan lokalt. I utsatta områden,
            särskilt utsatta områden och så kallade riskområden behöver exempelvis
            offentliga instanser genomföras i projektform för att en sådan
            samverkan ska vara verkningsfull.
          </p>
          <p xml:id="i-2pJi3xaZP2NUida14Z1wnn">
            En lyckad modell för samverkan bidrar till att motverka utanförskap,
            brottslighet och segregation. Den kan inverka genom att öka integrationen
            och sammanhållningen.
          </p>
          <p xml:id="i-FRrHZz2FZm99uqmwznozPB">
            Sverigedemokraterna ser behoven av ett helhetsgrepp där olika
            former av samverkan kombineras med konkreta åtgärder för tryggare
            boendemiljöer och stadsdelar. Sverige­demokraterna har tillsammans
            med regeringen genom Tidöavtalet kommit överens om att det ska
            bli obligatorisk med samverkan mellan samhället och fastighetsägare
            för att skapa trygghet, och regeringen aviserade i juni 2023 att
            utredningen sätts igång.
          </p>
          <head xml:id="i-RDNW1dfc5P6iwLv1VbJDwj" type="h2">
            Metoden CPTED i stadsbyggnadsprocessen
          </head>
          <p xml:id="i-PA92y635ag8xw5EBMUsitu">
            Den fysiska miljön behöver, redan i stadsbyggnadsprocessen, planeras
            utifrån ett brottsförebyggande och trygghetsskapande perspektiv.
            Detta bör ske på ett övergripande strategiskt plan, även konkret
            genom en handlingsplan. I denna kan samtliga inblandade och berörda
            parter, såsom polisen, ha en central plats för stadsplaneringen
            inom en kommun. Detta bör gälla ända in i slutskedet av färdigställandet
            av nya miljöer.
          </p>
          <p xml:id="i-NqcLjkttGughN1u9Vwytb9">
            Exempel på en sådan metod är ”Crime Prevention Through Environment
            Design” (CPTED). Det innebär att ett brottsförebyggande och trygghetsskapande
            perspektiv, inklusive förslag på konkreta åtgärder, alltid ska
            finnas med i en samhällsbyggnads­process. Metoden används i flera
            europeiska länder – exempelvis genom ett certifieringssystem för
            säkert boende, i befintliga bostäder och för nya stadsdelar i
            Nederländerna. Detta sker genom noggrannhet i utformningen och
            förvaltningen av den byggda miljön. Där är polisen en central
            aktör för certifieringen. Syftet är att minska risken för inbrott,
            stöld, vandalism och rädsla för att utsättas för brott.
          </p>
          <p xml:id="i-EUSTX6CJTMqYSX2Cj61PE">
            För att erhålla certifikatet så ska ett antal kriterier för utformningen
            av bostäder och stadsdelar vara uppfyllda. Kriterierna handlar
            om bedömningar från polisen och dessa sker i sin tur utifrån bostadsområdets/stadsdelens
            status. Det gäller aktuell och potentiell brottslighet, områdets
            attraktivitet och sårbarhet samt social närvaro. Vidare gäller
            det utövad övervakning, visibilitet/sikt och engagemang. Ytterligare
            faktorer är vilket ansvar, attraktionskraft i omgivningarna samt
            tillgänglighet och flyktvägar som finns. Polisen certifierar,
            genom denna process, färdigbyggda bostäder och stadsdelar. De
            samverkar därför direkt i stadsbyggnadsprocessen med kommun, byggherre,
            arkitektbyrå och andra intressenter.
          </p>
          <p xml:id="i-YQJEsmBXLG3thmHqrcayPG">
            Kommuner i Sverige som har utsatta och särskilt utsatta områden
            samt riskområden kan vinna på att anamma den verksamma metodiken.
            Inspiration kan hämtas från andra europeiska länder där CPTED
            använts med goda resultat. En utredning bör tillsättas för att
            se över möjligheterna till införande av likvärdig metod i Sverige.
            En sådan metod bör ingå i en nationell handlingsplan för att trygga
            bostadsområden.
          </p>
          <head xml:id="i-79L4d2TfWXWpehtVjWWTV8" type="h2">
            Bostads- och infrastrukturberedning
          </head>
          <p xml:id="i-EDtdXCiupAZySBZdgTyEFd">
            Det behöver tas ett helhetsgrepp kring frågor som rör bostadsbyggande
            och infra­struktur. Grunden för att kunna möjliggöra ett ökat
            byggande av bostäder är att det alltid behöver finnas en fungerande
            infrastruktur på plats. För att kunna både planera och finansiera
            nya infrastruktursatsningar behöver därför bostadsbyggande ingå
            i planeringsunderlaget.
          </p>
          <p xml:id="i-AgGEfJLwN662eSbiiSoBxL">
            En synkronisering av flera politiska områden behöver genomföras.
            Det handlar om både trafik‑, skatte‑, finans‑, näringslivs- och
            bostadsfrågor. Idag utformas alltför stor del av politiken i stuprör,
            ofta till följd av att de politiska områdena saknar nödvändig
            samordning. Genom en bostads- och infrastrukturberedning kan vi
            skapa bättre förutsättningar för ett ökat bostadsbyggande som
            också innefattar långsiktighet. Av den anledningen föreslås en
            bostads- och infrastrukturberedning.
          </p>
          <head xml:id="i-93G2RJT28AsSxY4RfBJSuZ" type="h2">
            Möjliggör eget boende i villa och inför ett typgodkänt småhus
          </head>
          <p xml:id="i-JebbYpqbTDocPQRLRixtfC">
            Behov och efterfrågan av särskilda boendeformer måste mötas upp
            bättre. Byggande av småhus behöver förenklas samt bättre bostadsfinansiering
            möjliggöras. Så många som tre av fyra anger att de helst vill
            bo i eget hus. Trots den höga efterfrågan har tidigare regeringar
            inte gjort mycket för att detta ska kunna bli möjligt för fler.
            Vi, tillsammans med regeringen, verkar för större möjligheter
            till egenägt boende.
          </p>
          <p xml:id="i-2oTeBUSstVFhNc3fy6F9Zr">
            Flera har efterfrågat typgodkända lösningar för att underlätta
            bostadsbyggande. Vi föreslår att Boverket ges i uppdrag att utreda
            hur ett nationellt typgodkänt småhus för en genomsnittlig familj
            på bästa sätt kan införas. Byggnadens egenskaper ska bedömas centralt
            utifrån en specifikation utan koppling till hur den produceras.
            Ritningar och handlingar för typhuset skulle kunna tillhandahållas
            via Boverkets webbplats. Det ska vara möjligt att bygga huset
            på tomter i hela Sverige. Bygglov eller anpassning ska inte behövas,
            kommuner ska inte göra särskilda särbedömningar. Detta innebär
            att byggprocessen förkortas då bygglovsmoment försvinner. Viss
            handläggning som anmälan och kontroll kvarstår dock. Kontrolltillfällen
            och kontrollprocesser ska minimeras inom ramarna för bibehållna
            kvalitetsnormer för svensk god standard. Kommunerna behöver prioritera
            småhus i planeringen, andelen småhus ska ökas i översikts- och
            detaljplaneringen i kommunen.
          </p>
          <p xml:id="i-WNfJjwFVBPLdusvoetXJMc">
            Införande av en typmodell med noterade stödförslag medverkar
            till att öka bostadsbyggandet, minska bostadsbristen, öka tryggheten
            och motverka trångboddhet, vilket bidrar till social hållbarhet.
            Dessutom bidrar det till att öka rörligheten på bostadsmarknaden
            och ökad balans på bostadsmarknaden sett till efterfrågan. Vidare
            bidrar det till minskad brottslighet och otrygghet i utsatta områden
            genom att fler kommer att kunna bo i egna hus, där man tar ansvar
            för den egna boendemiljön. Förslaget gynnar byggbranschen, förenklar
            och förkortar byggprocessen och handläggningstiderna samt minskar
            kostnaderna för byggherren, husköparen och kommunerna. Det möjliggör
            för fler, inte minst unga personer, att köpa hus. Ökat småhusboende
            ökar trivsamheten, skönheten och lugnet i boendet, bidrar till
            ökad småskalighet samt medverkar till en boendemiljö som bygger
            gemenskap och sammanhållning.
          </p>
          <head xml:id="i-BKHS8QiEsdyebU3GDDYUXr" type="h2">
            Gynna nödvändigt byggande
          </head>
          <p xml:id="i-6GomhUBZW8q3jtDcTQmZMp">
            Behoven av bostäder är stora. Byggbehovsprognosen för bostäder
            för 2020–2029 baserad på Statistiska centralbyråns (SCB) befolkningsframskrivning
            är mellan 592 000 och 664 000 bostäder, med ett årligt byggbehov
            på mellan cirka 59 000 och drygt 66 400 bostäder.
          </p>
          <p xml:id="i-FezTLVYu4EMUvnVEUPTbDV">
            Hänsyn måste tas i större utsträckning till olika boendeformer,
            även till särskilda typer av bostäder, exempelvis för äldre personer,
            studenter och funktionsnedsatta personer. Det finns en stor efterfrågan
            på att bo i eget hus, vilket inte möjliggjorts tillräckligt under
            regeringsperioderna före 2022. Detta bör prioriteras. Egen bostad
            i villaområden innebär ökat ansvarstagande och trygghetsskapande.
            Byggande behöver gynnas då behov finns, inte hindras. Det ska
            vara möjligt att bo i hela Sverige.
          </p>
          <p xml:id="i-WDjP618cPhE9iFfwy3kXvJ">
            En enhetlig kortad, maximal tidsgräns och avgift för den handläggning
            av bygg­ärenden som utförs i kommunerna behöver införas för att
            gynna både småhusbyggande och andra byggärenden. Boverket bör
            ges i uppdrag att utreda detta.
          </p>
          <p xml:id="i-HM2HrL8bJqATz6a7fJCgNJ">
            Generellt behöver byggande gynnas i högre grad för att nödvändiga
            bostäder och andra anläggningar ska kunna uppföras. I många fall
            hindras istället byggande, inte sällan av en besvärlig, snårig
            och långdragen byggprocess, ett regelverk som tolkas olika och
            variation i handläggningstider och avgifter. Kommuner ansvarar
            för planering av bostadsförsörjningen enligt bostadsförsörjningslagen.
            Där kan det ingå att möjliggöra bostadsbyggande eller främja utveckling
            av det befintliga bostadsbeståndet. I kommunerna behöver man hitta
            så tidsbesparande och förenklande processer som möjligt för att
            få fram bostäder enligt behov och efterfrågan i kommunen.
          </p>
          <p xml:id="i-LJJueJ66aBRrkL7uS7SYfy">
            För att kunna bo i hela landet behöver strandskyddet reformeras
            och riksintresse­områdena minskas gällande antal, omfattning och
            byggnationsanpassning i kvarvarande områden. En översyn av riksintresseområdenas
            omfattning med syftet minskning, har gjorts och vidare utredning
            av detta pågår.
          </p>
          <p xml:id="i-A8UALmnvW3EhxDuhYmkb2E">
            Ökad användning av trä, material och byggelement producerade
            i Sverige bidrar till ökad materiell hållbarhet och miljöansvar
            samt gynnar svenskt företagande och utveckling inom bygg- och
            materialbranscherna.
          </p>
          <head xml:id="i-UeKXeZn2RhqQmQ1qrcPrpc" type="h2">
            Prioritera vid behov markanvisningar för studentbostäder
          </head>
          <p xml:id="i-7b3MTHtMt1UERq4cAk1SpZ">
            Byggandet av studentbostäder ska underlättas och utökas, genom
            att lyfta fram behovet av markanvisningar för studentbostäder.
            Bostadsbristen är påtaglig i hela landet.
          </p>
          <p xml:id="i-ADdWYewwhnSjQ1bXN9QeWd">
            Många av landets studentbostadsaktörer vill bygga fler studentbostäder
            än de gör idag. De aktörer som fortfarande vill bygga mer än de
            gör nu anger brist på mark­anvisningar som främsta hinder för
            att detta sker. Branschen har efterfrågat ett större fokus på
            studentbostäder i kommunerna och ett mer anpassat regelverk som
            gör att vi kan bygga bättre bostäder till studenterna till en
            billigare peng.
          </p>
          <p xml:id="i-JCnjWUwJhwCDL5WHL9gQkN">
            Konsekvensen av utebliven bostad kan bli att studenter tvingas
            tacka nej till den utbildning de antagits till. Det får allvarlig
            påverkan för studenterna själva, på arbetsmarknaden i förlängningen
            och för hela samhället. Därför föreslås att mark­anvisningar ska
            prioriteras för byggande av studentbostäder där det behövs, med
            syftet att utöka möjligheten att studera och därmed säkerställa
            utbildningsbehovet i landet.
          </p>
          <head xml:id="i-37Ve9chANmbegdUj7NTYUF" type="h2">
            Samverkansform för studentbostäder
          </head>
          <p xml:id="i-HhodEby8BKZ86EbrZ6G5tL">
            I kommuner där det finns universitet eller högskolor skulle man
            med fördel kunna planera tillsammans med lärosätena, för att studentbostäder
            ska finnas tillgängliga. Sveriges förenade studentkårer (SFS)
            har tagit fram kriterier för ett tryggt boende, som kan ge bra
            inspel. Dessa avser riktlinjer för en godtagbar nivå gällande
            bostadens läge, kostnad och utifrån boendeformen med permanent
            förstahandskontrakt under studie­perioden. Planläggning för detta
            bör ingå i stadsbyggnadsprocessen, översikts­planeringen, i detaljplaneringen
            och genom markanvisningar. För markanvisningar gäller det att
            identifiera nödvändiga antal studentbostäder som ska prioriteras.
            Här behöver kommun, lärosäte och stat samverka för att bostäder
            ska finnas tillgängliga för alla studenter.
          </p>
          <head xml:id="i-6DdmHV3r4Up32Zsr6XNNAA" type="h2">
            Förändra K3-redovisningsreglerna
          </head>
          <p xml:id="i-CyfYBeeww2TAazPqy5ahC2">
            Vid redovisning av fastigheter som uppförs av allmännyttan och
            privata fastighetsägare på svaga bostadsmarknader kan redovisningsreglerna
            i Bokföringsnämndens K3 upplevas som ett hinder för bostadsbyggande.
            Det handlar om att reglerna uppfattas ha effekten att värdet på
            nybyggda bostadshus måste skrivas ner omedelbart efter att byggnaden
            har färdigställts. En sådan nedskrivning kan bland annat leda
            till att framtida möjligheter till extern finansiering av nya
            projekt försämras. Detta är ett hinder för ett bostadsbyggande
            i många landsbygdskommuner.
          </p>
          <p xml:id="i-9zHjP2SKFjSNqGe3mEQzNr">
            Frågan har även belysts i Utredningen om förbättrad bostadsfinansierings
            betänkande Lån och garantier för fler bostäder (SOU 2017:108).
            Där lämnade utredningen ett förslag om en mindre översyn av K3-regelverket
            med anledning av att nedskrivningsreglerna i K3-regelverk upplevs
            som ett hinder för bostadsbyggande på svagare marknader och för
            mindre aktörer.
          </p>
          <head xml:id="i-itw5RtueRC8JPhq4kg63Q" type="h2">
            Företagsbostäder och delningsbostäder
          </head>
          <p xml:id="i-B8SYTgBit1qz4fCskZBtpL">
            Behovet av bostäder är på många orter stort, inte minst i storstadsregionerna.
            En bostadsmarknad som inte är i fas med arbetsmarknaden skapar
            negativa förutsättningar för företag att kunna anställa. För en
            positiv tillväxt och för att behålla våra verksam­heter i Sverige
            är det centralt att gynna fler företagsbostäder. Risken finns
            annars att företag inte ser Sverige som ett alternativ för etablering,
            eller att man väljer att lämna Sverige för ett land som erbjuder
            bättre alternativ och boendelösningar. Vi vill se en ökad samverkan
            på flertalet områden för ökad konkurrenskraft och för att Sverige
            ska kunna hävda sig på den internationella marknaden.
          </p>
          <p xml:id="i-TNniD6x6jq33wSjHXD1Wme">
            Genom att tillgodose behovet av flexibla boendelösningar för
            företag så bidrar vi med en arbetsskapande åtgärd som underlättar
            för bolagen att anställa personal med rätt kompetens. En företagsbostad
            är en temporär bostadslösning och ska företrädesvis gå till en
            anställd med spetskompetens för företaget. Vi ser positivt på
            att delningsbostäder, det vill säga bostäder med gemensamma boendeytor,
            kan fungera för detta syfte.
          </p>
        </div>
        <div xml:id="i-7niCZuXmiNhbUCyn3VbB9F" type="motSignatures">
          <list xml:id="i-58Y3cRWXqyuydVaMcF3p2g">
            <item xml:id="i-KvEg1tsXjMCSz3Cp3WZQ3p" who="i-9fmcZcGuiE51S4XGih65wn">
              Mikael Eskilandersson (SD)
            </item>
            <item xml:id="i-AtQcU6P3gvPUyzLtcCCoi7" who="i-4up3MKHRwxhpoLfZgub9Fu">
              Roger Hedlund (SD)
            </item>
            <item xml:id="i-Fj2H4bNd2yCU4nHqZdft8i" who="i-4rA8nu7Qns2drm1ePJStLd">
              Martin Westmont (SD)
            </item>
            <item xml:id="i-FAMDY8GfAK1gS2PPtoCPxv" who="i-DNNiNSDxQTnBcHkT2viXX4">
              Björn Tidland (SD)
            </item>
          </list>
        </div>
      </div>
    </body>
  </text>
</TEI>
