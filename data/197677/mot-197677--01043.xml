<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--01043">
  <teiHeader>
    <fileDesc>
      <titleStmt>
        <title>om oaktsam myndighetsutövning</title>
        <author>av herr Hernelius</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om oaktsam myndighetsutövning</title>
          <idno type="rdwebb">G0021043</idno>
          <rs type="number">1043</rs>
          <ref type="dokument_url_text">http://data.riksdagen.se/dokument/G0021043/text</ref>
          <ref type="dokument_url_html">http://data.riksdagen.se/dokument/G0021043</ref>
          <ref type="dokumentstatus_url_xml">http://data.riksdagen.se/dokumentstatus/G0021043</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XdricRvZKp8jwbwrxEgcha</idno>
            <name>ALLAN HERNELIUS</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8Zf9mDxQR5Lo39KcQnN6E9" type="signed"/>
        <correspContext corresp="i-8Zf9mDxQR5Lo39KcQnN6E9">
          <note type="signatory" corresp="i-XdricRvZKp8jwbwrxEgcha"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__1043/mot_197677__1043-001.pdf"/>
      <fw xml:id="i-BnmnD4VHuYeiGE4J8eCVqN">
        Motion 1976/77:1043
      </fw>
      <div xml:id="i-TNfHVFTBbdKThBr2whCTHm" type="motHeader">
        <div xml:id="i-MiYF172oQbf26yuQt2Fgwp" type="motTitle"/>
        <div xml:id="i-6sjCcJxekAMkLGpUNkJ8Vi" type="motSubmissionInfo"/>
      </div>
      <div xml:id="i-9nhD8iPYuduRgQuwSActDz" type="motBody">
        <div xml:id="i-KqKSPBdn2WVXghZUv6VEwc">
          <p xml:id="i-XfWwefm1qEHZiUhu8wokc7">
            av herr Hernelius om oaktsam myndighetsutövning
          </p>
          <p xml:id="i-QGVPJ8v3F9MYy57D6eyhxr">
            Från och med ingången av år 1976 avskaffades det straffrättsliga
            ansvaret för tjänstefel. I huvudsak ersattes det med ett till
            sin karaktär arbetsrättsligt system, enligt vilket arbetsgivaren
            — myndigheten — kan ålägga arbetstagare disciplinpåföljder eller
            i svårare fall avskeda honom, därest han försummar sig i tjänsten.
            Samhället förbehöll sig dock att alltjämt kunna straffrättsligt
            beivra — förutom vissa uppsåtliga brott — vårdslös myndighetsutövning.
            Reg- ler härom intogs i 20 kap. 15 brottsbalken. Bestraffningsmöjligheten
            finns emellertid endast i de grövre fallen. Så- lunda skall fråga
            vara om sådan offentlig verksamhet som utgör utövande av myndighet.
            Vidare skall felet ha lett till bl. a. förfång, som icke är ringa,
            för någon. Slutligen måste felet ha begåtts av oaktsamhet som
            är grov. Det är det sistnämnda kriteriet som oftast blir aktuellt.
            Att fråga är om myndighetsutövning är vanligen klart och att någon
            lidit icke obetydlig skada av misstaget kan ofta nog också fastslås.
            Svårigheterna möter då det gäller om tjänstemannens oaktsamhet,
            då han begått misstaget, kan be- tecknas som grov eller ej. Fråga
            är i själva verket om vilka krav det allmänna skall ställa på
            de befattningshavare som anförtrotts att utöva statens och kommunernas
            makt. Den offentliga sektorn befinner sig i oavlåtlig tillväxt.
            Det har visat sig nödvändigt att samhället ingriper reglerande
            på allt fler områden. Därmed har byråkratins makt också rent faktiskt
            vuxit. Det ter sig naturligt i denna situation att ha stora krav
            på tjänstemännens aktsamhet. När det allmänna ger sina anställda
            så stort inflytande över enskilda medborgare i olika av- seenden,
            måste å andra sidan av dessa anställda fordras att de tänker sig
            väl för innan de fattar beslut, som innebär att bördor läggs på
            de enskilda. Kraven på aktsamhet måste ställas högre ju mer vittgående
            konsekvenser ett beslut får för den berörde enskilde. Ärt. ex.
            fråga om ett frihetsberövande, måste fordras att den beslutande
            noga överväger att alla förutsättningar för ett sådant ingripande
            verkligen föreligger. Oaktsamheten måste i dylika fall ganska
            snart bli grov. Icke minst vid beslut, som berör de i 2 kap. regeringsformen
            skyddade fri- och rättigheterna, får detta synsätt betydelse.
            Det år som gått har icke givit mycket vägledning för hur begreppet
            ”grov oaktsamhet” kommer att tolkas i detta sammanhang. Det ankommer
            näm- ligen på domstolarna att vid tillämpning av straffbudet i
            brottsbalken om vårdslös myndighetsutövning dra upp gränserna
            för vad som skall betraktas som grov oaktsamhet. Några mera klargörande
            prejudikat har icke ännu erhållits.
          </p>
          <pb facs="riksdagen-motions-pdf/data/197677/mot_197677__1043/mot_197677__1043-002.pdf"/>
          <fw xml:id="i-W65hvaxMFZCK64P8Eie9Mp">
            Mot. 1976/77:1043 1
          </fw>
          <p xml:id="i-BnfUebHVwfTPdHFgeehUih">
            Från dessa utgångspunkter är ett avgörande av JO från den 26
            oktober 1976 av intresse. I detta fall hade åklagaren i ett brottmål
            anhållit den till- talades offentliga försvarare, en advokat,
            för åtgärder som denne företagit i anslutning till uppdraget,
            anställt husrannsakan på advokatens kontor och i hans bostad samt
            begärt hans häktande, varefter en domare beslutat om advokatens
            häktande. Denne var berövad friheten i nio dagar, innan ve- derbörande
            hovrätt fann ingripandet mot advokaten sakna laga grund och frigav
            honom. Sveriges advokatsamfund anmälde händelsen till JO. Denne
            fann att grov oaktsamhet icke kunde läggas åklagaren till last.
            Vad gällde domaren fann han att domarens häkningsbeslut inneburit
            förfång för advokaten. Domaren hade enligt JO över huvud icke
            gjort något sådant fel som borde beivras. Vad gäller åklagaren
            fann han sådant tjänstefel föreligga som arbetsgivaren kunde ha
            intresse av att påtala inom ramen för sina befogenheter. JO fann
            sålunda ingreppet att utan laga grund beröva en advokat friheten
            i nio dagar för åtgärd i samband med utövande av uppdrag som offentlig
            försvarare icke innefatta vårdslös myndighetsutövning. Spörsmålet
            är desto viktigare som den enskilde är avskuren från att själv
            föra talan mot den ansvarige tjänstemannen för exempelvis vårdslös
            myndighetsutövning. Sverige har genom att ansluta sig till Europarådets
            konvention om de mänskliga friheterna och de grundläggande rättigheterna
            åtagit sig att i en- lighet med kraven i denna konvention ge var
            och en rätt att föra talan inför inhemsk domstol i anledning av
            avsteg från konventionen. Då Sverige ratificerade konventionen
            var man medveten om att de enskilda i Sverige icke har någon rätt
            att själva tala å tjänstefel, men det framhölls då att Sverige
            har JO, som i dylika fall som representant för riksdagen och därmed
            också för den enskilde äger föra talan. Det finns särskild anledning
            understryka vad här sagts i det läge som nu råder, då domstolspraxis
            saknas om vad som skall förstås med grov oaktsamhet som kriterium
            för brottet vårdslös myndighetsutövning. Om JO — och andra överåklagare
            — underlåter att föra fram fall till domstolarna, får vi över
            huvud ingen praxis på området. Hela bestämmelsen om vårdslös myndighetsutövning
            riskerar att bli en död bokstav. Det vore en synnerligen allvarlig
            rättsutveckling, om även den sparsamma rest av det straffrättsliga
            tjänsteansvaret som nu finns kvar i brottsbalken skulle vittra
            bort. En möjlighet är att riksdagen ändrar instruktionen för JO
            så att här ovan anförda synpunkter kommer till uttryck. En annan
            metod är att göra ett tillägg i brottsbalken 20 kap. I $ 2 stycket
            av ungefärligt innehåll att oakt- samhet skall bedömas som grov
            om gärningen medfört kränkning av en- skilds fri- och rättigheter
            enligt 2 kap. regeringsformen. Den senare metoden torde vara att
            förorda.
          </p>
          <pb facs="riksdagen-motions-pdf/data/197677/mot_197677__1043/mot_197677__1043-003.pdf"/>
          <fw xml:id="i-GZkApgjrPtc41sto544Q33">
            Mot. 1976/77:1043 8
          </fw>
          <p xml:id="i-G4CLoRz6zptBRr9A3dVGDL">
            Åberopande vad som sagts hemställs att riksdagen hos regeringen
            begär ett tillägg i brottsbalken 20 kap. 15 2 stycket rörande
            oaktsam myndighetsutövning.
          </p>
          <p xml:id="i-TJ9UmGXpo2v2qA3MjnhxPS" type="date">
            Stockholm den 25 januari 1977
          </p>
          <p xml:id="i-Xri3RLRfLaoxGzSzu25f16" type="signatureBlock">
            ALLAN HERNELIUS (m)
          </p>
        </div>
      </div>
    </body>
  </text>
</TEI>
