<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1965--fk--00006">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__fk__6/mot_1965__fk__6-001.pdf"/>
      <fw xml:id="i-CL2LCT3cbaZVTFAG5Pbbrv">
        Motioner i Första kammaren, nr 6 år 1965 5
      </fw>
      <div xml:id="i-GXgonYwDt1DhUAmFUS8Jjf" type="motHeader">
        <div xml:id="i-LkEH5X18pvAqUGsc7dxfh2" type="motTitle"/>
        <div xml:id="i-Xgv1fatVh8Ttdy5C3uHWMR" type="motSubmissionInfo"/>
      </div>
      <div xml:id="i-S2p8k9R21otv4ThJaFNdNq" type="motBody">
        <div xml:id="i-347de3oCNqAzWPeURrdTzs">
          <p xml:id="i-7AsAf7xWqqUra6Bkxme1aq">
            Nr 6
          </p>
          <p xml:id="i-8NvQzkKmFGxRHr6tRxiVQr">
            Av herrar Adolfsson och Lager, angående oljehandelns organisa-
          </p>
          <p xml:id="i-BXBGJMSAaC3GxopwxgbTR2">
            tion.
          </p>
          <p xml:id="i-TDoCoaa8RWgr3ecwRPigBj">
            (Lika lydande med motion nr 8 i Andra kammaren)
          </p>
          <p xml:id="i-EGXP24LK38hyp3Yt7XWMB4">
            Frågan om sättet för oljehandelns bedrivande i vårt land har
            vid uppre- pade tillfällen tagits upp i kommunistiska motioner
            till riksdagen, senast föregående år. I motionerna har en av de
            många olägenheterna med det utländska trustväldets dominans på
            detta område framhållits vara irrationa- liteten och fördyringarna
            beträffande distributionen av bensin. Fjolårets motion framhöll
            i denna del av argumenteringen bland annat att den s.k. konkurrens
            som oljetrusterna säger sig praktisera i Sverige inte använde
            priset som ett medel att värva kunder. &gt;Konkurrensen&gt; består
            i att söka de bästa försäljningsställena där inte minst reklamsynpunkterna
            för firma- märket spelar en dominerande roll. Detta har — framhölls
            det — lett till en överdimensionerad, dyr och i en del fall olämpligt
            lokaliserad distribu- tionsapparat. Det motiverade i dessa anmärkningar
            i de nämnda motionerna bestyrkes bl. a. av att det f. n. finns
            över 11 000 försäljningsställen för bensin i vårt land, medan
            direktör Arne Skarp i Bensinhandlarnas riksförbund i ett offentligt
            uttalande uppskattat det verkliga behovet till cirka 1500. Det
            väldiga slöse- riet med arbetskraft och materiella tillgångar
            belyses vidare av att det van- ligtvis är fråga om bensinstationer
            där endast ett av de i handeln förekom- mande bensinmärkena försäljes.
            Kostsamheten och ineffektiviteten i distri- butionssättet belyses
            också av att ofta ett flertal bensinstationer klumpats samman
            inom geografiskt snävt begränsade områden. I konkurrensen om kunderna
            — inte om priserna — har varje nyetablering lockat också andra
            bolag att hålla sig framme, oberoende av kundunderlagets storlek.
            Denna tävlan de olika oljebolagen emellan har medfört den delvis
            olämpliga lokali- sering som ovan påpekats och den våldsamma överdimensionering
            av distri- butionsapparaten som bl. a. uttalandet av direktör
            Arne Skarp belyser. Den kritik mot distributionssättet som de
            kommunistiska motionerna jämte motioner från ett antal socialdemokratiska
            riksdagsledamöter inne- hållit har numera kommit att i viss mån
            återspeglas i den offentliga debatten i dessa frågor. Det kan
            också erinras om att ett visst tvivel, ehuru svagt markerat, på
            rationaliteten i distributionssättet kom till uttryck i banko-
          </p>
          <pb facs="riksdagen-motions-pdf/data/1965/mot_1965__fk__6/mot_1965__fk__6-002.pdf"/>
          <fw xml:id="i-HQjzN3JQ63zUh8djVtXDg4">
            6 Motioner i Första kammaren, nr 6 år 1965
          </fw>
          <p xml:id="i-3NuL28vox1RBu5zx71pJ6k">
            utskottets utlåtande nr 26/1964 i anledning av motionerna om
            oljehandeln. Utskottet fann då »diskutabelt om bensinstationsnätets
            tillväxttakt under senare år kan anses väl motiverad» och vill
            inte betrakta som helt uteslutet att »en viss branschrationalisering
            för oljehandelns del är eftersträvansvärd&gt;. Dessa vaga antydningar
            om att måhända icke allt var helt tillfredsställande medförde
            emellertid från utskottets sida endast det uttalandet att det
            fick falla på branschens företag och organisationer att själva
            vidta eventuellt behövliga åtgärder. De organisationer som står
            i direkt beroende av oljebolagens förfarings- sätt — Sveriges
            bensinhandlares riksförbund och Svenska transportarbetare- förbundet
            — fann i sina remissyttranden anledning att på ett helt annat
            sätt än bankoutskottet markera irrationaliteten, fördyringarna
            och slöse- riet. Det förstnämnda förbundet framhöll bl. a.: »Det
            stora antalet bensinmärken och den konsekvent genomförda en- märkesförsäljningen
            har lett till, att det ekonomiska underlaget för det en- skilda
            försäljningsstället oftast är otillfredsställande. På orter där
            underlag saknas för mer än en eller ett par anläggningar (och
            dessa orter är många) uppstår en oförsvarlig överinvestering,
            enär varje oljebolag konsekvent strä- var efter att låta sig representeras
            med enmärkesanläggningar, och följden har på många av dessa platser
            blivit, att ingen av bensinstationsinnehavarna erhåller rimlig
            ersättning för sin arbetsinsats. I dylika lägen vore så kallade
            samstationer, det vill säga anläggningar med försäljning av flera
            bensinmär- ken, den rationella lösningen ... Oljebolagen uppträder
            således icke enbart som grossister, utan genom sin investeringspolitik,
            äganderättsförhållanden och andra omständigheter dikterar bolagen
            även helt bensindetaljhandelns utformning och har därvid bland
            annat genom enmärkessystemet drivit fram ett överdimensionerat
            distributionssystem av bensinstationer.» Svenska transportarbetareförbundet
            framhöll i sitt yttrande bl. a. att »för närvarande kan ett effektivt
            utnyttjande av material och arbetskraft sällan ske vid mindre
            bensinstationer». Förbundet anförde vidare att »bärigheten hos
            de flesta bensinstationerna är långt ifrån tillfredsställande,
            vilket också givit utslag i de löner, som betalas till anställd
            personal». Också den kritik som de kommunistiska motionerna anfört
            med anknyt- ning till oljebolagens skatteflykt och riskerna för
            handels- och valutabalan- sen ger numera återklang i den offentliga
            debatten i dessa frågor. I vår fjol- årsmotion om oljehandeln
            (1: 429 och likalydande II: 517) påpekades bl. a.: &gt;Som redan
            antytts handhar (emellertid) utländska truster de avgörande delarna
            av denna verksamhet. Genom sina med svenska namn utrustade dot-
            terbolag säljer de oljan till sina egna distributionsföretag och
            uppnår på så sätt dubbla vinster. Därigenom möjliggöres också
            en skatteflykt som de svenska medborgarna får finansiera genom
            sina skatter.» I en del svenska tidningar har under den senaste
            tiden likadana påpekan- den gjorts. Oljebolagens årsomsättning
            uppgår i Sverige till över 3 miljarder
          </p>
          <pb facs="riksdagen-motions-pdf/data/1965/mot_1965__fk__6/mot_1965__fk__6-003.pdf"/>
          <fw xml:id="i-HuYAvXqhyUjMjMQ1DqwrF3">
            Motioner i Första kammaren, nr 6 år 1965 17
          </fw>
          <p xml:id="i-GFQWZUornR2WNQ61JECNzp">
            kronor, men trots denna stora omslutning redovisas i allmänhet
            ingen rö- relsevinst. I något fall förekommer en relativt obetydlig
            sådan, medan i flera fall t. o. m. stora förluster på verksamheten
            anges i boksluten. Orsaken är — som vi påpekat i motionerna och
            i riksdagsdebatterna kring dessa — att moderbolagen (de utländska
            trusterna) sätter priset så högt på den råolja som deras dotterföretag
            i Sverige importerar. På så sätt uppnås en dubbel effekt: 1) Vinsterna
            hamnar hos de utländska moderbolagen och undandras beskattning
            i Sverige; 2) de svenska förbrukarna får betala ett onödigt högt
            pris för varan. Som påpekats inverkar detta även ogynnsamt på
            vårt lands betalningsba- lans. Bensinförbrukningen i Sverige beräknas
            för i år överstiga 3 milj. ku- bikmeter. Varje ettöring för mycket
            i betalning per liter för den importerade bensinen medför ett
            extra valutautflöde på 30 milj. kr. Då det säkerligen inte är
            orealistiskt att tala om ett överpris av tio öre per liter vid
            importen kan sägas att här förekommer ett onödigt valutautflöde
            på cirka 300 milj. kr. om året. Som exempel kan anföras att de
            sista dagarna i december 1964 reklamerade en bensinstation i Stockholm
            en sänkning av bensinpriset med 9 öre. An- ledningen var att han
            börjat föra bensin från en icke trustbunden firma.
          </p>
          <p xml:id="i-N5ahiy569RJvHRPbzMBDTx">
            De grova missförhållanden på detta viktiga distributionsområde
            som vi här i någon mån exemplifierat utgör enligt vår mening i
            och för sig orsak till- räckligt att ändra själva ägandeförhållandena
            för att trygga en bättre tingens ordning, d. v. s. att genom förstatligande
            av oljehandeln bryta de utländska trusternas välde inom denna
            bransch. Dessa missförhållanden, hur oefter- rättliga de än ter
            sig, utgör emellertid utflöden av ett långt allvarligare hel-
            hetsproblem, koncentrerat i utländskt behärskande av denna mycket
            bety- dande del av den svenska ekonomien. En sådan maktkoncentration
            medför inte blott samhällsekonomiska vådor utan kan också leda
            till nationella komplikationer. Vi anser därför att den komplettering
            av 1947 års oljeut- redning som kan befinnas motiverad efter att
            så lång tid förflutit bör ägna denna sida av saken ett huvudintresse.
            Vi föreslår nedan att en sådan kom- pletterande utredning genomförs
            och vill här uttala uppfattningen att rikt- märket bör vara att
            oljehandeln övertages och drives helt av staten tillsam- mans
            med exempelvis Kooperativa förbundet och andra oljekonsumenternas
            intresseorganisationer. Detta krav motiveras således av oss dels
            med de faktiskt rådande missför- hållandena, dels med att de utländska
            oljetrusternas infiltration och makt- förstärkning i vårt lands
            ekonomiska liv ökat år från år. Ytterligare ett vik- tigt motiv
            finner vi i angelägenheten av att statsmakterna aktivt intresserar
            sig för att etablera allmänägd petrokemisk industri. Sådan industri
            kan näp- peligen funktionera med nuvarande form för oljeimport
            och distribution. Vi erinrar här om den kommunistiska riksdagsgruppens
            motion år 1960 om åtgärder för att skapa en statlig petrokemisk
            industri och om en liknande
          </p>
          <pb facs="riksdagen-motions-pdf/data/1965/mot_1965__fk__6/mot_1965__fk__6-004.pdf"/>
          <fw xml:id="i-EkBY9UaeuVP3csHAqW1DkW">
            8 Motioner i Första kammaren, nr 6 år 1965
          </fw>
          <p xml:id="i-4kBZWiatiELtzVLDprF7fw">
            motion år 1961 (I: 152 och II: 181). I den förstnämnda påvisades
            den dyna- miska utvecklingen av denna industrigren och faran av
            att utländska jätte- koncerner skulle komma att här utvidga sitt
            dominerande inflytande på olje- tillförseln och på viktiga nyckelindustrier
            i vårt land. Likaledes uppmärk- sammades Sveriges intresse av
            priskonkurrens på detta område, så att vi icke påtvingades monopolpriser.
            Särskilt påpekades att den kortare transportväg för oljan som
            skulle erbjudas när de sovjetiska rörledningarna till Östersjön
            blev färdiga kunde väntas medföra lägre priser och vidgade möjligheter
            för en statlig petrokemisk industri som byggde på denna olja.
            Bankoutskottet anslöt sig emellertid till Sveriges industriförbunds
            och handelskamrarnas förklaring att denna industri borde överlåtas
            till den pri- vata företagsamheten samt på dessa remissinstansers
            förklaring att det rent av var ett svenskt intresse att släppa
            in utländska truster på detta viktiga eko- nomiska område. Det
            hävdades också att Sverige var för litet för så stora före- tag.
            Omedelbart därefter inleddes emellertid en formlig kapplöpning
            mellan bl. a. tre internationella truster om att komma först med
            en petrokemisk in- dustri i vårt land. Nu var Sverige inte längre
            för litet för anläggningar av denna art. En amerikansk jättetrust
            vann som bekant kapplöpningen ge- nom crackeranläggningen i Stenungsund,
            till vilken åtskilliga petrokemiska industrier anslutits. Vi kan
            inte finna det annat än från svensk samhällsekonomisk synpunkt
            skadligt och nationellt generande om utländska truster skall få
            bli ensambe- stämmande i vårt land också i fråga om de verksamheter
            varom nu är fråga. Att det också skulle vara nationellt äventyrligt
            ligger i öppen dag. Slutligen borde det ju också vara så att de
            petrokemiska anläggningarnas lokalisering grundades på vad som
            från skilda synpunkter bäst tjänade samhällsnyttan och inte på
            vad som bäst främjar utländska koncerners profitintressen. Den
            hopgyttring av raffinaderier och petrokemisk industri som förekom-
            mer på västkusten och som markeras ytterligare när BP-anläggningen
            i Gö- teborg tillkommer är icke till fördel från nu nämnda svenska
            synpunkter, särskilt inte som östkusten är i det närmaste helt
            blottad på sådan industri och delvis på industri över huvud taget.
            Vi önskar här visserligen inte uttala oss för någon bestämd ort
            eller bestämda orter för statliga oljeraffinaderier och petrokemiska
            industrianläggningar, eftersom lokaliseringen kan och bör ske
            först efter helhetsbedömningar. Men naturligt finner vi vara att
            öst- kustområdena kommer i fråga, möjligen allra helst den sydligare
            delen av denna kust. Vid östkustområdena har man närmare till
            den billigare sovjet- oljan, och åtskilliga hamnar vid kusten
            är utbyggda just med tanke på ökad oljeimport och oljelagring.
            För anläggande av statliga oljeraffinaderier och petrokemiska
            industrier i dessa områden talar också att den hittillsvarande
            industrialiseringen är i vissa delar av kustbygden och inlandet
            svag. Man bör inte heller bortse från att nya oljefyndigheter
            kan upptäckas i Öst-Sveriges omedelbara närhet. Framgångsrik oljeletning
            har förekommit och försiggår
          </p>
          <pb facs="riksdagen-motions-pdf/data/1965/mot_1965__fk__6/mot_1965__fk__6-005.pdf"/>
          <fw xml:id="i-RXRjnL33kNxcP7T1ytwEQf">
            Motioner i Första kammaren, nr 6 år 1965 9
          </fw>
          <p xml:id="i-L2ztycLRmFpJXYAQArv67j">
            i Tyska demokratiska republikens östersjökust, och nyligen meddelade
            tid- ningarna att sovjetiska företag inlett oljeletning i Östersjön.
            Vi anser att en mångfald starka skäl, främst bland dem Sveriges
            intresse av fri konkurrens och oberoende av mäktiga främmande
            oljetruster, talar för vårt förslag om allmänägd svensk petrokemisk
            industri. Andra skäl är vårt intresse av billigare olja och oljeprodukter,
            av en utvidgning av östhan- deln, där oljan är den viktigaste
            bytesprodukten, och vidare behovet av nya arbetstillfällen i industrifattiga
            landsområden. Med stöd av det anförda föreslås, att riksdagen
            beslutar att i skrivelse till Kungl. Maj:t hem- ställa att 1947
            års oljeutredning måtte kompletteras med en utredning a) avseende
            oljehandelns rationella ordnande i enlighet med vad ovan anförts;
            b) angående upprättandet av allmänägd petrokemisk in- dustri.
          </p>
          <p xml:id="i-YVdoswBNtWomPuHLQS8kS" type="date">
            Stockholm den 13 januari 1965
          </p>
          <div xml:id="i-CaPNJpdDUTa2oXmrVQYRdt" type="signatureBlock">
            <list xml:id="i-2cD73nS3qhN2jkjFAxGNfC">
              <item xml:id="i-DBqocbXCTqLeZ9wCm7APf3" who="unknown" type="signature">
                Fritiof Lager Gunnar Adolfsson
              </item>
            </list>
          </div>
        </div>
      </div>
    </body>
  </text>
</TEI>
