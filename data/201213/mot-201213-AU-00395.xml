<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-AU-00395">
  <teiHeader>
    <fileDesc>
      <titleStmt>
        <title>Jämställdhet i arbetslivet</title>
        <author corresp="i-7YbH6oTUwG4Qn94QEVE6as">av Gunvor G Ericson m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Jämställdhet i arbetslivet</title>
          <idno type="rdwebb">H002A395</idno>
          <rs type="number">A395</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H002A395/text</ref>
          <ref type="dokument_url_html">http://data.riksdagen.se/dokument/H002A395</ref>
          <ref type="dokumentstatus_url_xml">http://data.riksdagen.se/dokumentstatus/H002A395</ref>
          <ref type="doc">http://data.riksdagen.se/fil/6A88FC62-A5B4-40D1-9C8B-8B15E15977A9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Dingizian</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Q6T8pKy9pERdSQEuTcARyR</idno>
            <name>Lotta Hedström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QJ8hNBLvs8YsTW7mgEdkZ8" type="signed"/>
        <correspContext corresp="i-QJ8hNBLvs8YsTW7mgEdkZ8">
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-Atz7ai4RJKnyNCwfSAJEeC"/>
          <note type="signatory" corresp="i-Q6T8pKy9pERdSQEuTcARyR"/>
          <note type="signatory" corresp="i-2GE534P2Foy3WpqKPVNeW8"/>
        </correspContext>
        <correspAction xml:id="i-TzFFFtctT6hC48SiVRZaRb" type="numbering">
          <date when="2012-10-09"/>
        </correspAction>
        <correspAction xml:id="i-CJsvq7iSN53M8bPxSuruaJ" type="submission">
          <date when="2012-10-05"/>
        </correspAction>
        <correspAction xml:id="i-M98p6fiEhv1CCRV4bPRpEZ" type="transfer">
          <date when="2012-10-05"/>
        </correspAction>
        <correspAction xml:id="i-3Q8zPS8u1FUrgz3rsLv6m4" type="assigned"/>
        <correspContext corresp="i-3Q8zPS8u1FUrgz3rsLv6m4">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Wj6UtxnHpFj42yxhEanhgn" type="motHeader"/>
      <div xml:id="i-2XSRZzhFVywYvhBBPHJkfq" type="motBody">
        <div xml:id="i-43EbWdM9tyCrXG9kzR2yaU" type="motProposal" subtype="förslag">
          <head xml:id="i-SvA6kQ1DtzVNnbjs2mQMz6">
            Förslag till riksdagsbeslut
          </head>
          <list xml:id="i-KyUy2YeAZ7TVno1Dsuv54d" style="ol">
            <item xml:id="i-UnP4ofyLrivPgzacs7G4gg">
              Riksdagen tillkännager för regeringen som sin mening vad som
              anförs i motionen om att folkhälsopolitikens målområde hälsa i
              arbetslivet ges ett verkligt innehåll utifrån ett genusperspektiv.
              1
            </item>
            <item xml:id="i-CvwuVZFMS4PqGCnvuWsxtF">
              Riksdagen tillkännager för regeringen som sin mening vad som
              anförs i motionen om ett mer aktivt tillsynsarbete och förebyggande
              insatser mot ohälsa och arbetsskador.
            </item>
            <item xml:id="i-Grji8tYLbgYbKQypvSYq7b">
              Riksdagen tillkännager för regeringen som sin mening vad som
              anförs i motionen om arbetsmiljölagen och forskning om kvinnors
              arbetsskador.
            </item>
            <item xml:id="i-38uTrXwuVmRtt6USk1dvLj">
              Riksdagen tillkännager för regeringen som sin mening vad som
              anförs i motionen om insatser i syfte att bryta den könssegregerade
              arbetsmarknaden.
            </item>
            <item xml:id="i-N9avoDaKBqeeN3Z12yJpU6">
              Riksdagen tillkännager för regeringen som sin mening vad som
              anförs i motionen om tredelad föräldraförsäkring. 2
            </item>
            <item xml:id="i-S4tbbfKo2V5yeJjzizUTnD">
              Riksdagen tillkännager för regeringen som sin mening vad som
              anförs i motionen om att Försäkringskassan ska återfå uppdraget
              att verka för ett mer jämställt uttag av föräldraförsäkringen.
              2
            </item>
            <item xml:id="i-Vd48zQcviiVfwaaLgRAvRu">
              Riksdagen tillkännager för regeringen som sin mening vad som
              anförs i motionen om att kommuner ska tillhandahålla barnomsorg
              på obekväm arbetstid. 3
            </item>
            <item xml:id="i-W33U46g9o2t7DKMVqADD5Z">
              Riksdagen begär att regeringen lägger fram lagförslag om kvotering
              i börsbolagsstyrelser. 4
            </item>
            <item xml:id="i-SsfRu7F7KEjhihhvYVcK5k">
              Riksdagen begär att regeringen lägger fram lagförslag om kvotering
              i kommunala och statliga bolagsstyrelser. 4
            </item>
            <item xml:id="i-YbojQFYzSxvL9KatZ8tpLV">
              Riksdagen tillkännager för regeringen som sin mening vad som
              anförs i motionen om att kraven på aktiva åtgärder i diskrimineringslagen
              måste skärpas.
            </item>
          </list>
          <p xml:id="i-CMhUpe7h4WkSTz1zMXiwHM">
            1 Yrkande 1 hänvisat till SoU.
          </p>
          <p xml:id="i-8tt2KZPpGxL6L4FpsnEj8N">
            2 Yrkandena 5 och 6 hänvisade till SfU.
          </p>
          <p xml:id="i-W636eNBATGfeXeQuxCJxd7">
            3 Yrkande 7 hänvisat till UbU.
          </p>
          <p xml:id="i-BvRdFQA444tAvvEa2ydZtn">
            4 Yrkandena 8 och 9 hänvisade till CU.
          </p>
        </div>
        <div xml:id="i-MFT8a6y3QNV1qYkug4bxzu" type="motContent">
          <head xml:id="i-Jbqc6VxuevzXVQmd4WwvYS" type="h1">
            Inledning
          </head>
          <p xml:id="i-5DEHkKTGfBwrrh9tfBPEKt">
            Den strukturella diskrimineringen finns på alla områden i arbetslivet
            när det gäller såväl lön, anställningsform som arbetstid samt
            att yrken med en överrepresentation av kvinnor värderas lägre.
            För Miljöpartiet de gröna är en av de absolut viktigaste frågorna
            att komma till rätta med ojämställdheten och diskrimineringen
            på arbetsmarknaden. Vi utgår ifrån en feministisk och intersektionell
            maktanalys. Vi ser att det finns flera olika maktstrukturer som
            samverkar. Könsmaktsordningen räcker inte för att förklara ojämlikhet.
            Det handlar även om sexuell läggning, etnisk tillhörighet, klass,
            funktionshinder, ålder och religion. Dessa faktorer påverkar människors
            makt och villkor i samhället och i relation till andra människor.
          </p>
          <p xml:id="i-DhdJbiV8FQZnqN669XmBTr">
            Ett väl fungerande arbetsliv förutsätter att varje människa är
            fri att göra sina egna val utan att styras av begränsande, könsbundna
            normer. Kvinnor och män ska ha samma möjligheter och villkor i
            fråga om utbildning och betalt arbete som ger ekonomisk självständighet
            livet ut. Jämställda löner och ekonomisk självständighet är en
            förutsättning för att åstadkomma ett jämställt och demokratiskt
            samhälle. Det handlar också om att åstadkomma bra arbetsvillkor
            och rätt till heltid i kvinnodominerade branscher (se även Miljöpartiets
            motion Jämställda löner 2012/13:A388). I Sverige arbetar och förväntas
            kvinnor förvärvsarbeta i mycket stor utsträckning, och en klar
            majoritet av dem som utexamineras från högskola och universitet
            är kvinnor. Fortfarande ser vi dock stora brister på arbetsmarknaden
            vad gäller jämställdhet och kvinnors hälsa.
          </p>
          <head xml:id="i-3DHvPRk7DJDGK6pN597Hm2" type="h2">
            Hälsa i arbetslivet ur ett genusperspektiv
          </head>
          <p xml:id="i-KbCLeWjoLiztLcEssneEzo">
            En god arbetsmiljö både fysiskt och psykiskt som får medarbetarna
            att trivas föder kreativitet och gynnar såväl arbetstagare som
            arbetsgivare. En god och jämlik hälsa är ett övergripande mål
            för Miljöpartiet som en del av visionen om det långsiktigt hållbara
            samhället utifrån ett socialt perspektiv. År 2003 beslutade riksdagen
            om ett övergripande mål för folkhälsan med 11 målområden varav
            det fjärde handlar om hälsa i arbetslivet.
          </p>
          <p xml:id="i-Ja7T5nCAuKEPjdQFPuAy9R">
            Ett bra arbetsliv med väl fungerande arbetsvillkor minskar inte
            bara den arbetsrelaterade ohälsan, de sociala skillnaderna i ohälsa
            och bidrar till en allmänt förbättrad folkhälsa, utan är även
            en nödvändig förutsättning för en hållbar samhällsutveckling.
            Vi ser dock hur allt fler människor, särskilt inom vård- och utbildningssektorn,
            upplever stress på jobbet och att kraven i arbetslivet ökar ständigt.
            Arbetslivet måste balanseras så att både kvinnor och mäns ges
            möjlighet att fungera och må bra under ett helt arbetsliv. Individens
            deltagande i arbetslivet ska gå att förena med familjeliv och
            fritid på hälsofrämjande sätt.
          </p>
          <p xml:id="i-HKPbjZJUSEr57BChVSBtNw">
            Regeringen har prioriterat bort det breda folkhälsoarbetet och
            enbart inriktat sig på levnadsvanor. Det har gjort att arbetsmiljöarbetet
            kommit i skymundan. Det är hög tid att folkhälsopolitikens målområde
            hälsa i arbetslivet ges ett verkligt innehåll utifrån ett genusperspektiv.
          </p>
          <head xml:id="i-8d8LaAMRcXoe9uVectX8h2" type="h2">
            Jämställda arbetsvillkor
          </head>
          <p xml:id="i-FZDCDgjeXqa6PVoVvgTcB7">
            Till grundvillkoren för ett hållbart arbetsliv hör att ha kontroll,
            att känna delaktighet och inflytande över sitt eget arbete och
            hur det ska utföras och arbetsmängd efter arbetsförmåga. Trots
            dessa välkända fakta i folkhälsoforskningen är skillnaderna stora
            mellan kvinnor och mäns arbetsvillkor. Ett exempel är kvinnor
            och mäns anställningsformer. I kvinnodominerade branscher är deltidstjänster
            vanliga, medan de nästan inte förekommer i mansdominerade branscher.
            Det är mycket ovanligt att män jobbar deltid, även när de har
            barn.
          </p>
          <p xml:id="i-CThjRsY9UsrrbR5nA3vvLF">
            Pappor jobbar mer än män utan barn. Vid en jämförelse mellan
            pappor och män som inte bor med barn visar det sig att andelen
            som arbetar heltid är 89 procent för dem utan barn, men 93 procent
            för pappor. Andelen heltidsarbetande kvinnor är däremot 76 procent
            för dem utan barn, men 66 procent för mammor. Mammor arbetar deltid
            i större utsträckning än andra kvinnor, men för pappor är det
            tvärtom. 1
          </p>
          <p xml:id="i-CaRshEwHdEMx75xDDU75ZL">
            Ett annat exempel är sjukskrivningsmönster. Kvinnors sjukfrånvaro
            har varit större än mäns sedan 1980-talet. Fram till de allra
            senaste åren har skillnaden till och med ökat. En studie från
            IFAU pekar på att förvärvsarbete i kombination med att kvinnor
            tar ett större ansvar för barn och familj skulle kunna vara en
            förklaring. 2 Innan de får barn är mäns och kvinnors sjukfrånvaro
            ungefär densamma. Efter första barnets födelse har mamman ungefär
            dubbelt så många sjukfrånvarodagar som pappan. Skillnaden finns
            kvar upp till 15 år efter första barnet. Samtidigt förvärvsarbetar
            kvinnor, framför allt med små barn, allt fler timmar. År 1980
            jobbade till exempel 30 procent av kvinnorna heltid, i jämförelse
            med 50 procent år 2007.
          </p>
          <p xml:id="i-BdpUwkXQExtdY4hUvsPmmN">
            Miljöpartiet vill se ett mer aktivt tillsynsarbete och förebyggande
            insatser mot ohälsa och arbetsskador. Med en bra arbetsmiljö såväl
            psykiskt som fysiskt kan både kvinnor och män dessutom få bättre
            möjlighet att själva välja när de vill ta ut pension istället
            för att tvingas sluta i förtid på grund av ohälsa. Den faktiska
            pensionsåldern och år i arbetslivet har stor betydelse för hur
            stor pensionen blir, eftersom pensionssystemet numera bygger på
            livsinkomst. Kvinnors arbetsvillkor påverkar därmed även den framtida
            pensionen.
          </p>
          <p xml:id="i-DFEPR4MXFY835kbAFkL8UE">
            Arbetsmiljöverkets uppdrag kring särskilda insatser för att förhindra
            att kvinnor slås ut från arbetslivet på grund av arbetsmiljörelaterade
            problem är viktigt. Ett stort problem är emellertid att nuvarande
            arbetsmiljölag är utformad efter traditionellt mansdominerade
            arbetsplatser. Det finns tydliga regelverk som rör byggnadsverksamhet,
            men inom vård, skola och omsorg finns få regler. Vi vill att arbetsmiljölagen
            ses över så att den tydligt anpassas efter både kvinnodominerade
            och traditionellt mansdominerade arbetsplatser. 3
          </p>
          <p xml:id="i-UoJ8TnXbS1BLreeeocqn3B">
            Könsskillnader i bedömning av arbetsskada är välkänt. Vi vill
            att kvinnor och mäns arbetsskador ska bedömas på lika villkor
            och att regeringen ser till att gällande lagstiftning efter 2002
            års lagändring tillämpas i praktiken. Det behövs mer forskning
            om kvinnodominerade arbetsplatsers arbetsskador. 4
          </p>
          <head xml:id="i-JmnrSQysbVC9HWUdk35R9W" type="h2">
            Makt över sin tid
          </head>
          <p xml:id="i-RzM1286WrNekHstoGnUz5y">
            Miljöpartiet vill ge människor större möjlighet att påverka sitt
            arbetsliv och sin arbetstid. Det är viktigt både för livskvalitet
            och för miljöhänsyn. Det finns människor som arbetar betydligt
            mindre än vad de skulle vilja, samtidigt som det finns de som
            jobbar mycket mer än de önskar. För många är det svårt att få
            ihop arbete, barn och fritid och många känner stress över att
            inte hinna med allt. Makt över sin tid är särskilt viktigt ur
            ett jämställdhetsperspektiv, då fler kvinnor än män har osäkra
            anställningar, arbetar deltid och tar ett större ansvar för det
            obetalda hushållsarbetet.
          </p>
          <p xml:id="i-BSGFEWkYEuoFGCwBYCSnvr">
            Vår vision är en bra och hälsosam balans mellan arbete och fritid.
            Människor ska om de så önskar kunna arbeta mindre, till exempel
            genom kortare arbetsvecka eller genom att under vissa delar av
            livet kunna jobba mindre och i andra skeden jobba mer. Hela samhället
            tjänar på att människor orkar arbeta hela livet och inte slås
            ut på grund av stress eller för hårda arbetsvillkor.
          </p>
          <p xml:id="i-LmLtTiJvXhty3frsMCQnVE">
            Ofrivilligt deltidsarbete är en kvinnofälla, vilket fastslås
            i utredningen Makt att forma samhället och sitt eget liv (SOU
            2005:66). Det är också Miljöpartiets uppfattning. Det är orimligt
            att den samhälleliga normen för anställningsform utgår från kön.
            Vi står bakom kravet om allas rätt till heltid, men vi anser också
            att deltidsarbete ska vara en möjlighet för att öka flexibiliteten
            inte bara för småbarnsföräldrar utan även under andra perioder
            i livet. Det ska gå att kombinera företagande och anställning
            och ges möjlighet att i slutet av arbetslivet arbeta deltid för
            att orka jobba längre. Vår grundinställning är att det i mycket
            högre grad än i dag ska finnas en heltidsanställning i botten.
          </p>
          <head xml:id="i-Ko2jFEKxkNE7CQiqEBwMyA" type="h2">
            Motverka den könssegregerade arbetsmarknaden
          </head>
          <p xml:id="i-2dAtyzEvyS1uWY6PumXfE2">
            Unga kvinnor söker sig i större utsträckning till traditionellt
            mansdominerade branscher än vad unga män söker sig till traditionellt
            kvinnodominerade branscher. Mot den bakgrunden bör det göras särskilda
            insatser redan i grundskolan för att få fler pojkar att intressera
            sig för vård och omsorg när det är dags att välja inriktning till
            gymnasiet. Skolan har ett ansvar för att tillhandahålla pedagogik
            som stimulerar både flickor och pojkar att göra icke traditionella
            utbildningsval. Studie- och yrkesvägledarna har här en oerhört
            viktig roll. Med deras stöd kan många ungdomar våga välja utanför
            de traditionella yrkesvalen. Miljöpartiet vill att studie- och
            yrkesvägledare utbildas i genuskunskap för att stödja elever att
            göra icke könsbundna yrkesval. Det behövs ett aktivt, strategiskt
            arbete och samverkan mellan utbildning och arbetsliv för att till
            exempel öka andelen män bland personal i äldreomsorgen eller kvinnor
            inom verkstadsindustrin.
          </p>
          <head xml:id="i-GsXQKhM5zo6B1KPUGWDEzq" type="h2">
            Ett mer jämställt uttag av föräldraförsäkringen
          </head>
          <p xml:id="i-KJ2SP3f7vyrR7ngiPigkiG">
            En bidragande orsak till ojämställdheten i arbetslivet är det
            ojämställda uttaget av föräldraledighet. Kvinnor tar ut nästan
            80 procent av föräldrapenningdagarna och stannar oftare hemma
            för vård av sjuka barn. Ett jämnare uttag av föräldraledigheten
            är därför en viktig del i arbetet mot en mer jämställd arbetsmarknad.
            Det är dags att anpassa dagens familjepolitik till moderna förhållanden.
            Allt för länge har politiken utgått från den klassiska kärnfamiljen
            och dess starka normer kring män, kvinnor och barn. Arbetsgivare
            ska se föräldraledighet som en självklarhet för både kvinnor och
            män.
          </p>
          <p xml:id="i-MhDrXCJ5bFB4Teyz1qngQX">
            Miljöpartiet vill avskaffa regeringens reformer om vårdnadsbidrag
            och jämställdhetsbonus som inte bidragit till ett mer jämställt
            föräldraskap. Vi vill istället införa en tredelad föräldraförsäkring
            med en del till vardera föräldern och en del som fritt kan överlåtas,
            även till en tredje närstående person. En sådan lösning skulle
            både öka möjligheten för ett jämställt, individanpassat uttag
            och förbättra kvinnors ställning på arbetsmarknaden. En tredelning
            skulle ge fler närvarande pappor och sätter barnets rätt till
            båda sina föräldrar främst.
          </p>
          <p xml:id="i-JEjrnD4W5mDwWquVtZUD7S">
            Regeringen har steg för steg tagit bort Försäkringskassans tidigare
            riktlinjer om att verka för ett mer jämställt uttag av föräldraförsäkringen
            ur myndighetens regleringsbrev. Så sent som år 2007 löd riktlinjerna
            att det samlade uttaget av föräldrapenningen skall vara jämställt
            mellan kvinnor och män. År 2010 hade Försäkringskassans uppgift
            urholkats till att ge föräldrar goda förutsättningar att välja
            hur man vill fördela föräldrapenningdagarna mellan sig. Miljöpartiet
            vill att Försäkringskassan ska återfå uppdraget att verka för
            ett mer jämställt uttag.
          </p>
          <head xml:id="i-PhomW28v8DuogaMnhqVpbw" type="h2">
            Barnomsorg på obekväm arbetstid
          </head>
          <p xml:id="i-VTsXSuCPHAfaZJip15d8gR">
            Kommuner är inte skyldiga att erbjuda nattomsorg eller omsorg
            på helger. I dag erbjuder knappt hälften av alla kommuner barnomsorg
            på obekväm arbetstid. Detta skapar problem för föräldrar som arbetar
            kvällar, nätter och helger eller mycket tidigt på morgonen, vilket
            är vanligt till exempel inom vård-, handel- och kultursektorn.
            Många föräldrar har inte arbetat klart för dagen när förskolan
            stänger. I ett modernt samhälle ska det gå att förena föräldraskap
            och förvärvsarbete. Möjlighet till barnomsorg på obekväm arbetstid
            är särskilt viktigt för ensamstående föräldrar. Ingen ska tvingas
            tacka nej till jobb på grund av att de saknar barnomsorg. Miljöpartiet
            anser att kommunerna ska tillhandahålla barnomsorg på obekväm
            arbetstid. Regeringen avsätter resurser i budgetpropositionen
            för år 2013 för att öka tillgången till nattis, men det är inte
            tillräckligt och vi satsar betydligt mer. Om kommunerna ändå inte
            uppfyller detta och tillhandhåller barnomsorg på obekväm arbetstid
            måste lagstiftning övervägas.
          </p>
          <head xml:id="i-Ya5fdwTUtGYoKhbWkh7WNo" type="h2">
            Kvinnor på ledande positioner
          </head>
          <p xml:id="i-TNPTP78sgQTFJFz8FVYKsM">
            Kvinnor och män ska ha samma rättigheter och möjligheter i arbetslivet
            och till makt och inflytande. Vi ser dock att män och kvinnor
            inte bara återfinns i olika yrken och sektorer på arbetsmarknaden,
            en så kallad horisontell segregering. Det finns också en vertikal
            segregering där fler män befinner sig på högre, mer välavlönade
            positioner. År 2011 var endast 24 procent av ledamöterna i Sveriges
            börsbolagsstyrelser kvinnor. I valberedningarna med makten att
            välja in nya ledamöter var siffran år 2010 ännu lägre, 11 procent.
          </p>
          <p xml:id="i-F9s2fqJsJ1xmFGG7hXMMbB">
            En undersökning av könsfördelningen i de kommunala energi- och
            bostadsbolagens styrelser visar att drygt 26 procent var kvinnor.
            Kvinnorepresentationen i de kommunala bolagen är därmed betydligt
            lägre än i de statliga bolagen (46 procent) och endast marginellt
            högre än i de börsnoterade bolagen. 5 Såväl näringsliv som offentliga
            bolag måste ta tillvara kvinnors kompetens. Miljöpartiet vill
            införa en lag om kvotering om minst 40 procent av vardera könet
            i bolagsstyrelser som ska gälla såväl offentliga som privata börsnoterade
            bolag.
          </p>
          <head xml:id="i-VbZEuuJ7eLC7kLKdr1AUK3" type="h2">
            Lika rättigheter på arbetsmarknaden
          </head>
          <p xml:id="i-9EvhpWWwMRgQSdZmTYBJ99">
            Utlandsfödda utgör en ökande andel av arbetskraften, men i dag
            nyttjas inte fullt ut den kompetens som utrikes födda har. Regeringens
            pågående utredning om att öka arbetskraftsdeltagandet bland utrikes
            födda kvinnor måste beakta att denna grupp deltar aktivt i arbetslivet,
            men samtidigt har det särskilt svårt på arbetsmarknaden, med sämre
            anställningsvillkor och större ohälsa. 6 Det krävs åtgärder för
            att främja och underlätta för utrikes födda kvinnor på arbetsmarknaden,
            istället för att skära ned på deras rättigheter vad gäller till
            exempel föräldrapenningdagar.
          </p>
          <p xml:id="i-RWXACWf3N5nV9t6RQqFow2">
            Miljöpartiet vill ha ett aktivt arbete mot den diskriminering
            och rasism som finns på arbetsmarknaden och i samhället. Kraven
            på aktiva åtgärder i diskrimineringslagen måste skärpas och jobbansökningsprocesserna
            måste bli mer öppna.
          </p>
        </div>
        <div xml:id="i-KuzD8CUtCxCmxMQx77oQoB" type="signatureBlock">
          <list xml:id="i-Gri2VGSoZHmoFqCC9chEgN">
            <item xml:id="i-UcPRqSRYY19kWg8iJqu8U1" who="i-7YbH6oTUwG4Qn94QEVE6as" type="signature">
              Gunvor G Ericson (MP)
            </item>
            <item xml:id="i-MzXgqwK5HJVRXm5r4fwHrZ" who="i-FfCiJc8kVZcwio9wsCvVkH" type="signature">
              Mehmet Kaplan (MP)
            </item>
            <item xml:id="i-By9Bj1oQjpCdHeMDXzC9A5" who="i-SNtv8jZRB19Jr8oegj1mGK" type="signature">
              Esabelle Dingizian (MP)
            </item>
            <item xml:id="i-3QKcKFUm5ZRh2h2kb8LBNf" who="i-9x2nw6aosA3pyEJfJTc1eD" type="signature">
              Ulf Holm (MP)
            </item>
            <item xml:id="i-ARnB9PPbzLk51H3tGUeEN4" who="i-C2s3YhmmVmNkgvznmmnD4x" type="signature">
              Per Bolund (MP)
            </item>
            <item xml:id="i-AEtoSQZT83QEtdG3DJpMLa" who="unknown" type="signature">
              Jonas Eriksson (MP)
            </item>
            <item xml:id="i-PLj8fsgvU3YXr9H4NW6YB8" who="i-Q6T8pKy9pERdSQEuTcARyR" type="signature">
              Lotta Hedström (MP)
            </item>
            <item xml:id="i-VFro3vBrsM8oXnyKrcUKw5" who="i-2GE534P2Foy3WpqKPVNeW8" type="signature">
              Mats Pertoft (MP)
            </item>
          </list>
        </div>
      </div>
    </body>
  </text>
</TEI>
