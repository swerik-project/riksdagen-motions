<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0231/mot_200001_MJ_0231-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ231 pnr: s12105
          </p>
          <p>
            Motion till riksdagen 2000/01:MJ231
          </p>
          <p>
            av Siw Wittgren-Ahl och Ronny Olander (s)
          </p>
          <p>
            Forskning, utvecklingsarbete och rådgivning angående fritidsodling
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om hur forskning, utvecklingsarbete och rådgivning vid
            fritidsodling bör ges förutsättningar för fortsatt utveckling.
          </p>
          <p>
            Motivering
          </p>
          <p>
            Trädgårdsodling är en av de bästa fritidsaktiviteterna ur folkhälsosynpunkt.
            Förutom tillskottet av nyttiga livsmedel får den som odlar sin
            trädgård frisk luft, lagom motion och ett levande intresse att
            dela med likasinnade. Fritidsodling kan utövas av alla slags människor
            i alla åldersgrupper. Det är väl känt att möjligheten att få odla
            något själv uppfattas som mycket värdefull bland annat av många
            äldre människor och av många som har kommit till vårt land från
            andra delar av världen. Fritidsodlingen har därtill viktiga funktioner
            i omställningen till en ekologiskt hållbar samhällsutveckling,
            som bland annat innebär att den allmänna livsstilen måste bli
            mindre resursförbrukande, att våra städer och tätorter kretsloppsanpassas
            och att den biologiska mångfalden värnas. Trädgårdarna bidrar
            till stadsbygdens biologiska mångfald och har gynnsam effekt på
            luftkvalitet och lokalklimat. De mer än två miljoner hushåll som
            ägnar sig åt trädgårdsodling på sin fritid har bättre förutsättningar
            än de flesta andra att vinna insikt om de ekologiska sambanden.
            I trädgårdsodlingen får man praktisk erfarenhet av naturens kretslopp
            och ökad förståelse för ekologisk livsmedelsproduktion. Fritidsodlingen
            står för en betydande del av produktionen av frukt, bär och grönsaker.
            Alltfler fritidsodlare undviker att använda bekämpningsmedel eller
            konstgödsel. Men för att ekologisk trädgårdsodling skall bli framgångsrik
            behövs både lämpliga växtsorter och vetenskapligt grundad odlingskunskap.
            Utöver Lantbruksuniversitetet har i
          </p>
          <p>
            13
          </p>
          <pb facs="riksdagen-motions-pdf/data/200001/mot_200001_MJ_0231/mot_200001_MJ_0231-0002.pdf"/>
          <p>
            2000/01:MJ231
          </p>
          <p>
            14
          </p>
          <p>
            detta sammanhang trädgårdsorganisationerna en viktig funktion
            med sin omfattande informationsverksamhet, rådgivning och studieverksamhet.
            Trots detta är samhällets stöd till fritidsodlingen blygsamt.
            Den rådgivning och det utvecklingsarbete som under 1980-talet
            byggdes upp med stöd av handelsgödselavgiftsmedel har sedan dess
            minskat genom bortfallet av avgiftsmedlen. Sedan år 1993 har regeringen
            årligen anvisat 11 miljoner kronor till Skogs- och jordbrukets
            forskningsråd (SJFR) för insatser inom områdena hemträdgårdar
            och grönytemiljöer. Riksdagen uttalade från början att det med
            hänsyn till fritidsodlingens speciella behov är av stor vikt att
            de informationskanaler som finns mellan forskning och praktik
            kan bibehållas och utvecklas. Utskottet ansåg det vidare vara
            ett samhällsintresse att berörda organisationer erhåller en väsentlig
            del av medlen och att det skapas örutsättningar för en fortsatt
            informations- och rådgivningsverksamhet inom trädgårdsområdet.
            I sitt betänkande 1998/99:MJU1 återgav utskottet detta ställningstagande
            och konstaterade att det kvarstår. Med tanke på fritidsodlingens
            både praktiska och pedagogiska betydelse ör utvecklingen mot ett
            ekologiskt hållbart samhälle bör regeringen i uppdraget till det
            nya forskningsrådet för miljö, areella näringar och samhällsbyggande
            stryka under innebörden av det i 1998/99:MJU1 upprepade ställningstagandet
            och föreslå en uppräkning av de bidrag som beviljas de berörda
            organisationerna och sådana forsknings- och utvecklingsprojekt
            som har särskild betydelse för fritidsodlingen. Den informationsverksamhet
            som sker i fritidsodlarorganisationernas regi har stor regional
            spridning och baseras på det utvecklingsarbete som äger rum vid
            Lantbruksuniversitetet, bland annat vid Trädgårdsförsöksstationen
            i Ultuna, där en ekologisk demonstrations- och försöksträdgård
            under en följd av år har byggts upp i samarbete med fritidsodlingens
            organisationer. Trädgården används dels för trädgårdsförsök av
            särskilt intresse för fritidsodlingen, dels i informationssyfte
            inom Lantbruksuniversitetet och gentemot den trädgårdsintresserade
            allmänheten. Till följd av de prioriteringar som sker inom Lantbruksuniversitetet
            vilar nu ett akut nedläggningshot över denna värdefulla trädgårdsanläggning.
            Regeringen bör mot denna bakgrund göra Forskningsrådet för miljö,
            areella näringar och samhällsbyggande uppmärksamt på betydelsen
            av att denna verksamhet kan fortsätta att utvecklas.
          </p>
          <p>
            Stockholm den 3 oktober 2000 Siw Wittgren-Ahl (s) Ronny Olander
            (s)
          </p>
        </div>
      </div>
    </body>
  </text>
</TEI>
