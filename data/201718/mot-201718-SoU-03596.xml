<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SoU-03596">
  <teiHeader>
    <fileDesc>
      <titleStmt>
        <title>Förstärkta rättigheter för transpersoner</title>
        <author corresp="i-7EGhEVdWhirq9oiHvVcrQR">av Lotta Johnsson Fornarve m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3596 av Lotta Johnsson Fornarve m.fl. (V)</title>
          <idno type="rdwebb">H5023596</idno>
          <rs type="number">3596</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H5023596/text</ref>
          <ref type="dokument_url_html">http://data.riksdagen.se/dokument/H5023596</ref>
          <ref type="dokumentstatus_url_xml">http://data.riksdagen.se/dokumentstatus/H5023596</ref>
          <ref type="docx">http://data.riksdagen.se/fil/5B7D06E4-C6C7-4494-A531-802D037A8089</ref>
          <ref type="pdf">http://data.riksdagen.se/fil/EA7DDF66-8219-40CA-9B51-7AD70FCFF94D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8tjLt338j5Uoth7Qh1E5da" type="signed"/>
        <correspContext corresp="i-8tjLt338j5Uoth7Qh1E5da">
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-CTPvbbwKX9ZibR44Y8F75g" type="submitted">
          <date when="2017-10-05"/>
          <time when="14:44:41"/>
        </correspAction>
        <correspAction xml:id="i-5kMPPGWHBYJ9PPk9j1Gjiz" type="reviewed">
          <date when="2017-10-05"/>
          <time when="15:52:36"/>
        </correspAction>
        <correspAction xml:id="i-4sg5nURdLNSjErMsaBa222" type="referred">
          <date when="2017-10-13"/>
        </correspAction>
        <correspAction xml:id="i-CJ3fuqLsuMqtiWH4tiVLme" type="assigned">
          <date when="2018-10-26"/>
          <time when="08:18:54"/>
        </correspAction>
        <correspContext corresp="i-CJ3fuqLsuMqtiWH4tiVLme">
          <ref type="assignedTo">Socialutskottet</ref>
        </correspContext>
        <correspAction xml:id="i-YYHtFEAmxYNG7aChuug32F" type="behandlas_i"/>
        <correspContext corresp="i-YYHtFEAmxYNG7aChuug32F">
          <ref type="uppgift">2017/18:SoU9</ref>
          <ref type="ref_dok_id">H501SoU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU9</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6DSpre3j7zrjMgVj7cg2Ej" type="behandlas_i"/>
        <correspContext corresp="i-6DSpre3j7zrjMgVj7cg2Ej">
          <ref type="uppgift">2017/18:SkU19</ref>
          <ref type="ref_dok_id">H501SkU19</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU19</ref>
          <ref type="ref_dok_titel">Ökat skydd för hotade och förföljda personer samt några åtgärder för att öka kvaliteten i folkbokföringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9SdCGaDgZVH2vrmc837Cvk" type="behandlas_i"/>
        <correspContext corresp="i-9SdCGaDgZVH2vrmc837Cvk">
          <ref type="uppgift">2017/18:KU34</ref>
          <ref type="ref_dok_id">H501KU34</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU34</ref>
          <ref type="ref_dok_titel">Fri- och rättigheter, m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:3596 av Lotta Johnsson Fornarve
          m.fl. (V) Förstärkta rättigheter för transpersoner
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-LYfUL1EmhLTxoLcM8sZrpM">
            Förslag till riksdagsbeslut
          </head>
          <list style="ol">
            <item xml:id="i-4s4dFqMwDekAXEhSckmPc8">
              Riksdagen ställer sig bakom det som anförs i motionen om att
              det bör tillsättas en utredning som ser över möjligheten att införa
              ett tredje kön som juridiskt sett är jämställt med kvinna och
              man och tillkännager detta för regeringen.
            </item>
            <item xml:id="i-F9CN2ApLXXBvcMTHBXmRtm">
              Riksdagen ställer sig bakom det som anförs i motionen om att
              införandet av ett nytt personnummersystem bör utredas och tillkännager
              detta för regeringen.
            </item>
            <item xml:id="i-YD7zDKa4ymqsiEvXHCagrX">
              Riksdagen ställer sig bakom det som anförs i motionen om att
              en offentlig ursäkt bör ges till de transpersoner som har tvångssteriliserats
              och tillkännager detta för regeringen.
            </item>
            <item xml:id="i-8L2XdEQRyT536CcBtSLeHX">
              Riksdagen ställer sig bakom det som anförs i motionen om att
              förutsättningarna för att ge de transpersoner som har tvångssteriliserats
              en ekonomisk kompensation bör utredas och tillkännager detta för
              regeringen.
            </item>
            <item xml:id="i-3FUYVv4AA8MrArfYhRzvXp">
              Riksdagen ställer sig bakom det som anförs i motionen om att
              könstillhörighetslagen bör ersättas och delas upp i två nya lagar
              som reglerar frågor som rör juridiskt kön respektive medicinsk
              könskorrigering och tillkännager detta för regeringen.
            </item>
            <item xml:id="i-4xXW27qkLSVjMSmmtvat7R">
              Riksdagen ställer sig bakom det som anförs i motionen om att
              ändring av juridiskt kön bör vara ett helt administrativt förfarande
              och tillkännager detta för regeringen.
            </item>
            <item xml:id="i-GzFsRYcpeyTuaDFGrMQzqH">
              Riksdagen ställer sig bakom det som anförs i motionen om att
              åldersgränserna för ändring av juridiskt kön respektive medicinsk
              könskorrigering bör avskaffas och tillkännager detta för regeringen.
            </item>
            <item xml:id="i-6bMHCCpeVd2Jwds4QUZSbs">
              Riksdagen ställer sig bakom det som anförs i motionen om att
              lagstiftningen bör ändras så att möjligheten att ändra juridiskt
              kön omfattar såväl personer som är folkbokförda eller bosatta
              i Sverige som personer som har svenskt medborgarskap och tillkännager
              detta för regeringen.
            </item>
            <item xml:id="i-5wEWze6F1PbBKL596STw8A">
              Riksdagen ställer sig bakom det som anförs i motionen om att
              regeringen bör se till att Socialstyrelsens kunskapsstöd implementeras
              och regelbundet följs upp och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-6LRBbwbXFwu6FRYDtodaUo" type="h1">
            Inledning
          </head>
          <p xml:id="i-LcHsAuXk9VgoQ4yCXsCEEG">
            I juni 2015 presenterades den hittills största studien om transpersoners
            livssituation, Hälsan och hälsans bestämningsfaktorer bland transpersoner.
            Det var en dyster läsning. Var tredje transperson hade då övervägt
            att ta sitt liv det senaste året. Varannan transperson har utsatts
            för trakasserier de senaste tre månaderna och har undvikit dagliga
            aktiviteter p.g.a. rädsla för diskriminering.
          </p>
          <p xml:id="i-XuyaJUwjAcvjYdToHUmXY8">
            Sverige är fortfarande ett land där priset är högt för den som
            utmanar normer om kön och könsuttryck. Normerna syns även i lagstiftningen.
            Ålderdomliga regler skapar problem i transpersoners vardag, cementerar
            konservativa normer och skapar ohälsa. Faktum är att länder som
            Colombia, Irland och Nepal i delar kommit längre än Sverige när
            det kommer till transpersoners legala rättigheter.
          </p>
          <p xml:id="i-HVyCjzNhTueyMffLzVyj6P">
            Processen för att få ändra juridiskt kön och få könskorrigerande
            vård är i dag komplicerad. Långa väntetider, orimliga krav och
            ibland bristande bemötande skapar ohälsa. Argentina och Malta
            har avskaffat alla krav vid ändring av juridiskt kön. Vänsterpartiet
            vill gå samma väg. Låt varje individ själv bestämma sitt juridiska
            kön och gör ändring av juridiskt kön till en administrativ fråga.
          </p>
          <p xml:id="i-DdDLLT1gzT88pLhYsAKeNs">
            Den könskorrigerande vården behöver utvecklas för att garantera
            respektfullt bemötande och att den är tillgänglig oavsett var
            i landet en bor eller hur tjock plånbok en har. I april 2015 presenterades
            Socialstyrelsens förslag till nationellt kunskapsstöd för vård
            och behandling av transpersoner. Det var ett viktigt initiativ,
            nu måste det omsättas i verklighet i alla regioner och landsting.
          </p>
          <p xml:id="i-MAAWvJCWfcpZ3rBCbuDxCX">
            Vi behöver samtidigt avskaffa dagens 18-årsgräns för ändring
            av juridiskt kön och könskorrigerande vård. Det måste vara individens
            behov som styr vem som får vård. Det är orimligt att en 17-årig
            transperson inte kan få den vård hen behöver för att lagstiftare
            satt upp en åldersgräns. En modern könstillhörighetslag behöver
            således utgå från verkligheten. För många av oss, inklusive många
            transpersoner, är könstillhörig­heten självklar. För andra är
            uppdelningen i man och kvinna mindre självklar, därför är det
            viktigt att möjligheten att välja ett tredje juridiskt kön finns.
          </p>
          <p xml:id="i-JcvF8NKFFteZxnGexVtYdv">
            Sverige har förändrats. Heteronormen har luckrats upp, lagstiftning
            har reformerats och homofobin har pressats tillbaka mer och mer.
            Det är ett arbete vi gjort i och utanför riksdagen, över partigränser
            och inom civila samhället. Men inom politiken har arbetet med
            hbtq-frågor i realiteten fokuserat på homo- och bisexuella. Betydligt
            mindre har gjorts när det gäller transpersoners rättigheter. Det
            är hög tid att vi fokuserar på transpersoners rättigheter. Precis
            som vi tillsammans infört jämlik äktenskaps­lagstiftning, insemination
            för samkönade par och rätt till adoption är det nu dags att vi
            tillsammans kan ta nödvändiga steg för Sveriges transpersoner.
          </p>
          <head xml:id="i-CtgRmiqM45oPjHjMd9QTiN" type="h1">
            Inför ett tredje juridiskt kön
          </head>
          <p xml:id="i-69yMmoBu5qKZ95vXmf6FjR">
            I Sverige lever transpersoner fortfarande i dag i stor utsatthet.
            Det är en grupp av människor som ofta osynliggörs när frågor om
            diskriminering och mänskliga rättigheter diskuteras. Ingen heltäckande
            kartläggning finns av hur vanligt det är att som transperson bli
            utsatt för kränkningar, trakasserier och diskriminering, men de
            undersökningar som gjorts tyder på att det är mycket vanligt.
            Psykisk ohälsa är också vanligt bland framför allt yngre transpersoner.
          </p>
          <p xml:id="i-LLGgumMkso96miPXtmUDT7">
            Vi vill att alla människor fritt ska kunna definiera och uttrycka
            sig och ha rätten att bestämma över sin egen kropp. För många,
            inklusive många transpersoner, är könstillhörigheten självklar.
            Vi identifierar oss som män eller kvinnor. För vissa transpersoner
            men även intersexuella skulle en lagändring som innebär att ett
            s.k. tredje juridiskt kön införs betyda oerhört mycket. Ett tredje
            juridiskt kön skulle självklart vara en valmöjlighet för den enskilde,
            ingen ska kunna kategoriseras som ett tredje juridiskt kön mot
            sin vilja.
          </p>
          <p xml:id="i-QrBH5rznvpqgwXSK8rKnJ5">
            Det finns flera exempel på länder, såsom Australien, Sydafrika
            och Indien, som infört ett tredje juridiskt kön som varken är
            kvinnligt eller manligt. I Europa är det än så länge bara Tyskland
            som infört ett tredje kön, men endast för intersexuella. Det var
            den första november 2013 som Tyskland genom en lagändring blev
            det första landet i Europa att införa ett tredje juridiskt kön.
            Lagen innebär att tyska födelsebevis i fortsättningen kommer att
            ha ett tredje könsalternativ. Ett barn som föds med inter­sexuellt
            tillstånd kommer därmed inte att behöva tvångskönas till man eller
            kvinna, utan i stället kan rutan för juridiskt kön lämnas tom.
            De flesta barn som föds med intersexuellt tillstånd visar sig
            senare i livet ha en tydlig könsidentitet som pojke eller flicka,
            varmed det då enligt den tyska lagen ska vara möjligt att ange
            ett kön. De intersexuella barn som varken känner sig som entydigt
            pojke eller flicka, kommer dock att ha möjlighet att behålla sin
            status som juridiskt könlösa om de vill. Det finns många brister
            med det tyska regelverket, men det är intressant att man även
            inom EU börjar öppna för tanken att mänskligheten inte kan delas
            in i två könskategorier.
          </p>
          <p xml:id="i-5951RhpLXwddQPqDHTTYpc">
            För Vänsterpartiet är det dock viktigt att understryka att frågan
            om ett tredje juridiskt kön inte bara rör intersexuella. För personer
            som definierar sig både som man och kvinna, varken eller, eller
            som upplever att könstillhörigheten varierar skulle ett tredje
            juridiskt kön fylla en mycket viktig funktion. Alla människor
            har rätt att få sin könsidentitet respekterad och erkänd. Det
            är både en fråga om rättvisa och psykiskt välbefinnande samt en
            mänsklig rättighet.
          </p>
          <p xml:id="i-YVosAp3vokUeKaWbx9qmJE">
            Att erkänna ett tredje kön i lagstiftningen skulle dessutom innebära
            att vi rör oss från den nuvarande tvåkönade modellen och vidgar
            föreställningarna om den mänskliga existensen. Om vi inte är så
            fasta i våra föreställningar om vad som är typiskt manligt och
            kvinnligt skapas förutsättningar för en större variation i hur
            vi uttrycker oss i våra könsroller samtidigt som det på sikt kan
            ändra negativa attityder och minska fördomar mot transpersoner,
            intersexuella och andra personer som i dag ses som normbrytare.
            Detta skulle i sin tur leda till att diskrimineringen och våldet
            mot dessa grupper minskar.
          </p>
          <p xml:id="i-e17qF4qmtWvqqSRTHVxx4">
            Regeringen bör därför tillsätta en utredning som ser över möjligheten
            att införa ett tredje kön som juridiskt sett är jämställt med
            kvinna och man. Detta bör riksdagen ställa sig bakom och ge regeringen
            till känna.
          </p>
          <head xml:id="i-NboE1J2hqZXCjUw9Pc5qAu" type="h1">
            Ett nytt personnummersystem
          </head>
          <p xml:id="i-3DPJ9Qn9Xy9Ffn72MJpfKd">
            Varje svensk har ett unikt individuellt personnummer som används
            vid identifiering. De första sex siffrorna är personens födelsedatum,
            vilket följs av en fyrsiffrig kod. De påföljande tre siffrorna
            är ett löpnummer, där tredje siffran beskriver personens kön –
            jämn siffra för kvinnor och udda för män. Den sista siffran är
            en kontrollsiffra som räknas fram ur de övriga.
          </p>
          <p xml:id="i-V13PvCghr3zF4CMnAmtXZo">
            För de flesta av oss är dessa förhållanden oproblematiska, däremot
            kan de vara problematiska för transpersoner. Processen för att
            ändra juridiskt kön eller genomgå könskorrigerande vård kan ta
            lång tid samtidigt som personen ifråga naturligtvis vill bli identifierad
            som det juridiska kön den anser sig tillhöra. När legitimation
            måste uppvisas eller personnummer anges, vilket är vanligt förekommande
            i alla möjliga vardagssituationer, så avslöjar den tredje siffran
            i löpnumret alltid vilket juridiskt kön en person tillhör.
          </p>
          <p xml:id="i-NLjb8Zg3hwLJ2J9Lj9UW6s">
            Inom en snar framtid kommer personnummersystemet att behöva göras
            om eftersom numren håller på att ta slut. Detta konstaterade en
            statlig utredning redan 2008. Det är därför på tiden att det tillsätts
            en utredning som tar fram förslag på ett nytt system. När denna
            utredning görs bör den titta på möjligheten att införa ett könsneutralt
            person­nummersystem.
          </p>
          <p xml:id="i-HVrtP9U6LyRpgSmFNQdp45">
            Informationen om juridisk könstillhörighet i personnumret ligger
            till grund för mycket av den könsuppdelade statistiken, vilket
            är ett viktigt instrument för att synliggöra diskriminering, brottsutsatthet
            m.m. Den könsuppdelade statistiken gör det också möjligt att bedriva
            politik som utjämnar omotiverade skillnader mellan könen. Därför
            är det viktigt för oss att det även med ett nytt personnummersystem
            kan säkerställas att det är möjligt att göra könsuppdelad statistik
            och att det går att bedriva långsiktig och systematisk forskning
            baserad på kön. Könsuppdelad statistik bör naturligtvis även inkludera
            personer som varken identifierar sig som män eller kvinnor, vilket
            den sällan gör idag.
          </p>
          <p xml:id="i-6W7PyBeesTYaoeJFdX5S8V">
            Mot bakgrund av ovanstående bör införandet av ett nytt personnummersystem
            utredas. Detta bör riksdagen ställa sig bakom och ge regeringen
            till känna.
          </p>
          <head xml:id="i-9nrbu46aCYnXtt8S5mmMzK" type="h1">
            Offentlig ursäkt till de som har tvångssteriliserats
          </head>
          <p xml:id="i-LtbN4SyMktE59PDXEcPrkw">
            Kampen för att transpersoner ska kunna byta juridiskt kön och
            genomgå medicinsk könskorrigering utan att tvingas sterilisera
            sig har varit lång. Först i december 2012 slog Kammarrätten i
            Stockholm fast att steriliseringskravet för transpersoner som
            önskar byta juridiskt kön strider mot Europakonventionen. Den
            1 juli året därpå trädde en lagändring i kraft som innebar att
            steriliseringskravet i könstillhörighetslagen ströks. Vänsterpartiet,
            som under lång tid har drivit på för en förändring, välkomnade
            detta och anser att det är bra att människor som nu och framöver
            vill göra en medicinsk könskorrigering och/eller byta juridiskt
            kön inte längre måste genomgå ett tvångsingrepp.
          </p>
          <p xml:id="i-TKHbcuKc2oYgtAesEw55Ng">
            Nyligen kom en dom från Europadomstolen som fastslog att det
            var fel av den turkiska staten att kräva att en person som behövde
            könskorrigerande vård först skulle sterilisera sig. Turkiet tvingas
            nu betala skadestånd till personen. Europadomstolen har ansett
            att det dels inte ska ställas krav på sterilisering vid ett så
            stort ingrepp som könskorrigerande vård är, dels att ett sådant
            krav även är skadeståndsgrundande. I Sverige har samma krav om
            sterilisering ställts även när det har handlat om byte av juridiskt
            kön. Europadomstolens dom kan därför ses som en tydlig indikation
            på att Sverige bör ge ekonomisk kompensation till de transpersoner
            som har tvångssteriliserats.
          </p>
          <p xml:id="i-7XVK3TGzKC2sXxr1DKAWNr">
            I Sverige är det många transpersoner som har steriliserats mot
            sin vilja, och till alla dessa anser Vänsterpartiet att en offentlig
            ursäkt ska ges. Regeringen bör därför tillse att en offentlig
            ursäkt ges till de transpersoner som har tvångssteriliserats.
            Detta bör riksdagen ställa sig bakom och ge regeringen till känna.
          </p>
          <p xml:id="i-EZfUPXfnopqRyJdtGncSjm">
            Vänsterpartiet anser att det är rimligt att även dessa personer
            bör kompenseras och vill därför låta utreda förutsättningarna
            för att ge ekonomisk ersättning, ett skadestånd, av staten. I
            övriga fall av tvångssterilisering har staten utbetalat ersättning
            till de drabbade. Vi ser därför ingen anledning att på denna punkt
            ytterligare diskriminera och särbehandla transpersoner som har
            tvångssteriliserats. Tidigare har åtminstone ett av regeringspartierna,
            Miljöpartiet, tydligt delat vår ståndpunkt i denna fråga. Regeringen
            bör därför utreda förutsättningarna för att ge de transpersoner
            som har tvångssteriliserats en ekonomisk kompensation. Detta bör
            riksdagen ställa sig bakom och ge regeringen till känna.
          </p>
          <head xml:id="i-KyLedS5U8wBmUxMM8UJmX1" type="h1">
            Juridiskt kön och medicinsk könskorrigering
          </head>
          <p xml:id="i-EVtznpNpLbRKat7nUqVGDG">
            Att kunna få uttrycka sin könsidentitet på sina egna villkor
            är att betrakta som en grundläggande mänsklig rättighet. Det är
            en rättighet som inte i alla fall respekteras i Sverige. Många
            transpersoner måste inte bara slåss mot fördomar, diskriminering
            och en stark transfobi – de måste också slåss mot myndigheter
            och sjukvården.
          </p>
          <p xml:id="i-JdQBSHpPnz4YvgATHyZqk7">
            Lag (1972:119) om fastställande av könstillhörighet i vissa fall
            reglerar förutsätt­ningarna för att ändra såväl den juridiska
            delen som den medicinska delen i processen att ändra juridiskt
            kön. Lagen tillkom 1972 och trots att flera ändringar gjorts de
            senaste åren är det på många sätt en ålderdomlig lagstiftning.
            Ett grundläggande problem är att ändring av juridiskt kön kopplas
            samman med könskorrigerande vård. Det gör att processen för att
            ändra juridiskt kön oftast är lång, komplicerad och påfrestande.
            Det skapar också en situation där människor tvingas leva med pass,
            körkort, personnummer m.m. där det står att en har ett annat kön
            än vad som stämmer överens med ens könsidentitet och/eller könsuttryck,
            vilket skapar uppenbara problem i vardagen, i kontakt med myndigheter
            och vid resor.
          </p>
          <p xml:id="i-HEYKtdMsdf7DYnKpg5gbxW">
            Den 1 juli 2013 avskaffades kravet på sterilisering formellt
            i könstillhörighetslagen, vilket innebär att det inte längre finns
            något krav på medicinskt ingrepp vid fastställande av könstillhörighet.
            I utredningen Juridiskt kön och medicinsk könskorrigering (SOU
            2014:91) föreslås därför att dagens lagstiftning om könstillhörighet
            delas upp i två delar, en juridisk och en medicinsk. En uppfattning
            som Vänsterpartiet delar. Könstillhörig­hetslagen bör därför ersättas
            och delas upp i två nya lagar som reglerar frågor som rör juridiskt
            kön respektive medicinsk könskorrigering. Detta bör riksdagen
            ställa sig bakom och ge regeringen till känna.
          </p>
          <p xml:id="i-2TeDdtpG45qAa5TkR6Ydvr">
            Respekten för den enskildes privatliv och rätten till självbestämmande
            och integritet innebär att det ska stå individen fritt att ändra
            det kön som har registrerats i folkbok­föringen. Mot bakgrund
            av vilken betydelse det har att det juridiska könet speglar det
            kön en person identifierar sig som, är det viktigt att processen
            för att ändra juridiskt kön är snabb, enkel och transparent. De
            lagar som reglerar ändring av juridiskt kön ska inte uppställa
            några direkta eller indirekta krav på medicinsk vård eller behandling
            för att den enskilde ska få till stånd en ändring av det juridiska
            könet. Ingen ska heller tvingas att genomgå någon form av medicinsk
            eller psykologisk behandling, process eller prövning p.g.a. könsidentitet.
            Bland annat Malta, Danmark och Argentina har redan infört lagstiftning
            med denna inriktning. Ändring av juridiskt kön bör vara ett helt
            administrativt förfarande. Detta bör riksdagen ställa sig bakom
            och ge regeringen till känna.
          </p>
          <p xml:id="i-2dZZ5YTwH7KmaWNGdqjAkK">
            Dagens åldersgräns för att ansöka om ändring av sitt juridiska
            kön är 18 år. Utredningen föreslår att unga ska kunna ansöka om
            en ändring av det juridiska könet, oavsett föräldrarnas stöd,
            när de är 15 år. Med sina vårdnadshavares tillstånd, ska barnen
            kunna ändra sitt juridiska kön redan när de är 12 år. Utredningen
            föreslår även att ändring av juridiskt kön blir ett rent administrativt
            förfarande hos Skatteverket. Medicinsk könskorrigering, vilket
            innebär kirurgiska ingrepp, föreslår utredarna ska vara möjligt
            att ansöka om från 15 års ålder och att det på samma sätt som
            i dag ska prövas av Socialstyrelsens rättsliga råd.
          </p>
          <p xml:id="i-NGPaRtkeJzYFHXC8oZa3Pa">
            Vänsterpartiet har tidigare motionerat om att 18-årsgränsen för
            fastställande av könstillhörighet helt ska tas bort. Vår bedömning
            är att utredningens förslag är ett steg i rätt riktning, men precis
            som RFSL och RFSL Ungdom anser vi att åldersgränserna helt bör
            slopas.
          </p>
          <p xml:id="i-BYuDcwsF9rrhnMpzjHzhrn">
            Många transpersoner känner sig trygga i sin könsidentitet i en
            tidig ålder. Hur det bör hanteras måste lösas från fall till fall.
            Om en ändring av juridiskt kön blir en rent administrativ fråga
            ser vi inget behov av skarpa åldersgränser. Varför ska en 12-åring
            kunna ändra juridiskt kön men inte en 11-åring?
          </p>
          <p xml:id="i-CuUouxcr2FxPAXozM3bh84">
            Könskorrigerande vård är en del av hälso- och sjukvården. Vår
            grundinställning är att hälso- och sjukvården ska styras av den
            enskildes behov. Vi ser det därför som problematiskt att sätta
            upp en åldersgräns för sjukvårdens insatser. Om och när det kan
            bli aktuellt med könskorrigerande vård måste avgöras utifrån en
            bedömning i varje enskilt fall. Så ser det ut redan i dag. Det
            görs alltid en omfattande utredning av varje patient och en bedömning
            i det enskilda fallet, varmed åldersgränsen i detta fall inte
            heller fyller något syfte. Åldersgränserna för ändring av juridiskt
            kön respektive medicinsk könskorrigering bör därför avskaffas.
            Detta bör riksdagen ställa sig bakom och ge regeringen till känna.
          </p>
          <p xml:id="i-S66WMZcSbFo2ELRdw3Z25c">
            Det är i sammanhanget centralt att en ny lagstiftning för könskorrigerande
            vård garanterar vård på likvärdiga villkor över hela Sverige,
            oavsett vilket landsting eller vilken region man lever i. Det
            är också viktigt att en ny lagstiftning garanterar att det inte
            uppkommer kringkostnader runt könskorrigerande vård, exempelvis
            resekostnader, som begränsar den enskildes rätt till vård.
          </p>
          <p xml:id="i-7xDzVbEdzEtnKaPJgodujG">
            Tidigare fanns ett krav i könstillhörighetslagen som innebar
            att den som ville ändra sin juridiska könstillhörighet var tvungen
            att ha svenskt medborgarskap för att få göra det. Det kravet har
            slopats, vilket är bra. Idag är det dock ersatt med ett krav om
            att personen ska vara folkbokförd eller bosatt i Sverige. Tyvärr
            har detta medfört att svenska medborgare som bor utomlands saknar
            möjlighet att ändra juridisk könstill­hörighet. Många länder kräver
            att det ska ske i medborgarlandet, vilket blir omöjligt för transpersoner
            som är svenska medborgare men bosatta utomlands. Det här har skapat
            verkliga problem för många. Ett enkelt sätt att åtgärda det är
            att omformulera kravet så att möjligheten att ändra juridiskt
            kön omfattar dels personer som är folkbokförda eller bosatta i
            Sverige, dels dem som har svenskt medborgarskap. Detta är extra
            viktigt nu när möjligheten till ändring av juridisk könstillhörighet
            inom kort förhoppningsvis kommer att bli ett rent administrativt
            förfarande. Lagstiftningen bör därför ändras så att möjligheten
            att ändra juridiskt kön omfattar såväl personer som är folkbokförda
            eller bosatta i Sverige som personer som har svenskt medborgarskap.
            Detta bör riksdagen ställa sig bakom och ge regeringen till känna.
          </p>
          <head xml:id="i-9tjq78C28r5WfJwFqr8DNV" type="h1">
            Ökade möjligheter till en förbättrad könskorrigerande vård i
            hela landet
          </head>
          <p xml:id="i-9Aqk5uYtVpgX7FqgUXWVVR">
            Vården som erbjuds transpersoner är ojämlik och ser olika ut
            beroende på var i landet en bor. Väntetiden för att påbörja utredningen
            kan exempelvis vara mycket lång, mer än ett år på vissa ställen,
            vilket kan innebära stora psykiska påfrestningar för dem som väntar
            på att få påbörja en utredning. Frågan om könskorrigerande vård
            ska bli rikssjukvård har diskuterats och Socialstyrelsen har utrett
            frågan.
          </p>
          <p xml:id="i-XszBFmuTDQnPP7DoepZ61G">
            I april 2015 presenterades Socialstyrelsens förslag till nationellt
            kunskapsstöd för vård och behandling av personer med könsdysfori.
            Förslaget tyder på en god förståelse för den situation som dessa
            personer befinner sig i och innehåller en rad aktiva åtgärder
            som behövs för att förbättra hälsosituationen bland personer som
            behöver könskorri­gerande vård. Socialstyrelsen vill bl.a. göra
            vården tillgänglig för fler, förbättra den och säkerställa en
            mer likvärdig vård i hela landet. I kunskapsstödet betonas vikten
            av att människors könsidentitet respekteras.
          </p>
          <p xml:id="i-MxXJi3wTBCS9y8PLjdNUNM">
            Vänsterpartiet anser därför att det är viktigt att kunskapsstödet
            implementeras på ett så snabbt och bra sätt som möjligt runt om
            i landet samt att det framöver görs uppföljningar för att säkerställa
            att kompetensen och kvaliteten på transvården håller en hög nivå
            och är jämlik i hela landet. För Vänsterpartiet är respekten för
            mänskliga rättigheter och rätten till bästa möjliga hälsa för
            alla grundläggande, därför måste tillgången och kvaliteten på
            den könskorrigerande vården stärkas i hela landet. Regeringen
            bör därför se till att Socialstyrelsens kunskapsstöd implementeras
            och regelbundet följs upp. Detta bör riksdagen ställa sig bakom
            och ge regeringen till känna.
          </p>
        </div>
        <div type="motSignatures">
          <list>
            <item xml:id="i-BuHvtJYMXRHgpTV9WYLpeo">
              Lotta Johnsson Fornarve (V)
            </item>
            <item xml:id="i-517fRrqKhi5C3YNCrYXCwN">
              Nooshi Dadgostar (V)
            </item>
            <item xml:id="i-7hpsmWpBpT1RDX74MMproi">
              Rossana Dinamarca (V)
            </item>
            <item xml:id="i-EB7M4NcKqmaJww6dgWL4D4">
              Maj Karlsson (V)
            </item>
            <item xml:id="i-LLDiQE87SmZjWXUp95srXR">
              Karin Rågsjö (V)
            </item>
            <item xml:id="i-Ujh6UTsBnEvTcE7GdJXdwJ">
              Linda Snecker (V)
            </item>
            <item xml:id="i-fQhCNJWK9sJZivMtzfWH4">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
