<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-NU-02045">
  <teiHeader>
    <fileDesc>
      <titleStmt>
        <title>En liberal företagarpolitik</title>
        <author corresp="i-UnndbLk6GXZcFynD83SqCk">av Arman Teimouri m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2045 av Arman Teimouri m.fl. (L)</title>
          <idno type="rdwebb">H6022045</idno>
          <rs type="number">2045</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H6022045/text</ref>
          <ref type="dokument_url_html">http://data.riksdagen.se/dokument/H6022045</ref>
          <ref type="dokumentstatus_url_xml">http://data.riksdagen.se/dokumentstatus/H6022045</ref>
          <ref type="docx">http://data.riksdagen.se/fil/2F4C0FDD-9E85-4659-964E-CEEB9A800744</ref>
          <ref type="pdf">http://data.riksdagen.se/fil/E53B7067-E3DF-45BF-9F2C-EE1A56CD8EEA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UnndbLk6GXZcFynD83SqCk</idno>
            <name>Arman Teimouri</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>-</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-VrGYzBKHAekoVtp1atnpRS" type="signed"/>
        <correspContext corresp="i-VrGYzBKHAekoVtp1atnpRS">
          <note type="signatory" corresp="i-UnndbLk6GXZcFynD83SqCk"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-AFiJYNj6yoi3gJx9VAnvRK" type="submitted">
          <date when="2018-11-29"/>
          <time when="14:11:40"/>
        </correspAction>
        <correspAction xml:id="i-HQg3ET92QFN2afJWmtWXxn" type="reviewed">
          <date when="2018-11-29"/>
          <time when="14:25:32"/>
        </correspAction>
        <correspAction xml:id="i-j3xKoKH4zTuD4JzZwZLzm" type="referred">
          <date when="2018-12-05"/>
        </correspAction>
        <correspAction xml:id="i-AsWrGAZPPokpEUYCBW5gqS" type="assigned">
          <date when="2019-07-11"/>
          <time when="11:19:11"/>
        </correspAction>
        <correspContext corresp="i-AsWrGAZPPokpEUYCBW5gqS">
          <ref type="assignedTo">Näringsutskottet</ref>
        </correspContext>
        <correspAction xml:id="i-JFt9y8uE67qjF3aqEi1mbG" type="behandlas_i"/>
        <correspContext corresp="i-JFt9y8uE67qjF3aqEi1mbG">
          <ref type="uppgift">2018/19:JuU10</ref>
          <ref type="ref_dok_id">H601JuU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU10</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4o9XJ333Jk2UeWP1tgEB6g" type="behandlas_i"/>
        <correspContext corresp="i-4o9XJ333Jk2UeWP1tgEB6g">
          <ref type="uppgift">2018/19:NU7</ref>
          <ref type="ref_dok_id">H601NU7</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">NU7</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:2045 av Arman Teimouri m.fl. (L)
          En liberal företagarpolitik
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-TbEAj4XjP5fJmJfsGbfB5p">
            Förslag till riksdagsbeslut
          </head>
          <list style="ol">
            <item xml:id="i-8eXFameDhsdhw15wHM8xEA">
              Riksdagen ställer sig bakom det som anförs i motionen om företagandets
              villkor och tillkännager detta för regeringen.
            </item>
            <item xml:id="i-THZfajy7TP6f18dk76M8m9">
              Riksdagen ställer sig bakom det som anförs i motionen om att
              lagen (1966:742) om hotell- och pensionatrörelse ska avskaffas
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-UayMpobZtaAHWreWvnXDKW" type="h1">
            Motivering
          </head>
          <p xml:id="i-XPX8QKUXs1mvD7VivZavrY">
            För oss liberaler är företagandet både ett uttryck för individens
            möjlighet att förverkliga sina drömmar och en grundförutsättning
            för vårt gemensamma samhällsbygge. Det är genom företagens möjlighet
            att växa som jobb skapas. Fler jobb i växande företag betyder
            nya livschanser för individer, minskat utanförskap och i förlängningen
            ökade skatteintäkter, vilket i sin tur finansierar den gemensamma
            välfärden.
          </p>
          <head xml:id="i-BwQCwZKsb8BraZohi54aJK" type="h2">
            Välståndet finns i företagandet
          </head>
          <p xml:id="i-T7nHWXZjaFtAjg9w2TumrV">
            Välståndet finns i företagandet. Företag och företagsamma personer
            skapar jobb och tillväxt. Fler jobb i växande företag betyder
            ökade skatteintäkter, vilket i sin tur finansierar vår gemensamma
            välfärd och övriga utgiftsområden i statsbudgeten. Småföretagen
            och deras anställda är den största skattebetalaren på kommunal
            nivå i Sverige. Totalt svarar de små företagen för 32 procent
            av intäkterna för Sveriges kommuner. Förståelsen för vår välfärdsgrund
            måste spridas bland offentliga aktörer i Sverige. Det måste göras
            i vardagen och i myndighetsutövningen. Med hänsyn genom hela det
            offentliga systemet från den lagstiftande till den verkställande
            och dömande makten. Politiska beslut inverkar på företagandets
            förutsättningar. Arbetet för att nå ett gott näringslivsklimat
            i en global konkurrens börjar i det lilla: i det kommunala beslutet
            och i det statliga verkets handläggning.
          </p>
          <p xml:id="i-PJCCcZxkw1uFBTwJMSr9tK">
            Förvaltningsmyndigheterna måste förstå att förutsättningen för
            vårt sociala skyddsnät, vår skola och omsorg står att finna i
            den entreprenör som varje dag går till arbetet. Som möter de kollegor
            som personen har anställt och som tillsammans producerar det välstånd
            som gjort Sverige starkt. Mycket blev bättre i företags­kontakterna
            under alliansregeringen 2006–2014 även om det fortfarande förekommer
            dåliga exempel på både statlig, regional och lokal nivå. Grunden
            till utmaningen ligger i den negativa attityd gentemot företagande
            som fortfarande förekommer inom vissa myndigheter.
          </p>
          <p xml:id="i-AokzVPWcndiHQqLTDQp4t">
            En översyn ska göras av regleringsbreven för förvaltningsmyndigheterna
            för att tydliggöra det ansvar som dessa har för att värna näringsklimatet
            i Sverige. Innan en myndighet beslutar om föreskrifter eller allmänna
            råd ska myndigheten göra en konsekvensutredning för att analysera
            förslagets följder och kostnadsmässiga effekter för företagen.
            När det gäller föreskrifter som kan påverka företags förutsättningar
            ska myndigheten dessutom ge Regelrådet tillfälle att yttra sig
            över konsekvensutredningen.
          </p>
          <p xml:id="i-J4iR9sDzxKqbxJSDcBTZPQ">
            Idag tvingas företag vända sig till många olika nationella myndigheter
            i sitt företagande. Uppgiftslämnande sker till SCB, Skatteverket
            och Bolagsverket. Uppgifter om företagets ledning lämnas till
            Bolagsverket och Skatteverket. Tillsyn sker av länsstyrelserna
            och av olika specialistmyndigheter. Att föra samtal med var och
            en av dessa är en orimlig regelbörda för näringsidkaren. Istället
            bör en ”en dörr in”-funktion skapas för landets företag.
          </p>
          <head xml:id="i-Kau4xMf5SGnt88PVwY1sqB" type="h2">
            Sverige behöver en skattereform som sänker skatterna
          </head>
          <p xml:id="i-jmWf3mj9CFtsHrjyqaXJJ">
            Jämfört med nästan alla andra länder har Sverige höga marginalskatter
            redan vid medelhöga inkomster, och de högsta marginalskatterna
            på de allra högsta inkomsterna. Det bidrar till ett mindre effektivt
            skattesystem där antalet arbetade timmar är lägre än det annars
            skulle ha varit, men innebär också att det för många lönar sig
            dåligt att utbilda sig eller driva företag. Liberalerna vill därför
            se en kraftig höjning av bryt­punkten. Förslaget innebär att en
            genomsnittlig förstelärare, lokförare, barnmorska eller präst
            helt slipper betala statlig inkomstskatt. Det andra steget i den
            statliga inkomst­skatten, den så kallade värnskatten, bör helt
            avskaffas. Liberalerna vill också återställa jobbskatteavdraget
            för månadsinkomster över 50 000 kronor eftersom det skulle stimulera
            människor till att arbeta mer, få dem att vilja utbilda sig och
            ta ansvar, och också göra det lättare för svenska företag att
            locka till sig talanger utifrån. Dessutom behöver de svenska reglerna
            för expertskatt bli mer konkurrenskraftiga än idag.
          </p>
          <head xml:id="i-QJCFZJAHamDxFqvpPFUYZ" type="h2">
            Modern lagstiftning – exemplet hotell och pensionat
          </head>
          <p xml:id="i-QbJQk5wmecMRfCbDCDoroh">
            Arbetet med modern lagstiftning och utvecklingen av nya lösningar
            måste snabbare anpassas för att inte skapa en snedvriden konkurrens.
            Ett tydligt sådant exempel är lagen om hotell- och pensionatrörelse.
            Idag räcker det inte med att uppfylla de sedvanliga kraven för
            att ha rätt att driva företag eller öppna ett hotell eller ett
            pensionat. Det krävs också en extra lämplighetsprövning där man
            prövas hos polisen om man är lämplig att driva hotell. Lagen föreskriver
            dessutom att polisen ska godkänna en namngiven föreståndare och
            dennes ersättare som ansvarar för verksamheten i tillståndshavarens
            ställe och inspektera byggnadens beskaffenhet.
          </p>
          <p xml:id="i-FqS5qMSFB7MKP6Mf1AVsjy">
            Lagen är en otidsenlig kvarleva från den tid då hotellen skulle
            registrera sina gäster och överlämna gästliggaren till polisen.
            Ett samtida exempel är hemsidesplattformen Airbnb som kan göra
            privatpersoner till småskaliga hotellägare, utan att behöva rätta
            sig efter den komplicerade lagstiftning som den som bedriver professionell
            hotellverk­samhet måste följa. Verkligheten har således sprungit
            förbi hotellagen och den bör avskaffas för att hotell- och pensionatsrörelser
            ska behandlas på samma sätt som alla andra företagare. Dessutom
            skulle ett avskaffande vara ytterligare en välkommen avlastning
            för polisen som skulle kunna ägna sig åt sitt huvuduppdrag, nämligen
            att klara upp brott istället för att i förväg tvingas granska
            företagare.
          </p>
          <head xml:id="i-4JnXKX7oZt6sQohc8aSTfj" type="h2">
            Statens betalningsansvar
          </head>
          <p xml:id="i-6ECeYsq6VLjJWfdK1NiE1V">
            Den offentliga sektorn måste föregå med gott exempel och säkerställa
            att man lever upp till sina betalningsförpliktelser. Vart sjätte
            småföretag anger att offentlig sektor sällan eller aldrig betalar
            i tid. Att offentliga aktörer brister i sina rutiner när principen
            om 30 dagars betalningstid har fastställts är oacceptabelt. En
            statlig utredning bör tillsättas för att gå igenom vidden av problemet
            samt föra vidare instruktioner till offentliga aktörer på olika
            nivåer om att reglerna om 30 dagars betalning ska respekteras.
            Målet är att näringsidkare som så önskar ska kunna spara kvitton
            digitalt istället för i fysiskt format. En förutsättning för eventuella
            uppmjukningar av lagstiftningen i den riktningen är dock att de
            inte ger ökat utrymme för skatte- eller bokföringsfusk.
          </p>
          <head xml:id="i-VZTJLYeXPecCncpMAHQJ1t" type="h2">
            Trygghet för företagare
          </head>
          <p xml:id="i-D2Exhn5AfKyeMjcLgPZ655">
            I den parlamentariska socialförsäkringsutredningen Mer trygghet
            och bättre försäkring (SOU 2015:21) framhålls brister i socialförsäkringssystemet
            för företagare. Speciellt när det gäller de så kallade kombinatörerna,
            företagare som förenar kortare anställningar med sin egen näringsverksamhet.
            Kombinatörerna är många och ökar stadigt i antal. Välfärdssystemet
            kan inte basera sig på att man delar in medborgarna i ett A- och
            ett B-lag, där löntagare erbjuds bättre skydd än den som väljer
            att skapa ett välfärds­skapande företag. Dagens arbetsmarknad
            kräver tydliga och generella regler som värnar samtliga medborgare.
            Systemen för t.ex. sjukpenning, arbetslöshetsförsäkring, föräldra­penning,
            och friskvård måste likställas mellan företagare och anställda.
          </p>
          <head xml:id="i-XFVq9p7QyzZomUeDeZmaGz" type="h2">
            När företagaren blir sjuk
          </head>
          <p xml:id="i-SSnWGSsRiL8FPdvgByJdHy">
            För den som driver ett företag är det svårt och dyrt att vara
            sjuk. Risk för minskad omsättning, en tung regelbörda och en bristande
            möjlighet till ekonomisk ersättning straffar den som tagit steget
            till eget företag. Ofta drabbas företagaren dubbelt när denne
            tvingas betala både sjuklön för den sjuka personalen och jobba
            i kapp det arbete som måste göras. Kanske när man själv är i sjuk.
            Enligt organisationer som Företagarna går många företagare till
            jobbet även om de borde vara hemma och kurera sig. Systemet med
            sjukpenninggrundande inkomst (SGI) är idag utformat för sjuka
            arbetstagare på arbetsmarknaden, inte för de fall då arbetsgivaren
            eller företagaren själv blir sjuk. Reglerna samlas i socialförsäkringsbalken
            (2010:110) och leder i många fall värderings­mässigt fel. Om vi
            vill att fler människor ska känna det som ett tryggt, givet och
            utvecklande steg att gå från anställning till eget företag måste
            reglerna anpassas efter våra välfärdsskapares förutsättningar.
          </p>
          <p xml:id="i-Qb3gZjehFrqFNXnrJHpSmY">
            För att ytterligare försvåra systemet har systemet för sjukförsäkringen
            olika regler för den som har en enskild firma och den som driver
            aktiebolag och är anställd av det egna bolaget. Egenföretagaren
            kan välja mellan karenstid på 1, 3 eller 30 dagar innan personen
            kan vända sig till Försäkringskassan för sjukersättning, medan
            den som driver sitt företag som aktiebolag betalar sjuklön åt
            sig själv de första 14 dagarna (förutom den första karensdagen).
            Här behövs en ökad förståelse för näringsidkarens förutsättningar.
            Speciellt när det gäller äldre företagare.
          </p>
          <head xml:id="i-TRESCrVXCx2kg5PhDwEemx" type="h2">
            Valfrihet i välfärden
          </head>
          <p xml:id="i-AUzvgmSMHinB3HgzZe5uF7">
            Genom att bryta de tidigare offentliga monopolen har de anställda
            fått möjlighet att starta företag och förverkliga nyskapande idéer
            om hur verksamheten ska bedrivas. I huvudsak är det företagsamma
            kvinnor som utifrån sina tidigare anställningar i kommuner och
            landsting och erfarenheter startat nya företag inom välfärden.
            Företagaren känner sin bransch och skapar en vara eller tjänst
            som svarar mot ett synliggjort behov. Så har entreprenörer verkat
            i alla tider. Nu hotas den positiva utvecklingen inom vårdföretagandet
            av ett näringsförbud från de rödgröna partierna genom ett förbud
            mot vinster i välfärden. Att införa ett vinstförbud för företagen
            inom vård och omsorg är en begränsning av företagandet som saknar
            motstycke i svensk näringslivshistoria. Möjligtvis kan det jämföras
            med ambitionen att genom löntagar­fonder socialisera svenska företag
            på 1970- och 80-talen.
          </p>
          <p xml:id="i-Le5ZZbAeq5swMKZUhNT2Ro">
            Det är svårt att förstå en reform som slår blint mot välfungerande
            verksamhet och som dessutom riktar sig mot kvinnors företagande.
            Inget vinstförbud ska införas inom välfärdssektorn. Kvalitet ska
            vara ledstjärnan för verksamheten och inte sättas i motsatsförhållande
            till ett eventuellt vinstuttag. Sedan 1990-talet har den offentliga
            sektorn i Sverige genomgått en valfrihetsrevolution som öppnat
            vägen för patientmakt och entreprenörskap inom vård, skola och
            omsorg. Inom övriga områden, socialtjänst och övrig hälso- och
            sjukvård, är det frivilligt för kommuner, landsting och regioner
            att införa valfrihetssystem. Liberalerna och alliansregeringen
            tog ytterligare viktiga steg för att öka valfrihet genom lagen
            (2008:962) om valfrihetssystem (LOV). LOV reglerar de fall när
            myndigheter konkurrensutsätter delar av sin verksamhet och låter
            medborgaren välja utförare bland olika leverantörer.
          </p>
          <p xml:id="i-GXnFfCTYxDEdfRvXyQqRjL">
            LOV har flyttat makten från politiker till de som står närmast
            vården och de individuella förutsättningarna, det vill säga utförarna
            och brukarna. Vårdval och en mångfald av vårdgivare har bidragit
            till ökad tillgänglighet, kortare vårdköer och effektivare användning
            av vårdens resurser. Valfrihetslösningar (upphandlingar enligt
            LOV) är en framgångssaga som ska tillämpas i alla landets landsting,
            regioner och kommuner.
          </p>
          <head xml:id="i-RZBBii2TwubxYudsEhTW1Q" type="h2">
            Företagens finansiering
          </head>
          <p xml:id="i-XdbPXtLbExHi4e3UudvHVZ">
            Många företag anger bristande finansiering som ett stort tillväxthinder.
            För en nyföretagare som ännu inte kan visa på några intäkter är
            finansieringsutmaningarna ännu större. Ofta hänvisas företagaren
            i dessa lägen till att finansiera sina tillväxt­skapande drömmar
            med eget kapital eller lån från nära och kära. Enligt Företagarna
            är ett av de främsta hindren för expansion och nyanställning svårigheten
            att få finansiering. Över hälften av alla Sveriges småföretagare
            anser att det är ganska eller mycket svårt att få extern finansiering
            till löpande verksamhet och investeringar. Ett fungerande finansieringssystem
            för små och medelstora företag som står inför en expansion skapar
            både jobb, tillväxt och ökade intäkter till vår gemensamma välfärd.
          </p>
          <head xml:id="i-J4rmxin1xbgqBc6ZcEeYmn" type="h2">
            Personaloptionernas beskattning
          </head>
          <p xml:id="i-2GjiEeXuXFzrMtXY5qg81j">
            Personaloptioner är en väg att gå för ett expanderande företag
            som vill växa utan extern finansiering. Istället för att säkra
            finansiering för personalens lön erbjuder närings­idkaren den
            högkvalificerade personalen delägarskap i företaget genom optioner.
            De anställda kan då acceptera en lägre lön inledningsvis, för
            att få möjligheten att ta hem en större vinst senare när aktierna
            realiseras. Detta är en vanlig finansieringsmodell för mindre,
            nybildade, snabbt växande företag, så kallade startups. I Sverige
            beskattas personaloptioner som löneinkomster med en total skattesats
            på 57 procent. Dessutom betalar bolaget arbetsgivaravgifter ovanpå
            bruttolönen. Detta är orimligt med tanke på vad optionerna är
            för något och den funktion som dessa fyller.
          </p>
          <head xml:id="i-Jh72ohzYjieWqvhe3SUorv" type="h2">
            Periodiseringsfondernas regler bör ses över
          </head>
          <p xml:id="i-AjhrrLuPJY9asJY5LXx7Yf">
            Ett företags första tid är ofta kritisk. För att underlätta nyföretagande
            och ge ett nytt företag goda förutsättningar att växa under de
            första fem åren bör reglerna för periodiseringsfonder ses över
            och utökas. Avdrag för avsättningar i periodiserings­fonder regleras
            i inkomstskattelagen. När resultatet av näringsverksamhet beräknas
            får näringsidkaren göra avdrag för avsättning till periodiseringsfond.
            Avdraget beskattas när näringsidkaren önskar det, dock inom sex
            år. Detta för att parera goda år mot dåliga, men även för att
            möjliggöra en starkare start för bolaget.
          </p>
          <p xml:id="i-Hm7yQxGctrEUqV91sAWEAY">
            Enskild näringsverksamhet eller fysisk person som är delägare
            i svenska handels­bolag får göra avdrag med högst 30 procent av
            inkomsten. Juridiska personer får göra avdrag med högst 25 procent.
            För att förenkla för företagen, ge ökade incitament att spara
            kapital i det egna bolaget och gynna vidareutveckling genom att
            tillgängliggöra mer kapital i företagets början bör reglerna för
            periodiseringsfond ses över. Systemet för periodiseringsfond likställs
            mellan samtliga bolagsformer.
          </p>
          <head xml:id="i-SZ1C3jSDMWRHEHxMu8YsuZ" type="h2">
            Statligt riskkapital
          </head>
          <p xml:id="i-F6QCvDjZ5WNj1PbDQv5Rp3">
            Det statliga riskkapitalet är en marknadsekonomisk anomali, som
            i vissa fall kan vara behövligt, men långtifrån eftersträvansvärt.
            Det statliga riskkapitalet fyller en funktion där marknaden av
            ett eller annat sätt inte fungerar, eller där glesbygd och geografiska
            utmaningar försvårar företagens kapitalförsörjning. Det finns
            dock inget egenvärde i att ha ett så omfattande statligt riskkapital
            som vi har idag. De statliga utgifterna på detta område skulle
            exempelvis kunna omformas till utökat investeringsavdrag för entre­prenörers
            satsningar på sina egna och andras bolag. Detta måste utredas
            noga. När det statliga riskkapitalet satsas är det ofta för lite
            och för sent. Riksrevisionen har i sin rapport ”Statens insatser
            för riskkapitalförsörjning – i senaste laget” (RiR 2014:1) pekat
            på att det statliga riskkapitalet inte når de små och nystartade
            företag som enligt regleringsbreven ska ta del av de avsatta tillgångarna.
            Höga räntor, höga administrativa kostnader och långa beslutstider
            gör de statliga riskkapitalbolagen till olämpliga tillväxtfinansiärer
            enligt organisationer som Svenskt Näringsliv och Företagarna.
          </p>
          <head xml:id="i-DzuV5yGgL7e3MweQUVwvwg" type="h2">
            Kompletterande stöd till små och medelstora företag
          </head>
          <p xml:id="i-SBwrp4vDbngzqUXLVCMF4w">
            Lejonparten av företagens finansiering sköts på ett fullgott
            sätt på den fria marknaden, men det finns även exempel på tillfällen
            då stöd från statliga investeringsfonder kan vara på sin plats.
            Aktörer som Almi Företagspartner ska fungera som ett komplement
            till de kommersiella bankerna och rikta in sig på de nystartade
            bolag som kan ha svårt att hitta traditionell finansiering. Framförallt
            på grund av att de är nystartade och därmed är svårare att värdera.
            Statens investeringar får inte skapa några undanträng­ningseffekter,
            där privata investerare skulle kunna fylla det aktuella behovet.
            Istället bör verksamheten riktas mot att stärka just de aktörer
            som marknaden inte satsar på. Det kan handla om nystartade företag
            utan kapital, eller där näringsidkaren inte har något eget kapital
            som kan fungera som säkerhet för ett eventuellt lån. Eventuella
            undanträng­ningseffekter som det statliga riskkapitalet skapar
            ska utredas.
          </p>
          <p xml:id="i-CzEi7L5GsBYu3cZ4J9jCtm">
            Almi bör utveckla ett mikrolån av CSN-modell för de entreprenörer
            som står beredda att bidra till vår gemensamma välfärd. Att gå
            från exempelvis studier till företagande kommer i denna modell
            att kännas enklare, smidigare och tryggare för den unga entreprenören.
            Precis som CSN-lånet innebär det en investering som staten gör
            i den enskilde, men som återbetalar sig över de kommande åren
            i form av ökade intäkter till statsbudgeten.
          </p>
          <head xml:id="i-BTjAd9wsZr7bhLQtkZaNDh" type="h2">
            Värdet av kvitto
          </head>
          <p xml:id="i-NyhWdhdqmxPAeYcjuN2aiU">
            För företagare kommer kvittot alltid att ha ett värde. Ett kvitto
            är symbolen för att näringsidkaren bedriver sin verksamhet i enlighet
            med lagarna och bidrar till den välfärd som stärker alla oss i
            vårt land. Av skatteförfarandelagen (2011:1244) 39 kap. 7 § följer
            att ”vid varje försäljning ska ett av kassaregistret framställt
            kvitto tas fram och erbjudas kunden”. Kassakvittot som fysiskt
            objekt kan dock framstå som något ålderdomligt i en digitaliserad
            värld. Kvaliteten på fysiska kvitton är ofta dålig, de riskerar
            att försvinna och det tvingar entreprenören att vara på en fysisk
            plats. Enligt mervärdesskattelagen (1994:200) 11 kap. 6 § får
            dock elektronisk faktura endast lämnas om mottagaren godkänner
            det. För oss liberaler är målet att näringsidkare som så önskar
            ska kunna spara kvitton digitalt istället för i fysiskt format.
            En förutsättning för eventuella uppmjukningar av lagstiftningen
            i den riktningen är dock att de inte ökat utrymmet för skatte-
            eller bokföringsfusk.
          </p>
          <p xml:id="i-2ic5xF1fnsLhtuti3V7Bwu">
            Det kan även diskuteras vilka transaktioner och för vilka belopp
            som vid varje tillfälle måste redovisas som ett fullständigt kvitto.
            Enligt mervärdesskattelagen (1994:200) 11 kap. 8 § måste en fullständig
            faktura innehålla upp till 16 olika uppgifter. Undantaget är om
            fakturans totalbelopp inte överstiger 4 000 kr inklusive moms
            (11 kap. 9 §). Då kan en förenklad faktura (kvitto) utfärdas.
            Beloppsgränsen för förenklad faktura bör höjas till 10 000 kronor
            inklusive moms. Reformen måste givetvis införas med hänsyn till
            EU-lagstiftningen. Frågan skulle med fördel dessutom kunna drivas
            av regeringen på EU-nivå för att nå en harmonisering av förenklade
            fakturor inom hela den europeiska gemenskapen.
          </p>
          <head xml:id="i-5tTS4Cp6QCBQBXwZ6hCoU5" type="h2">
            Skydda företagaren mot brott
          </head>
          <p xml:id="i-SegEbqct2fhJtffTyJCULH">
            För Sveriges liberala parti är frihet något som föds genom både
            individens drivkraft och den sociala grund som samhället vilar
            på. Friheten består både i potentialen att söka sin egen lycka,
            men även i friheten från förtryck såväl från orättmätiga lagregler
            som från kriminella element. En näringsrik politik för Sveriges
            företag handlar inte bara om att se över det offentliga regelverket,
            utan även om att garantera näringsidkarnas säkerhet och egendom
            undan bedragare och våldsverkare. Att som samhälle stå upp för
            och skydda näringsidkarna är att värna det allmännas främsta intäktskälla.
            Varje år utsätts tusentals företagare för brott och bedrägeriförsök
            från kriminella och oseriösa aktörer.
          </p>
          <p xml:id="i-AXRfBbrAQW5DChk36zp5gE">
            Omfattningen av brottsligheten är inte helt klarlagd, inte bara
            för att anmälnings­graden inom vissa brott är låg, utan för att
            tydlig statistik från Brottsförebyggande rådet (Brå) saknas. Den
            nationella trygghetsundersökningen mäter inte alla brott som begås
            mot juridiska personer. Detta måste åtgärdas genom ändrade direktiv
            till Brottsföre­byggande rådet.
          </p>
          <p xml:id="i-GZjyQ5bi4zw4b6NMvwwzuA">
            Egendomsskyddsutredningen, som tillsattes av alliansregeringen
            2006–2014, har behandlat flera frågeställningar avseende ett utökat
            stöd för brottsutsatta företagare i Stärkt straffrättsligt skydd
            för egendom (SOU 2013:85). Dock återstår mycket att göra för att
            garantera våra välfärdsskapare ett tryggt företagande. Polisen
            måste få ökade resurser och direktiv att även prioritera brott
            mot juridiska personer lika högt som personbrotten.
          </p>
          <p xml:id="i-DSJFKByYNCQrL11c4qHE4D">
            Vid sidan av direkta tillgreppsbrott och brott som utsätter näringsidkaren
            för våld eller hot om våld är ekonomisk brottslighet ett gissel
            för landets företagare. Omkring hälften av alla bedrägerier riktas
            mot företag. Samtidigt finns det, enligt Brå, fortfarande en ”stor
            obalans mellan brottsvolymen och de tillgängliga utredningsresurserna”.
            Företagsbedrägerier, bluffakturor och rena företagskapningar tär
            på näringsklimatets fundament. Om inte samhällskontraktet upprätthålls
            av den stat som företagaren förser med skattepengar kommer färre
            entreprenörer våga ta steget till eget företagande. Ekonomisk
            brottslighet måste beivras på alla nivåer.
          </p>
          <head xml:id="i-95e6FBbwL1X2un1bJDxxf9" type="h2">
            Företagaren en svagare part i bedrägerier
          </head>
          <p xml:id="i-WwHvLjzheD6V2WmVgs9fS7">
            Idag finns det ett antal kriminella aktörer som livnär sig på
            att vilseleda företagare och lura dem på pengar. Genom internet
            och massproducerade postala utskick luras småföretagare i hela
            landet att godkänna bluffakturor eller värdelösa tjänster som
            erbjuds per telefon. Särskilt svårt drabbas de småföretagare som
            driver sin verksamhet utan en ekonomiavdelning eller anställda
            jurister. Staten måste stå upp för dessa företagare och anpassa
            lagstiftningen efter deras förutsättningar. En genomlysning av
            lagstiftningen på detta område är nödvändig. Utgångspunkten bör
            vara att den brottsutsatta småföretagaren ska ses som en svagare
            part i förhållande till den kriminella aktör som livnär sig på
            bedrägerier. Med ett perspektiv som tar hänsyn till den enskilde
            näringsidkarens förutsättningar kan det offentliga stötta den
            brottsutsatta företagaren.
          </p>
          <p xml:id="i-CpPdPwQNPAGja7pbf4uymJ">
            Idag förekommer det exempel på att bedragare vänder sig till
            Kronofogden för att driva in en falsk faktura eller betalning
            för en värdelös produkt. Inför hotet om att få en betalningsanmärkning
            är det många företagare som betalar av ren instinkt när Krono­fogden
            står som avsändare på påminnelsen. Offentliga myndigheter måste
            åläggas en skyldighet att träda in för att hindra bedrägerier.
            Eller i vart fall inte stödja bedrägeri­brotten.
          </p>
          <p xml:id="i-VS3ADfV33abyDBaAqb1iVk">
            Genom att se småföretagen för vad dessa egentligen är, svagare
            parter, kan viss konsumentlagstiftning bli tillämplig när avtalstolkningar
            ska göras. En bred utredning bör tillsättas för att analysera
            vilka rättsregler som kan anpassas efter småföretagens verkliga
            förutsättningar. Exempelvis bör småföretag kunna ansluta sig till
            spärregistret för telefoni, det så kallade Nixregistret, på samma
            sätt som privatpersoner kan göra. Detta för att undvika telefonbedrägerier.
          </p>
        </div>
        <div type="motSignatures">
          <list>
            <item xml:id="i-LQNWxNge1F7oB5h8FXPmwt" who="i-UnndbLk6GXZcFynD83SqCk">
              Arman Teimouri (L)
            </item>
            <item xml:id="i-8Wvk5MiFxhdAecAy4jTYs8" who="i-U6F8gqiuV2DEZN1aMhyDnJ">
              Christer Nylander (L)
            </item>
            <item xml:id="i-Mmfeiw5iVaaNh9o5aUcUHc" who="i-S7wLw9aynA5vbRCsqxxL3N">
              Tina Acketoft (L)
            </item>
            <item xml:id="i-7MtyfeQfvBNquvXMxwYDqh" who="i-QQYotqFjTJA7EiQZc1Wmzs">
              Emma Carlsson Löfdahl (L)
            </item>
            <item xml:id="i-UwVpBQAoFj1a2CcrXjumrB" who="i-HzxR5drvvumXGW3Fi7DiXX">
              Lina Nordquist (L)
            </item>
            <item xml:id="i-9PzjNfgAoDcqnAgDPMV9Ek" who="i-VBA6eUH2CpmPZFgqzCpt9N">
              Mats Persson (L)
            </item>
            <item xml:id="i-DtNAy4bpV3GBTmGmD6K9Zi" who="i-BUYvEhrSc9gnHcd6iS4eDJ">
              Allan Widman (L)
            </item>
          </list>
        </div>
      </div>
    </body>
  </text>
</TEI>
