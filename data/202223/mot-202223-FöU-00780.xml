<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-FöU-00780">
  <teiHeader>
    <fileDesc>
      <titleStmt>
        <title>Försvaret på Gotland</title>
        <author corresp="i-5wVnuGs5cNm9JWZrGWeZfP">av Jesper Skalberg Karlsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:780 av Jesper Skalberg Karlsson (M)</title>
          <idno type="rdwebb">HA02780</idno>
          <rs type="number">780</rs>
          <orgName type="comitteeAbbreviation">FöU</orgName>
          <ref type="dokument_url_text">https://data.riksdagen.se/dokument/HA02780/text</ref>
          <ref type="dokument_url_html">https://data.riksdagen.se/dokument/HA02780</ref>
          <ref type="dokumentstatus_url_xml">https://data.riksdagen.se/dokumentstatus/HA02780</ref>
          <ref type="pdf">https://data.riksdagen.se/fil/D6E08982-E764-4091-9A54-5B5167C7F1F2</ref>
          <ref type="docx">https://data.riksdagen.se/fil/D44160D7-526F-450B-B238-59D6F338B723</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wVnuGs5cNm9JWZrGWeZfP</idno>
            <name>Jesper Skalberg Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WY4WVXrUM6XN96S4wX2wbh" type="signed"/>
        <correspContext corresp="i-WY4WVXrUM6XN96S4wX2wbh">
          <note type="signatory" corresp="i-5wVnuGs5cNm9JWZrGWeZfP"/>
        </correspContext>
        <correspAction xml:id="i-AxiK93AiMn7nh88PzbH5rH" type="submitted">
          <date when="2022-11-21"/>
          <time when="17:03:29"/>
        </correspAction>
        <correspAction xml:id="i-P64r3oQ8cK9TVbaXEzBFm3" type="reviewed">
          <date when="2022-11-21"/>
          <time when="17:59:31"/>
        </correspAction>
        <correspAction xml:id="i-JnpdnTGH825vpTquxudv99" type="referred">
          <date when="2022-12-01"/>
        </correspAction>
        <correspAction xml:id="i-WxFpWFRZQYRypjaMgxLuvU" type="assigned">
          <date when="2023-05-17"/>
          <time when="14:34:53"/>
        </correspAction>
        <correspContext corresp="i-WxFpWFRZQYRypjaMgxLuvU">
          <ref type="assignedTo">Försvarsutskottet</ref>
        </correspContext>
        <correspAction xml:id="i-WRsrExnbdVbbQ4DCYdpaTC" type="behandlas_i"/>
        <correspContext corresp="i-WRsrExnbdVbbQ4DCYdpaTC">
          <ref type="uppgift">2022/23:FöU6</ref>
          <ref type="ref_dok_id">HA01FöU6</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">FöU6</ref>
          <ref type="ref_dok_titel">Försvarspolitik och totalförsvar</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:780 av Jesper Skalberg Karlsson
          (M) Försvaret på Gotland
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-MKVUPkrhf6hTUubQtmEd1e">
            Förslag till riksdagsbeslut
          </head>
          <list>
            <item xml:id="i-4r5SZvraVLNGatAs2GndNg" sortKey="Yrkande 1">
              Riksdagen ställer sig bakom det som anförs i motionen om att
              överväga att utveckla och stärka det militära försvaret på Gotland
              och tillkännager detta för regeringen.
            </item>
          </list>
          <list>
            <item xml:id="i-JwQ4dXvXKoDRTGZoyuQS5r" sortKey="Yrkande 2">
              Riksdagen ställer sig bakom det som anförs i motionen om att
              överväga att utveckla och stärka det civila försvaret på Gotland
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-K26zWQe67BpyrtJroFBjas" type="h1">
            Motivering
          </head>
          <p xml:id="i-82T6VSr5zYdkzQCHLnsxsJ">
            Den europeiska säkerhetsordningen ligger i spillror. Efter att
            vårt närområde under ett antal år blivit allt mer osäkert och
            oförutsägbart pågår nu ett krig i Europa. Det ryska anfallskriget
            mot Ukraina är ett angrepp mot våra värderingar och vårt sätt
            att leva, vilket måste mötas med både diplomatiska verktyg och
            militära vapen.
          </p>
          <p xml:id="i-3hzTJtJTigU88rhbFrHYsa">
            Sverige är på god väg att bli fullvärdig medlem i försvarsalliansen
            Nato och det är särskilt välkommet att vi ser ut att kunna bli
            medlem tillsammans med Finland. Snart är vi och alla våra nordiska
            grannar medlemmar i försvarsalliansen och kan bygga säkerhet tillsammans
            med andra. Det är ett rationellt sätt att söka samarbeten med
            andra som delar våra värderingar. Hade Sverige stått ensamt utanför
            hade Försvarsmakten behövt över 5 procent av BNP i anslag för
            att kunna bygga tillräcklig motståndskraft.
          </p>
          <p xml:id="i-D3Px6cG1tLdWWXjvEHMnsB">
            Att gå med i Nato är att ta ett steg ifrån den allianslösa hållning
            som Sverige haft innan. Men det är också rimligt utifrån att den
            nya tidens utmaningar inte nödvändigtvis kan mötas med samma verktyg
            och organisation som gällde under det kalla kriget. Centralt för
            att klara de nya uppgifterna är Sveriges förmåga att ge och ta
            emot civilt och militärt stöd vid angrepp och kriser. Därför är
            det välkommet att vår militära utrust­ning i stor utsträckning
            redan är kompatibel med Natostandard och våra grannländers system.
          </p>
          <p xml:id="i-68qKm4N2XxJer3AxeFv5eF">
            En god anledning att samarbeta med just de nordiska länderna
            och Nato är det gemen­samma intresset kring Östersjön. Vårt innanhav
            är ett nav för svensk och utrikes handel, samtidigt som det har
            varit ett avgörande slagfält i näst intill alla konflikter i Östersjöregionen
            de senaste århundradena. Från Hansans tid till den ryska ockupationen
            av Gotland år 1808 och andra världskrigets ubåtskrig – Östersjön
            är av stort intresse för alla omkringliggande stater. Och mitt
            i Östersjön ligger den svenska ön Gotland.
          </p>
          <p xml:id="i-USCc5Y9GMkPnViAoxYwdx2">
            Just på grund av det strategiska läget har Gotland länge haft
            militär närvaro. Gotlands garnison hade verksamhet mellan 1897
            och 2006 men lades ner efter beslut i riksdagen år 2004 för att
            fullfölja den omdaning av försvarspolitiken som Försvars­beslut
            2000 innebar.
          </p>
          <p xml:id="i-9mveBiFsrWNKkMjHp2P4zi">
            Under den tid som Gotlands militärkommando och Gotlands regemente
            haft verk­samhet på Gotland har den inkluderat artilleri, infanteri,
            pansar, luftvärn och kust­artilleri. Sedan 2016 finns Försvarsmakten
            återigen på plats med permanent närvaro på ön, genom att Stridsgrupp
            Gotland (den 18:e stridsgruppen) kom på plats i juni år 2017.
            Efter ett år övergick sedan organisationen i det nyetablerade
            Gotlands regemente, som utgörs av 181:a pansarbataljonen, Militärregion
            Gotland och Gotlandsgruppen.
          </p>
          <p xml:id="i-U23w3WM5CFtdsD9Jwuwo2D">
            Tofta skjutfält, som varit manöverfält och skjutfält sedan 1808,
            är alltså återigen i bruk. I sammanhanget kan nämnas att den förläggning
            som Fortifikationsverket lät bygga år 2017 kostat cirka 780 miljoner
            kronor att färdigställa. Det före detta kasern­område som såldes
            i samband med nedläggningen av regementet såldes för 40 miljoner
            kronor.
          </p>
          <p xml:id="i-4qmmTjUDfKLQjuhLaBQD7X">
            Den militära närvaron på ön är välkommen. Med nuvarande förmåga
            kan inte en främmande makt annektera ön eller delar av ön utan
            att Försvarsmakten snabbt kan möta angreppet. Situationer som
            den illegala annekteringen av Krim ter sig osannolika med nuvarande
            förmåga, helt enkelt eftersom det finns kompanier redo för strid.
            Samtidigt som man är ärlig med det bör man dock vara medveten
            om att det inte är en överväldigande förmåga som finns stationerad
            på ön. På sikt bör pansarbataljonen växa till en fullvärdig och
            mekaniserad bataljon. Samtidigt kommer andra militära förmågor
            att behöva tillföras.
          </p>
          <p xml:id="i-3mAL4xBzBTUQnm9HvxJud7">
            Allt detta är kostsamma och personalintensiva verksamheter. En
            alltför omfattande satsning på det militära försvaret är svår
            att genomföra på kort tid – personal behöver utbildas över tid
            och Försvarsmaktens budget skall prövas mot andra satsningar i
            statens budget. Det är helt enkelt inte möjligt att inom loppet
            av några år ställa upp en brigad på Gotland, även om det under
            1900-talet funnits militär närvaro i den omfattningen.
          </p>
          <p xml:id="i-31KTLJjcJvN7iGkVADk8at">
            Istället bör politiken fokusera på det långsiktiga målet om permanent
            och ändamåls­enlig militär närvaro på Gotland. I den här motionen
            har jag föreslagit en mekaniserad bataljon på sikt samt möjligen
            luftvärn och artilleri som tänkbara andra förmågor.
          </p>
          <p xml:id="i-7eBF78e25g25i2eW1v4vLh">
            Men det är viktigt att komma ihåg att sådana fotovänliga militärsatsningar
            inte sker ur tomma intet. Skall Gotland kunna husera över 1 000
            man och ha funktionsduglig infrastruktur med boende, vägar, kontor,
            verkstäder, övningsplats, fiberoptik och annat krävs mycket materiel
            som det kanske inte är lika roligt att satsa på. Det kan finnas
            goda skäl för Försvarsmakten att ha tio extra radarsensorer på
            en hylla i ett lager i Visby – men det är sällan som politiker
            vill satsa på dylikt. Att gräva bredbandskabel och dra VA till
            ett militärt skjutfält följer samma logik.
          </p>
          <p xml:id="i-X56dckCYNztrmyK4XHNreV">
            Den permanenta militära närvaron på Gotland kräver en stärkt
            infrastruktur som också ger anpassningsmöjligheter framgent –
            bortom den nuvarande planerings­hori­son­ten. Detta behöver framgå
            med tydlighet. Det är svårt att i dag veta hur mycket vatten eller
            energi den militära verksamheten på Tofta skjutfält kommer att
            kräva 2030. Men efter­som det är dyrare att lägga ned rör eller
            kabel vid två tillfällen än att lägga ned ordent­liga doningar
            från början, bör det senare alternativet väljas i dagsläget eftersom
            målet långsiktigt är att stärka den militära närvaron på Gotland.
          </p>
          <p xml:id="i-8Nm4UZaV6jZZqwiqpbjPck">
            Här finns också en tydlig skärningspunkt med de civila intressena
            och det civila försvaret, som det militära försvaret inte klarar
            sig utan. Gotland är förutom mittpunkt i Östersjön också en ö
            med få livlinor till fastlandet. Det finns bara en flygplats och
            det finns bara en stor hamn. Det finns bara två elkablar som förbinder
            Gotland med fastlandet.
          </p>
          <p xml:id="i-ALaaBsoBTH5c5p2hr5fCK4">
            För att stärka Gotlands förmåga att ta emot hjälp utifrån behöver
            det finnas en bättre redundans i transportsystemet. En gotländsk
            reservhamn som kan komplettera Visby hamn är angelägen, och Kappelshamn
            som redan ägs av Fortifikationsverket verkar synnerligen lämplig
            – vilket också Länsstyrelsen på Gotland instämmer i. För att kunna
            ta emot större plan på Visby flygplats, som exempelvis Boeing
            C-17 Globemaster III, krävs en breddning av landningsbanan från
            storlek C till storlek E. Inför att de två slitna fastlandskablar
            som förser Gotland med el når sin tekniska livslängd krävs en
            tredje elkabel till ön, vilket Svenska kraftnät utrett flera gånger
            men inte fattat beslut om att genomföra.
          </p>
          <p xml:id="i-2MHWMyUYWCWnUB41iVm9mJ">
            Sveriges operativa förmåga byggs starkare när vi kan samarbeta
            med andra länder. Vi bygger vår säkerhet gemensamt med andra länder
            som delar våra värderingar. Vi har tagit ett stort steg genom
            att ansöka om medlemskap i försvarsalliansen Nato. Men ska vi
            kunna öva på ett fullgott sätt, även när större enheter är på
            besök, krävs det att vi har den nödvändiga infrastrukturen för
            det. Det är också strategiskt viktigt eftersom Gotland vid ett
            väpnat angrepp skulle behöva få mängder av materiel via flygplatsen.
            Det går betydligt fortare om man kan använda större plan som C-17
            än om man använder våra egna TP 84 Hercules. C-17 kan lastas med
            cirka 75 ton och Hercules med knappt 20 ton.
          </p>
          <p xml:id="i-5gi1Y9aRj5rApYmzP8wKBk">
            Sammanfattningsvis bör riksdagen ställa sig bakom det som anförs
            i motionen angående möjligheten att förstärka både det militära
            och det civila försvaret på Gotland. Det är nämligen av vikt för
            hela Sverige att vi har en betydande förmåga att skydda tre centrala
            punkter vid angrepp och kriser. Vi behöver skydda Stockholm för
            att det är vår tätbefolkade huvudstad och platsen för den centrala
            statsledningen. Vi behöver skydda Göteborg för att Göteborgs hamn
            är Skandinaviens största hamn sett till handelsvolym och avgörande
            för att försörja Oslo, Köpenhamn och Stockholm. Vi behöver också
            skydda Gotland för att ön är låset i Östersjön och det naturliga
            första steget för en angripare som vill dominera i vårt innanhav.
            Detta bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-TyxyR4zaamiU4AR3DrYxLv" who="i-5wVnuGs5cNm9JWZrGWeZfP">
              Jesper Skalberg Karlsson (M)
            </item>
          </list>
        </div>
      </div>
    </body>
  </text>
</TEI>
