<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1966--fk--00236">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__fk__236/mot_1966__fk__236-001.pdf"/>
      <fw xml:id="i-Q6f1gfq9XmGXPPEnHCDpnL">
        4 Motioner i Första kammaren, nr 236 år 1966
      </fw>
      <div xml:id="i-V737Km38H7U89czT5jnzLv" type="motHeader">
        <div xml:id="i-BWftSi2HjU7rxG5DjeukXt" type="motTitle"/>
        <div xml:id="i-4R1xbEpxLR2nuVq6agyuDF" type="motSubmissionInfo"/>
      </div>
      <div xml:id="i-SrnzhjyQGRus4Td4f1Vcpc" type="motBody">
        <div xml:id="i-2znH9y5sLonfQ64Btovr3t">
          <p xml:id="i-DPM8tCmmo1WCXoYkpMdGru">
            Nr 236
          </p>
          <p xml:id="i-XWvrtMApjakBZuUPcNDpBU">
            Av herr Kristiansson, Axel, och herr Ohlsson, Ebbe, om statligt
            stöd till odling av spånadslin.
          </p>
          <p xml:id="i-4G4jG73LbDjGGjGCo19PGw">
            (Lika lydande med motion nr 300 i Andra kammaren)
          </p>
          <p xml:id="i-XHm64DdRoK4C5KcicKVhwC">
            I proposition nr 11 angående avveckling av stödet till odling
            av spå- nadslin och hampa har Kungl. Maj:t bl. a. föreslagit,
            att stödet till spånads- linodlingen avvecklas från och med budgetåret
            1966/67. Till följd härav torde driften vid linberedningsverket
            i Laholm komma att läggas ned, när befintliga lager av linhalm
            bearbetats. Till underlag för ifrågavarande proposition ligger
            vissa yttranden över en på uppdrag av Kungl. Maj:t företagen utredning,
            benämnd &gt;»Lin och hampa»&gt;, verkställd av kanslichefen Yngve
            Ericsson. Utredningsmannen före- slog bl. a., att stödet till
            spånadslinodlingen skulle bestämmas till 1 500 000 kronor per
            år och utgå av importavgiftsmedel årligen under budgetåren 1966/67—1970/71
            på samma sätt som under den senaste femårsperioden. Detta förslag
            innebär en sänkning av stödet med ca 400 000 kronor per år. Förutsättningen
            för Linodlareföreningen att driva verket med ett från nu- varande
            ca 1 900 000 kronor till 1500 000 kronor per år reducerat stöd
            skulle enligt utredningen vara, att verket drevs endast i dagskift,
            alltså med unge- fär halv produktion. Detta skulle medföra, att
            den årliga fiberproduktionen minskades till hälften av nuvarande
            produktion eller från nuvarande ca 2 000 ton till ca 1 000 ton
            per år. Även odlingsarealen skulle givetvis minska till hälften
            mot nuvarande areal eller till omkring 1 000 hektar per år. Där-
            med skulle beredskapsbehovet av linfiber kunna tillgodoses genom
            inhemsk linodling. Om linodlingen helt avvecklas, räknar utredningen
            med att kost- naderna för erforderlig beredskapslagring av dylik
            fiber skulle uppgå till en investeringskostnad på ca 15 000 000
            kronor samt en årlig kostnad av omkring 1500 000 kronor till bestridande
            av räntekostnader samt omsätt- ning och skötsel av fiberlagret
            m. m. Ett stort antal myndigheter och organisationer har yttrat
            sig över detta utredningsförslag. Större delen av dessa har tillstyrkt
            fortsatt stöd till spå- nadslinodlingen. Emellertid har några
            få remissinstanser, särskilt arbets- marknadsstyrelsen, Landsorganisationen
            samt Arbetsgivareföreningen, av- styrkt fortsatt stöd i huvudsak
            med den motiveringen, att den i linbered- ningsverket sysselsatta
            arbetskraften bättre kan utnyttjas i andra industrier, som lider
            brist på arbetskraft.
          </p>
          <pb facs="riksdagen-motions-pdf/data/1966/mot_1966__fk__236/mot_1966__fk__236-002.pdf"/>
          <fw xml:id="i-J8Fr7xtKm8NgxSSdYkrhFD">
            Motioner i Första kammaren, nr 236 år 1966 5
          </fw>
          <p xml:id="i-SpKMP3BsdSGzVZhfPcozUU">
            Jordbruksministern har frångått utredningsförslaget och i propositionen
            föreslagit helt indraget stöd till spånadslinodlingen med fullständig
            avveck- ling av verksamheten som följd. Enligt vår uppfattning
            kan en 25-årig verksamhet, som tillkommit ur beredskapssynpunkt
            i en svår situation för landet, icke avvecklas utan att betydande
            skador därigenom kan uppstå. Vad först beträffar arbetskraften
            måste hänsyn tagas till att linberedningsverket i Laholm är den
            industri i södra Halland söder om Halmstad, som har det största
            antalet anställda, normalt ca 170 arbetare och tjänstemän. Av
            dessa har mer än 100 uppnått 50-årsåldern och varit anställda
            mellan 10 och 25 år hos företaget. Många av dessa har skaffat
            egna hem i staden Laholm eller på den kringliggande landsbygden.
            De drabbas av stora svårigheter, om fabriken tvingas lägga ned
            verksamheten genom beslut av statsmakterna. även om de så småning-
            om kan bjudas andra arbeten kanske på helt andra orter, så erfordras
            om- skolning och i många fall flyttning från orten, där man i
            så fall måste avyttra sina egna hem och ställa sig i bostadskön
            på andra platser. Detta är kanske icke så påkostande i yngre år,
            men för dem, som är över 50 eller 60 år, är en dylik omplantering
            i annan miljö ett mycket svårt problem. Arbetet vid ett linberedningsverk
            är av så speciell natur, att den utbildning, som erhållits där,
            knappast kan utnyttjas inom andra industrier. En om- skolning
            blir därför nödvändig. Man förstår oron hos arbetare och tjänste-
            män över det sätt på vilket statsmakterna enligt propositionen
            skulle hand- la mot en industri av betydelse för landet. Det är
            ju det enda kvarstående linberedningsverket, som nu skulle bort.
            Även de 400 å 500 jordbrukare i södra Halland samt västra och
            sydvästra Skåne, vilka lagt in spånadslinet som en mellangröda
            i växtföljden för att undvika en alltför intensiv stråsädsodling
            med växtsjukdomar som följd, frågar i dag, om det är nödvändigt
            att lägga ner denna odlingsgren. Här har under senare år talats
            så mycket om betydelsen av en differentierad jord- bruksproduktion
            för att undvika överskottsproduktion av standardproduk- ter såsom
            brödsäd, oljeväxter o. d. Det föreliggande förslaget är ett steg
            i motsatt riktning. Jordbruksministern framhåller härom i propositionen
            att för närvarande mångdubbelt större areal åkerjord än de ca
            2000 hektar, som används för linodling, årligen tas ur produktionen
            och drar därav den slutsatsen, att den omständigheten, att linodlingsarealen
            friställs för annan jordbruksproduktion, knappast kan inverka
            på riskerna för överproduktion. Vi vill emellertid påpeka, att
            det här gäller friställande för annan odling av ca 2 000 hektar
            av Sveriges bördigaste jordar inom de ur klimatsynpunkt mest gynnade
            delarna av landet. Dessa jordar lämnar som bekant mångdub- belt
            större skördar än de i allmänhet mycket svaga jordar, som tas
            ur pro- duktionen. Även om ett borttagande ur produktionen av
            större arealer mindre bördiga jordar småningom leder till att
            överskottsproduktionen av jordbruksprodukter minskas och kanske
            försvinner, så kommer detta icke
          </p>
          <pb facs="riksdagen-motions-pdf/data/1966/mot_1966__fk__236/mot_1966__fk__236-003.pdf"/>
          <fw xml:id="i-HC2sRo78mgZNmc7MtfYZMn">
            6 Motioner i Första kammaren, nr 236 år 1966
          </fw>
          <p xml:id="i-5dPQivzVgunLHcgtJsGp9t">
            att ske under den närmaste femårsperioden. Man bör därför icke
            underskat- ta linodlingens betydelse ur denna synpunkt. Då linet
            försvinner, kommer det sannolikt i stor omfattning att ersättas
            med veteodling. Framför allt har linodlingen, såsom också uttalats
            i utredningen, be- tydelse ur beredskapssynpunkt. I sitt remissvar
            har överstyrelsen för eko- nomisk försvarsberedskap framhållit,
            att de av utredningen uppställda be- redskapskraven överstiger
            målsättningen för den försörjningsberedskap, som tillämpas i fråga
            om andra varor, som överstyrelsen lagrar. Linodlingen representerar
            emellertid ett så viktigt försörjningsområde, att en hög be- redskapsgrad
            här måste anses nödvändig. Om beredningsverket i Laholm behålles
            intakt, kan fiberproduktionen snabbt utökas vid avspärrning, var-
            igenom ett avsevärt ökat behov kan tillgodoses. Linfiber är den
            enda textil- råvara som, oberoende av importvaror, på detta sätt
            snabbt kan produceras inom landet. Vid behov kan i treskiftsdrift
            beredas drygt 3500 ton fiber per år med nuvarande fabriksutrustning,
            och med viss komplettering av maskinparken kan produktionen ökas
            ännu mer. En fördel med denna in- dustri är, att det avsevärda
            bränslebehovet under en avspärrning med knapphet på brännoljor
            kan tillgodoses med vedämnet i linstrået — skävor- na — som erhålles
            samtidigt med fiberproduktionen. Linfibern besitter vissa egenskaper,
            som gör den särskilt lämpad och i vissa fall oumbärlig vid framställning
            av en mängd för vårt folkhushåll viktiga artiklar. Bl. a. är linet
            den textilfiber, som besitter den största draghållfastheten. Därjämte
            har den särskilt stor motståndskraft mot solljusets nedbrytning
            samt mot röta. Dessa egenskaper, jämte flera andra, gör linfibern
            särskilt lämplig för tillverkning av exempelvis presennings- duk,
            brandslang, tältduk, skotråd m. fl. ur försvarssynpunkt viktiga
            varor. Det är föga realistiskt att tro, att en inbesparing av
            nuvarande stödbelopp på 1 900 000 kronor per år skulle uppväga
            de uppenbara nackdelar, som ett nedläggande av linodlingen kommer
            att medföra. Detta blir ännu mera tydligt, om hänsyn tages till
            att stödet icke utgår av skattemedel utan av importavgiftsmedel,
            som enligt riksdagens medgivande får användas till stödjande av
            jordbruksproduktionen. Då stödet till spånadslinodlingen in- går
            i det totalbelopp om 160 miljoner kronor per år, som jordbrukarna
            år- ligen får disponera för ändamålet, kommer sannolikt ett bortfall
            av ovan- nämnda knappt 2 miljoner till linodlingen icke att medföra
            motsvarande besparing utan endast en ökning av stödet till någon
            annan jordbrukspro- dukt. Enligt vår uppfattning har i den framlagda
            propositionen icke anförts bärande skäl för en indragning av stödet
            till spånadslinodlingen. I stället anser vi med stöd av vad ovan
            anförts spånadslinodlingen vara av sådan betydelse, att visst
            stöd till densamma bör utgå även i fortsättningen. Detta är nödvändigt
            främst ur beredskapssynpunkt. Situationen är ju den, att den betydelsefulla
            beredskapen på detta viktiga försörjningsområde kan
          </p>
          <pb facs="riksdagen-motions-pdf/data/1966/mot_1966__fk__236/mot_1966__fk__236-004.pdf"/>
          <fw xml:id="i-2Vd2ArkYAuw6bEjrjubsRN">
            Motioner i Första kammaren, nr 236 år 1966 7
          </fw>
          <p xml:id="i-GBWUSak15gLW5E8E87W6ek">
            upprätthållas till en förhållandevis låg kostnad, som dessutom
            inte drabbar det allmänna. Om en viss begränsning av stödet anses
            önskvärd, bör utredningsman- nens förslag läggas till grund för
            beslutet. Med hänsyn till att Linodlare- föreningen måste hinna
            kontraktera tillräckliga linarealer i god tid före vårbruket,
            måste frågan om stödet till linodlingen avgöras snarast möjligt.
            Med stöd av vad ovan anförts får vi hemställa, att riksdagen vid
            behandlingen av propositionen nr 11 måtte medge, att under 5-årsperioden
            1966/67—1970/71 stöd av införselavgiftsmedel må utgå till spånadslinodlingen
            enligt det förslag, som framlagts i det ovannämnda betän- kandet
            »&gt;Lin och hampa&gt;.
          </p>
          <p xml:id="i-Y9hmHsVQjv95hM7dPAzTDE">
            Stockholm den 25 januari 1966
          </p>
          <p xml:id="i-B6fEqmKpwbaELJbuogRhas">
            Axel Kristiansson Ebbe Ohlsson
          </p>
        </div>
      </div>
    </body>
  </text>
</TEI>
