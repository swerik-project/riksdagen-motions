<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__431/mot_1969__ak__431-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motion i Andra kammaren, nr 431 år 1969
          </p>
          <p>
            Nr 431
          </p>
          <p>
            Av herr Holmberg m. fl., angående inriktningen av socialpoliti-
            kens fortsatta utbyggnad.
          </p>
          <p>
            (Lika lydande med motion nr 372 i Första kammaren)
          </p>
          <p>
            I det under de senaste åren präglade begreppet trygghetspolitik
            torde inrymmas hela den människovårdande verksamhet som i takt
            med sam- hällets förändring kommit att bli alltmer omfattande.
            Socialpolitiken i dess traditionella bemärkelse utgör endast en
            del av hela det komplex av samhällsåtgärder som givit den moderna
            välfärdsstaten dess karaktär. Så torde exempelvis arbetsmarknadspolitiken,
            näringspolitiken, utbildnings- politiken, bostadspolitiken och
            inte minst miljöpolitiken utöva ett kanske många gånger avgörande
            inflytande på den sociala tryggheten. Denna inte- grering av olika
            trygghetsskapande insatser över hela det politiska fältet har
            också krävt ett större ansvarstagande från samhällets sida. Därigenom
            har människors livsvillkor och relationer radikalt ändrats, vilket
            i sin tur resulterat i krav på en fast grundad och effektivt planerad
            och genomförd socialpolitik i så vid bemärkelse, att den förmår
            tillgodose ett växande trygg- hetsbehov. Urbaniseringen har givit
            vår boende- och hemmiljö en helt ny karaktär. Modern höghusbebyggelse
            medför anonymitet, isolering och övergivenhet. Till följd av den
            ökade omflyttningen och den moderna tätortsbebyggel- sens framväxt
            har äldre tiders grannrelationer gått förlorade. Rapporter om
            ensamma och övergivna människor, som av en ren tillfällighet påträf-
            fats döda eller svårt sjuka i sina hyreslägenheter i tätorter,
            har givit skräm- mande besked på denna punkt. Inte heller familjegemenskapen
            känneteck- nas längre av den fasthet som tidigare gav sin prägel
            åt samhället. Ökade möjligheter att tillgodose de individuella
            önskemålen måste åt- följas av ökade krav på samhällsservice av
            olika slag, något som samhället i växande utsträckning måste tillgodose.
            Samhället har därför påtagit sig ett väsentligt större ansvar
            för den uppväxande generationens uppfostran och vård. Genom den
            tekniska utvecklingen har näringslivets strukturra- tionalisering
            likaledes ställt individen inför nya villkor. Hårdare arbetstakt
            och känslan av otrygghet på arbetsmarknaden bär vittnesbörd därom.
            Även i arbetslivet har således utvecklingen mot större enheter
            bidragit till att hos många människor framkalla en känsla av anonymitet
            och bristande trivsel.
          </p>
          <pb facs="riksdagen-motions-pdf/data/1969/mot_1969__ak__431/mot_1969__ak__431-002.pdf"/>
          <p>
            Motion i Andra kammaren, nr 431 år 1969 11
          </p>
          <p>
            Samhällets sekularisering har också resulterat i ökad oro och
            otrygghet. Den påtagliga normlösheten bland viss ungdom avslöjar
            den sekularise- rade människans allmänna osäkerhet. Denna osäkerhet
            försvårar individens anpassning till de många nya krav som samhällsutvecklingen
            ständigt ställer. Sådana anpassningssvårigheter blir allt vanligare,
            och därmed ökar kraven på sociala insatser. Samhällets sociala
            service är emellertid ofta låst i en så opersonlig och byråkratisk
            form att den ibland avhänder sig möjligheter att hjälpa. Att stora
            grupper av samhällsmedborgare känner främlingskap, makt- löshet
            och oro inför den pågående samhällsutvecklingen måste innebära,
            att de i framtiden bör ges en helt annan möjlighet till förståelse
            för, kon- troll av och medinflytande i den sociala utveckling,
            som samhället ytterst bär ansvar för. På så sätt kan den enskilda
            människan återfå de möjlig- heter till personlig integritet, ansvarstagande
            och medmänskligt bemö- tande som samhällsutvecklingen och i viss
            mån den förda politiken hittills frånhänt henne. Det kan konstateras
            att många människor i välfärdssam- hället inte endast känner en
            allmän oro och otrygghet. Dessutom finns in- slag av påtaglig
            misär. Dagens socialpolitik är uppbyggd kring huvudsak- ligen
            ett generellt trygghetsystem, där förmånernas storlek i princip
            är direkt proportionella mot förmånstagarnas respektive inkomster.
            Trots komplettering med ett system av mera konkreta, individuella
            åtgärder för de inkomstsvaga har man dock ej tillnärmelsevis lyckats
            lösa pro- blemen ens för de värst utsatta medborgarna. En översyn
            av socialpolitikens allmänna inriktning synes — inte minst mot
            denna bakgrund — erforderlig. Vid en sådan översyn bör också orsaken
            till människors ökade isolering och otrygghet närmare studeras.
            Ett sådant studium torde bana väg för en ny syn på den enskildes
            behov och det fram- tida samhällets socialpolitiska skyldigheter.
          </p>
          <p>
            Socialpolitikens allmänna målsättning
          </p>
          <p>
            Den hittills förda socialpolitiken har länge saknat en målsättningsdiskus-
            sion som är anpassad till de nya krav som det moderna samhället
            ställer på människorna. Värdet av ekonomiska faktorer har ofta
            överdrivits. I motsvarande grad har den enskilda människans förmåga
            och vilja till per- sonligt ansvarstagande ej givits tillräcklig
            betydelse. En tillräcklig differen- tiering efter individuella
            behov och önskemål har inte heller åstadkom- mits. Sekulariseringens
            följder har ej tillräckligt uppmärksammats i den socialpolitiska
            planeringen. Inte heller har den sociala betydelsen av närings-
            livets strukturrationalisering undersökts. Samma sak gäller de
            arbetsmark- nadspolitiska åtgärder som den enskilde i samband
            härmed blir föremål för. Samhället har i sin sociala verksamhet
            möjlighet att ge moraliskt stöd. Det allmänt hållna talet i skolans
            läroplaner om »demokratins principer
          </p>
          <pb facs="riksdagen-motions-pdf/data/1969/mot_1969__ak__431/mot_1969__ak__431-003.pdf"/>
          <p>
            12 Motion i Andra kammaren, nr 431 år 1969
          </p>
          <p>
            om tolerans, samverkan och likaberättigande mellan kön ete.&gt;
            röjer en viss ideologisk inriktning, som dock kommer till klarare
            uttryck i fortsättningen: »Att väcka respekt för sanning och rätt,
            för människans egenvärde, för människolivets okränkbarhet och
            därmed rätten till personlig integritet är en huvuduppgift också
            för den sociala fostran, som skolan skall omfatta.» All av samhället
            bedriven verksamhet — och i synnerhet socialpolitisk verksamhet
            — borde djupast syfta till att aktivt förmedla och leva upp till
            denna för det kristna västerländska kulturarbetet så grundläggande
            syn på individen. Den sociala verksamheten, som i dag med stor
            framgång handhaves av olika frivilliga organisationer av ideell
            karaktär, borde tjäna som samhällets förebild i detta avseende.
            Frälsningsarméns uppsökande verksamhet i de större städernas slumområden,
            liksom ideella organisa- tioners institutionsvård av t.ex. alkoholister
            utgör med sin kristna, ideella bakgrund ett värdefullt komplement
            till den sociala verksamhet, som i sam- hällelig regi lätt kan
            få ett drag av byråkrati och opersonlighet. Att medelst ett ökat
            stöd till och ett utökat samarbete med dessa frivilliga organisationer
            bredda basen för den samlade sociala hjälpverksamheten och därmed
            öka utbudet av social service och kanske t.o.m. möjliggöra en
            viss valfrihet därvidlag måste anses som en för samhället ytterst
            ange- lägen uppgift. Det finns all anledning att ifrågasätta den
            inriktning som alltmer kom- mit att känneteckna dagens socialpolitik.
            Visserligen har satsningen på ett generellt socialförsäkringssystem
            tillförsäkrat merparten samhällsmed- borgare en god ekonomisk
            trygghet. Men den allmänna försäkringen löser t. ex. inte problemet
            med den rena misären i de större städernas slumom- råden. Därför
            synes det erforderligt med en inriktning av socialpolitikens fortsatta
            utbyggnad mindre på den generella stödformen (som trots sin nuvarande
            omfattning ännu varken förmått lösa de mera generella eller de
            mera speciella sociala problemen), mer på individuella åtgärder.
            Syftet bör vara att man i det sociala fältarbetet på ett nytt
            sätt söker ta fasta på varje enskild människas socialt och miljömässigt
            betingade situation och med ledning av dessa informationer samordna
            tidigare alltför isolerade åt- gärder till s. k. &gt;paketlösningar&gt;.
          </p>
          <p>
            Sociologisk forskning och social planering
          </p>
          <p>
            Olika studier av dem som döljer sig bakom statistiken över välfärdssta-
            tens sociala misär har visat att de nyinflyttade, frånskilda och
            ensamstå- ende utgör huvuddelen av de hemlösa människor som nu
            är så talrikt före- kommande i större städer. Vissa gemensamma
            karakteristika har också konstaterats vid studier av de ungdomar
            som faller offer för narkotika och alkohol och som uppvisar mer
            eller mindre kriminell belastning. Det har därvid uppmärksammats
            att den sociala situationen i hög grad går i arv
          </p>
          <pb facs="riksdagen-motions-pdf/data/1969/mot_1969__ak__431/mot_1969__ak__431-004.pdf"/>
          <p>
            Motion i Andra kammaren, nr 431 år 1969 13
          </p>
          <p>
            från föräldrar till barn, vilket ytterligare framhäver behovet
            av en effek- tivare socialpolitisk metodik i syfte att bryta den
            onda cirkel i vilken många sociala problem har sin upprinnelse
            och i vilken de konserveras. En inten- sifierad forskning på det
            sociala fältet torde bäst kunna anvisa riktlinjerna för den integrerade
            hjälpverksamhet som därvid blir nödvändig. Genom en sådan forskningsverksamhet
            möjliggöres också införandet av effektiv social planering, där
            utrymme kan ges för ökat medinflytande från den en- skildes sida.
          </p>
          <p>
            Integrerad hjälpverksamhet
          </p>
          <p>
            Lämpligheten av att stödja den frivilliga hjälpverksamhet, som
            bedrives av olika ideella organisationer, och samordna den med
            samhällets egen har redan framhållits. En annan åtgärd syftande
            till ökad integrering är att ompröva den skarpa gränsdragningen
            mellan olika vårdformer och typer av vård. Redan nu förekommer
            en långtgående integrering av t. ex. kropps- och mentalsjukvården.
            Förhållandet mellan social- och kriminalvård borde på samma sätt
            kunna bli föremål för översyn. Principiellt sett borde samarbetet
            mellan samtliga vårdformer och vård- typer kunna väsentligt fördjupas.
            De vanliga kroppssjukhusen borde så- lunda ha betydligt större
            möjligheter att ge de patienter som drabbas av de nu allt vanligare
            stressjukdomarna möjlighet till psykologisk rådgiv- ning. På samma
            sätt borde fångvårdens krav på ökade resurser i detta avseende
            ges hög prioritet. Det är också väsentligt att möjligheter skapas
            till utbildning av särskild s.k. socialpolis. I själva verket
            torde en långt- gående samverkan mellan olika vårdande myndigheter
            vara en förutsätt- ning för den framtida satsning på socialpolitiska
            »paketlösningar»&gt; som tidigare förordats. En typ av integrering
            representeras av den miljöinriktade socialpolitik som med utgångspunkt
            från den s.k. familjevårdsprincipen inte endast söker lösa den
            enskildes omedelbara problem utan också tar sig an vederbörandes
            närmaste omgivning. Alkoholisternas anhöriga torde exempelvis
            kunna ge ett helt annat och mera positivt stöd, om samhällets
            rådgivande verksamhet i större utsträckning också kom dessa till
            godo. Detsamma gäller t. ex. för- äldrarna till de ungdomar som
            hemfaller till narkotikamissbruk och i övrigt alla de kategorier
            av människor som enligt olika forskningsresultat tycks löpa särskild
            risk att möta sociala problem. Samhällets arbetsmark- nadspolitiska
            verksamhet kommer också in i bilden. Den enskilde torde i en situation
            av friställning, omskolning och eventuell flyttning från hem-
            orten till en främmande miljö sannolikt icke uteslutande vara
            i behov av ekonomiskt stöd utan också av psykologisk rådgivning
            och viss social väg- ledning. Samma sak gäller de människor, ofta
            män, som efter en skilsmässa har svårt att finna sig till rätta
            i samhället och lätt råkar på drift. Ökad
          </p>
          <pb facs="riksdagen-motions-pdf/data/1969/mot_1969__ak__431/mot_1969__ak__431-005.pdf"/>
          <p>
            14 Motion i Andra kammaren, nr 431 år 1969
          </p>
          <p>
            satsning på rådgivningsbyråer och på en ökad informations- och
            kontakt- verksamhet över huvud taget vore av största betydelse
            för denna verk- samhet.
          </p>
          <p>
            Social service
          </p>
          <p>
            En mera servicemedveten inställning från samhällets sida skulle
            ytter- ligare kunna förbättra kontakten mellan de vårdande instanserna
            och de en- skilda människorna och därigenom bereda väg för en
            bättre fungerande, förebyggande vård. För att kunna reservera
            institutionsvården för de verk- ligt behövande bör en inriktning
            mot en öppen, uppsökande vårdverksam- het av hemsjukvårdskaraktär
            prövas, framför allt bland de äldre och handi- kappade. I allmänhet
            torde till stor del viss social service, såsom rådgivning och
            allmän kurativ verksamhet, med fördel kunna ske i form av hembesök.
            Över huvud taget är det önskvärt att den sociala servicen i möjligaste
            mån decentraliseras och därigenom blir mera lättillgänglig för
            gemene man. Organiserad barntillsyn, exempelvis, bör finnas tillgänglig
            inom varje en- skilt bostadsområde, för att långa och tröttsamma
            resor till och från dag- hem — och motsvarande — för såväl föräldrar
            som barn skall kunna und- vikas. Särskild hänsyn måste också tagas
            till de äldres och de handikappa- des bekvämlighet när det gäller
            den sociala planeringen av allmän social serviceverksamhet. Genom
            decentraliserad social service bör man kunna undvika mycket av
            den institutionella stelhet som på sina håll anses råda och föranleda
            so- ciala kostnader. Sammanfattningsvis vill vi under hänvisning
            till det ovan anförda så- lunda betona vikten av att
          </p>
          <p>
            socialpolitikens fortsatta utbyggnad inriktas mindre på generella
            stöd- former, mer på individuella åtgärder,
          </p>
          <p>
            den sociala hjälpverksamhet, som bedrivs av ideella organisationer,
            får ett ökat stöd från samhällets sida,
          </p>
          <p>
            genom utbyggd sociologisk forskning lägga grunden för en långtgående
            integrering och samverkan mellan olika vårdmyndigheter, vårdformer
            och vårdtyper i såväl samhällelig som frivillig regi,
          </p>
          <p>
            utifrån erfarenheterna av en utbyggd sociologisk forskning lägga
            grun- den för effektiv social planering,
          </p>
          <p>
            öka den enskilda människans möjligheter till aktivt medinflytande
            i planeringen och driften av olika verksamheter inom den sociala
            sektorn,
          </p>
          <p>
            verka för en utveckling mot en mera serviceinriktad social verksamhet.
          </p>
          <pb facs="riksdagen-motions-pdf/data/1969/mot_1969__ak__431/mot_1969__ak__431-006.pdf"/>
          <p>
            Motion i Andra kammaren, nr 431 år 1969 15
          </p>
          <p>
            Under åberopande av det anförda hemställes, att riksdagen hos
            Kungl. Maj:t måtte hemställa att före- varande motion överlämnas
            till den år 1968 tillkallade social- utredningen.
          </p>
          <p>
            Stockholm den 28 januari 1969
          </p>
          <p>
            Yngve Holmberg (m) Gösta Bohman (m) Leif Cassel (m) Rolf Eliasson
            (m) Carl Eric Hedin (m) Astrid Kristensson (m) i Moholm
          </p>
          <p>
            Tage Magnusson (m) Karin Wetterström (m) i Borås
          </p>
        </div>
      </div>
    </body>
  </text>
</TEI>
