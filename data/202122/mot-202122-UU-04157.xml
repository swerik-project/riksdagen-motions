<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UU-04157">
  <teiHeader>
    <fileDesc>
      <titleStmt>
        <title>Utgiftsområde 7 Internationellt bistånd</title>
        <author corresp="i-9xarzmckV5SS8EyJPN5b3x">av Hans Wallmark m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4157 av Hans Wallmark m.fl. (M)</title>
          <idno type="rdwebb">H9024157</idno>
          <rs type="number">4157</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H9024157/text</ref>
          <ref type="dokument_url_html">http://data.riksdagen.se/dokument/H9024157</ref>
          <ref type="dokumentstatus_url_xml">http://data.riksdagen.se/dokumentstatus/H9024157</ref>
          <ref type="docx">http://data.riksdagen.se/fil/1B17EE4D-2572-45F3-BF8D-D1D417399F3F</ref>
          <ref type="pdf">http://data.riksdagen.se/fil/82A3EF0D-CF37-400F-B780-A1FB6BA375FA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J6HemNwzcYVLs5m9EZ9Tmt</idno>
            <name>Hans Rothenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GJLL78ePjJhSXVWBYyRW8t</idno>
            <name>Margareta Cederfelt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-KoABdAPF5wcu7bTLEqhj3Z</idno>
            <name>Helena Storckenfeldt</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-Cra5nQddjHrLZ1HQdG8brd" type="signed"/>
        <correspContext corresp="i-Cra5nQddjHrLZ1HQdG8brd">
          <note type="signatory" corresp="i-9xarzmckV5SS8EyJPN5b3x"/>
          <note type="signatory" corresp="i-J6HemNwzcYVLs5m9EZ9Tmt"/>
          <note type="signatory" corresp="i-GJLL78ePjJhSXVWBYyRW8t"/>
          <note type="signatory" corresp="i-KoABdAPF5wcu7bTLEqhj3Z"/>
        </correspContext>
        <correspAction xml:id="i-6D9WKLRkRSDmZFa6CSvnSH" type="submitted">
          <date when="2021-10-05"/>
          <time when="17:24:54"/>
        </correspAction>
        <correspAction xml:id="i-DqocZHLnooCM5rL8UWbWeo" type="reviewed">
          <date when="2021-10-06"/>
          <time when="17:22:00"/>
        </correspAction>
        <correspAction xml:id="i-7SX4ozGmMKBgyyvFRtuNeA" type="referred">
          <date when="2021-10-14"/>
        </correspAction>
        <correspAction xml:id="i-QSc8DrwLC1qAT1xikQvrWh" type="assigned">
          <date when="2022-06-21"/>
          <time when="15:47:41"/>
        </correspAction>
        <correspContext corresp="i-QSc8DrwLC1qAT1xikQvrWh">
          <ref type="assignedTo">Utrikesutskottet</ref>
        </correspContext>
        <correspAction xml:id="i-T6pqojcUtNdRWTPEUYv5pa" type="behandlas_i"/>
        <correspContext corresp="i-T6pqojcUtNdRWTPEUYv5pa">
          <ref type="uppgift">2021/22:UU2</ref>
          <ref type="ref_dok_id">H901UU2</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LNUYYeNWehRiicHXSuobag" type="behandlas_i"/>
        <correspContext corresp="i-LNUYYeNWehRiicHXSuobag">
          <ref type="uppgift">2021/22:UU11</ref>
          <ref type="ref_dok_id">H901UU11</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU11</ref>
          <ref type="ref_dok_titel">Vissa säkerhetspolitiska frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DmJEjZ7bAbN56Put9Y6tKC" type="behandlas_i"/>
        <correspContext corresp="i-DmJEjZ7bAbN56Put9Y6tKC">
          <ref type="uppgift">2021/22:UU6</ref>
          <ref type="ref_dok_id">H901UU6</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU6</ref>
          <ref type="ref_dok_titel">Internationellt utvecklingsbistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RssYwb42b1jGxjGkNVAesd" type="behandlas_i"/>
        <correspContext corresp="i-RssYwb42b1jGxjGkNVAesd">
          <ref type="uppgift">2021/22:UU8</ref>
          <ref type="ref_dok_id">H901UU8</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU8</ref>
          <ref type="ref_dok_titel">Riksrevisionens rapport om svenskt bistånd till multilaterala organisationer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GSKnVo76fZyS95MwrmSb24" type="motHeader">
        <div xml:id="i-DnJPfSErZKfSxtnjWg19iK" type="motTitle">
          Motion till riksdagen 2021/22:4157 av Hans Wallmark m.fl. (M)
          Utgiftsområde 7 Internationellt bistånd
        </div>
      </div>
      <div xml:id="i-Svc8Tj2uQefxpeuvRhSBZV" type="motBody">
        <div xml:id="i-PFbgW5VxnGKs7JfLRNmdmg" type="motProposal" subtype="förslag">
          <head xml:id="i-26TtGpHZG8yzJ6GpeHWNKH">
            Förslag till riksdagsbeslut
          </head>
          <list xml:id="i-L2iNqiJfbPZepYcsuSCFoV" style="ol">
            <item xml:id="i-MEb8Z1Q2qn6FpzBZrQLDWR">
              Riksdagen anvisar anslagen för 2022 inom utgiftsområde 7 Internationellt
              bistånd enligt förslaget i tabell 1 i motionen.
            </item>
            <item xml:id="i-KgHz3kPhtdDh5FUu8PKnuV">
              Riksdagen ställer sig bakom det som anförs i motionen om att
              kostnaderna för biståndet måste utvärderas mot förväntade resultat
              och vägas mot andra akuta behov i Sverige och tillkännager detta
              för regeringen.
            </item>
            <item xml:id="i-Lh31wvUtyhwe9tDBtsz19X">
              Riksdagen ställer sig bakom det som anförs i motionen om att
              det traditionella utvecklingsbiståndet bör präglas av en vision
              om att det en dag ska kunna upphöra och tillkännager detta för
              regeringen.
            </item>
            <item xml:id="i-Q8uaSkrSjEZ1zb8FL29iVs">
              Riksdagen ställer sig bakom det som anförs i motionen om att
              utbetalningsmålet om 1 procent av Sveriges BNI bör övergå till
              en fyraårig biståndsram och tillkännager detta för regeringen.
            </item>
            <item xml:id="i-LgE7E1u44kAZKeZw1DADkk">
              Riksdagen ställer sig bakom det som anförs i motionen om att
              utreda en reform av Sida i syfte att dimensionera och organisera
              myndigheten givet övergången till fyraåriga biståndsramar och
              de prioriteringar vi pekar ut och tillkännager detta för regeringen.
            </item>
            <item xml:id="i-XL1ZTkNTcG89BtpCr8UkMk">
              Riksdagen ställer sig bakom det som anförs i motionen om ett
              mer fokuserat bistånd och tillkännager detta för regeringen.
            </item>
            <item xml:id="i-3c2Qg9WNzYnfY5GXNVXEQq">
              Riksdagen ställer sig bakom det som anförs i motionen om att
              arbeta efter principerna ”mer för mer” och ”mindre för mindre”
              där mottagarländer prioriteras utifrån framgångsrikt reformarbete
              vad gäller demokrati och antikorruption, och detta tillkännager
              riksdagen för regeringen.
            </item>
            <item xml:id="i-A4eRhwch7qjit1Srs6vRad">
              Riksdagen ställer sig bakom det som anförs i motionen om att
              humanitärt bistånd som andel av biståndet behöver öka och tillkännager
              detta för regeringen.
            </item>
            <item xml:id="i-BUASLpnaYyh9tNrQPoCBvR">
              Riksdagen ställer sig bakom det som anförs i motionen om näringslivets
              centrala roll i genomförandet av Agenda 2030 och betydelsen av
              en politik som främjar tillväxt för att målen i agendan ska uppnås
              och tillkännager detta för regeringen.
            </item>
            <item xml:id="i-4KMtLpJJX5dc7ru3zAUsfz">
              Riksdagen ställer sig bakom det som anförs i motionen om att
              Sveriges bistånd i större utsträckning än i dag bör villkoras
              och tillkännager detta för regeringen.
            </item>
            <item xml:id="i-XVo8gAZsX1x3XL97y3aEbb">
              Riksdagen ställer sig bakom det som anförs i motionen om att
              driva på för att reformera och modernisera OECD-Dacs regelverk
              och tillkännager detta för regeringen.
            </item>
            <item xml:id="i-FWHKZcTeAFzdJ3gpg5uSvt">
              Riksdagen ställer sig bakom det som anförs i motionen om att
              Sverige ska vara tydligt och ställa höga krav på sina samarbetspartner
              i biståndet när det gäller resultatfokus och redovisning och att
              Sverige ska vara berett att ompröva sitt biståndsengagemang när
              kraven inte uppfylls, och detta tillkännager riksdagen för regeringen.
            </item>
            <item xml:id="i-3nyQVxoxDM1Dw3BWDnBkfX">
              Riksdagen ställer sig bakom det som anförs i motionen om att
              det krävs en översyn och analys av kärnstödet till de multilaterala
              organisationerna för att kunna ta ställning till var biståndsmedlen
              gör mest nytta och tillkännager detta för regeringen.
            </item>
            <item xml:id="i-86fnfby9NXtexZWCTQQezp">
              Riksdagen ställer sig bakom det som anförs i motionen om att
              Sidas arbete med garantier bör stärkas och tillkännager detta
              för regeringen.
            </item>
            <item xml:id="i-WPaX56EkKQgKwqwAUQ6YZG">
              Riksdagen ställer sig bakom det som anförs i motionen om att
              införa en resultatgaranti för biståndet och tillkännager detta
              för regeringen.
            </item>
            <item xml:id="i-17smYoLhASgqetX4GWriL4">
              Riksdagen ställer sig bakom det som anförs i motionen om att
              införa en korruptionsgaranti och tillkännager detta för regeringen.
            </item>
            <item xml:id="i-T9gvHdbYHndoYLq8iy1PHW">
              Riksdagen ställer sig bakom det som anförs i motionen om en bred
              utvärdering av Sveriges insatser i Afghanistan och tillkännager
              detta för regeringen.
            </item>
            <item xml:id="i-JkDTDnsndpWTExGFQxzkMy">
              Riksdagen ställer sig bakom det som anförs i motionen om ökat
              klimatbistånd med syftet att sänka utsläppen globalt och tillkännager
              detta för regeringen.
            </item>
            <item xml:id="i-BcM1B3zNPhudDB7Do1hjPe">
              Riksdagen beslutar att bemyndiga regeringen att under 2022 ingå
              ekonomiska åtaganden som inklusive tidigare åtaganden medför behov
              av framtida anslag på högst de belopp och inom de tidsperioder
              som anges i tabell 2 i motionen.
            </item>
          </list>
        </div>
        <div xml:id="i-MyQhNhvwznNsuvLN3VUAJY" type="motContent">
          <head xml:id="i-Lv1WBoX9EKvTXGBSw5FTRh" type="h1">
            Förslag till anslagsfördelning
          </head>
          <head xml:id="i-W2Bq9A5zVUvhwQZyTSarvk" type="h2">
            Anslagsförslag 2022 för utgiftsområde 7 Internationellt bistånd
          </head>
          <p xml:id="i-PX2RuhnnMWD1P1CTAG4hGy">
            Tabell 1 Moderaternas förslag till anslag för 2022 uttryckt som
            differens gentemot regeringens förslag
          </p>
          <p xml:id="i-Gxc9ZA7ucH4fXuHMy2bxaP">
            Tusental kronor
          </p>
          <table xml:id="i-NCgcSiPfYGyf9Tfr16efVF">
            <row xml:id="i-Xc8b4Ffa4fwW69pT4QDjrn" style="label">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen
              </cell>
            </row>
            <row xml:id="i-JKppUr8W1rwNAj2SNHmUF3">
              <cell>
                1:1
              </cell>
              <cell>
                Biståndsverksamhet
              </cell>
              <cell>
                49 985 150
              </cell>
              <cell>
                −13 010 000
              </cell>
            </row>
            <row xml:id="i-4nyvBqybR4EhznZWAveuGs">
              <cell>
                1:2
              </cell>
              <cell>
                Styrelsen för internationellt utvecklingssamarbete (Sida)
              </cell>
              <cell>
                1 652 317
              </cell>
              <cell>
                ±0
              </cell>
            </row>
            <row xml:id="i-Rqnp4mdtwmDFKZM1tfpvCd">
              <cell>
                1:3
              </cell>
              <cell>
                Nordiska Afrikainstitutet
              </cell>
              <cell>
                17 308
              </cell>
              <cell>
                ±0
              </cell>
            </row>
            <row xml:id="i-X7zMJ7BgxBHBptkk6JPx31">
              <cell>
                1:4
              </cell>
              <cell>
                Folke Bernadotteakademin
              </cell>
              <cell>
                213 367
              </cell>
              <cell>
                ±0
              </cell>
            </row>
            <row xml:id="i-AxtASbvr27gCNRAvSidMcN">
              <cell>
                1:5
              </cell>
              <cell>
                Riksrevisionen: Internationellt utvecklingssamarbete
              </cell>
              <cell>
                50 000
              </cell>
              <cell>
                ±0
              </cell>
            </row>
            <row xml:id="i-4hXYKEXniux4C4L7U8LWW7">
              <cell>
                1:6
              </cell>
              <cell>
                Utvärdering av internationellt bistånd
              </cell>
              <cell>
                21 620
              </cell>
              <cell>
                ±0
              </cell>
            </row>
            <row xml:id="i-TjP5pddvKUtSgim1GrYgVZ">
              <cell>
                Summa
              </cell>
              <cell>
                51 939 762
              </cell>
              <cell>
                −13 010 000
              </cell>
            </row>
            <row xml:id="i-54Ho9pfS6LB5M7JS1W2xfU"/>
          </table>
          <head xml:id="i-EH4TF8EwdhUvFbrS7gurbB" type="h1">
            Politikens inriktning
          </head>
          <p xml:id="i-PjgNT3VDAXBuCsxbXtgJPY">
            Det svenska engagemanget i världen ska präglas av en sammanhållen
            linje som tar sin utgångspunkt i Sveriges intressen och värderingar.
            Mänskliga fri- och rättigheter, demokrati, rättsstat samt marknadsekonomi
            ska alltid vara vägledande i arbetet med att tillvarata Sveriges
            intressen.
          </p>
          <p xml:id="i-CqMpUznawnzFmQZCPNCJ9x">
            Det är inte bistånd som driver utveckling. Marknadsekonomin,
            äganderätten och en fri handel utgör grunden för utveckling och
            för att skapa hållbart välstånd för människor. Enskilda människor
            med idéer och som vågar sig på att förverkliga sina drömmar gör
            världen bättre. Vad gäller Sveriges traditionella biståndspolitik
            måste fokuset därför alltid vara att gå från bistånd till handel
            (from aid to trade). Målet för politiken måste vara att det traditionella
            biståndet en dag ska upphöra.
          </p>
          <p xml:id="i-NGew6JgvvziQkhuZRvKqQP">
            För att nå ett biståndsoberoende och gå från bistånd till handel
            krävs ett reformerat bistånd och en förmåga till nyfikenhet, nytänkande
            och innovation. Utöver den tydliga målsättningen om att gå från
            bistånd till handel föreslår Moderaterna en ny budgeteringsprincip
            för biståndet, ett mer fokuserat bistånd, att en större andel
            av biståndet bör fokuseras mot katastrofbistånd liksom tydligare
            kontroll och uppföljning av biståndet.
          </p>
          <head xml:id="i-GKv7jp4pughmrBx5uQUQr2" type="h2">
            Att sammanhållet värna Sveriges intressen
          </head>
          <p xml:id="i-EvFLjEEt3Wo5evhoj1Nw8p">
            Lika viktigt som det är att konstatera att det traditionella
            utvecklingsbiståndet ska präglas av en vision att en dag kunna
            upphöra, lika viktigt är det att konstatera att svensk biståndspolitik
            är en del av svensk utrikespolitik och därför måste ligga i linje
            med svenska intressen.
          </p>
          <p xml:id="i-4kkGCH7GmSN6AtBdhy4SUB">
            Från Moderaternas sida är det självklart att det svenska engagemang
            i världen ska ses som en helhet. Vad gäller utvecklingsbistånd
            ska vi ge stöd till den typen av projekt som ligger i linje med
            svenska värderingar. Kontrollen måste vara mycket god – inga svenska
            skattemedel ska försvinna i korruption eller hamna i fickorna
            på odemokratiska ledare som inte respekterar rättsstatens principer,
            demokrati eller mänskliga rättigheter.
          </p>
          <p xml:id="i-4iCSjRDuiVp9brGAeemL1V">
            Sverige ska vara tydligt och ställa höga krav på sina samarbetspartners
            i biståndet när det gäller resultatfokus, korruptionsbekämpning
            och redovisning. Sverige ska också vara berett att ompröva sitt
            biståndsengagemang när kraven inte uppfylls.
          </p>
          <p xml:id="i-FhsyiHCKXb1pES29XLPNsm">
            Det är också viktigt att ställa storleken på biståndet mot de
            behov som finns i Sverige. Biståndsbudgeten har till följd av
            målet om att en procent av BNI ska läggas på bistånd tredubblats
            på 20 år. Sverige ska vara med och ta ansvar i en svår värld,
            men att som i dag lägga nästan dubbelt så mycket på internationellt
            bistånd som på polismyndigheten är en felaktig prioritering. Sveriges
            statsbudget är inte oändlig och det är väsentligt att säkerställa
            att de insatser som finansieras genom svenskt bistånd leder till
            resultat. Därför prioriterar Moderaterna annorlunda i vår budget
            och sänker biståndsramen.
          </p>
          <p xml:id="i-NDwM7HAWRbG1HuwuBMZiJh">
            Det är vidare betydelsefullt att i större utsträckning villkora
            biståndet. Det är i dag ett omfattande problem att vissa länder
            inte tar emot egna medborgare som blivit utvisade från Sverige.
            Länder som genom sitt agerande bidrar till att skapa problem i
            Sverige bör inte motta svenskt bistånd.
          </p>
          <p xml:id="i-3zuztYRpR6DGF2qU9R8tFZ">
            Det finns regler om vad som får räknas som bistånd och inte,
            dessa regler fastslås av biståndskommittén OECD-DAC. Enligt regelverket
            får vissa kostnader kopplade till flyktingmottagande klassas som
            bistånd. Det gäller bland annat kostnader för frivilligt återvändande
            av asylsökande. Sverige har tidigare använt medel ur biståndsbudgeten
            för frivilligt återvändande av flyktingar men från och med höständringsbudget
            för 2016 ingår inte längre dessa kostnader i den svenska biståndsramen.
            Moderaterna anser att dessa kostnader bör ingå i biståndsramen
            och att Sverige bör driva på för förändrade regler så att fler
            kostnader som i dag inte kan klassas som bistånd kan göra det.
          </p>
          <head xml:id="i-WnAnLije2M41Gc5eJJsRxh" type="h2">
            Utrikespolititikens många verktyg
          </head>
          <p xml:id="i-8hsBvCqVN5nAinjRGPrWEx">
            Det är viktigt att konstatera att det traditionella biståndet
            endast är ett verktyg av många för att bekämpa fattigdom och förtryck.
            Sverige är och ska vara en stark röst i världen för mänskliga
            rättigheter, jämställdhet, demokrati och rättsstatens principer.
            Det finns många sätt, utöver det traditionella biståndet, för
            Sverige att försvara och främja våra värderingar och principer
            i utlandet.
          </p>
          <p xml:id="i-84QiQXQDUSfMHaU4M8MiDs">
            Vi ser i dag hur andra stater, med intressen och värderingar
            som skiljer sig från våra, försöker stärka sitt globala inflytande.
            Dels skapas nya multilaterala samarbeten utanför de etablerade
            organisationerna, dels ökar auktoritära stater sitt engagemang
            i olika FN-organ.
          </p>
          <p xml:id="i-RWewVg4F6WxJjGfpJeJqbF">
            Utvecklingen riskerar att få negativa konsekvenser för internationellt
            samarbete såväl som Sveriges förmåga att vara med och forma normer
            och standarder, vilket är avgörande för vårt lands välstånd.
          </p>
          <p xml:id="i-Mdu1N8AHQDhsrcxTr9pSpY">
            Sverige har en lång historia av globalt engagemang, inte minst
            genom FN-systemet genom vilket mer än hälften av Sveriges biståndsbudget
            kanaliseras. I regeringens resultatskrivelse om utvecklingssamarbete
            och humanitärt bistånd genom multilaterala organisationer som
            lämnades till riksdagen våren 2020 konstaterades att FN-systemet
            består av över 200 organisationer och att Sverige är en av de
            större givarna till ett flertal organisationer.
          </p>
          <p xml:id="i-9QankthA33HLqeKNp45zE4">
            Ett välfungerande utvecklingssamarbete och ett framgångsrikt
            svenskt engagemang i de multilaterala organisationerna förutsätter
            ett strategiskt och samlat förhållningssätt som tar sin utgångspunkt
            i våra politiska prioriteringar.
          </p>
          <p xml:id="i-CzS3B8QYkgyZPc1h3tshT4">
            Sverige bör utifrån svenska prioriteringar och var biståndet
            gör mest nytta strategiskt fokusera det multilaterala biståndet
            och kärnstödet till ett minskat antal organisationer jämför med
            idag. De multilaterala organisationer som Sverige ger stöd till
            ska vara organisationer där Sverige har god kontroll och inflytande.
            I egenskap av att vara en stor givare till internationella organisationer
            måste Sverige kunna ställa krav för att värna våra intressen i
            en allt mer oförutsägbar värld.
          </p>
          <p xml:id="i-ShF1qFMEZh3ufjcBwCZr8P">
            Ett starkt svenskt engagemang i EU är en förutsättning för att
            nå genomslag i FN. Sverige bör verka för att EU:s förmåga att
            agera gemensamt, framförallt i frågor som rör mänskliga rättigheter
            och demokrati stärks.
          </p>
          <p xml:id="i-HsdNth2GAh4nosgPwxUhZj">
            Vidare är Sveriges utlandsmyndigheter viktiga i arbetet för demokrati,
            mänskliga rättigheter och rättsstatens principer. Att säkerställa
            att Sveriges ambassader i odemokratiska länder har tillräckliga
            resurser för att exempelvis bevaka rättegångar mot oppositionella
            är ett sätt för Sverige att markera mot odemokratiska regimer
            och verka för våra värderingar.
          </p>
          <head xml:id="i-KYJW2sPgM1jDxUA4J6k3GF" type="h2">
            Långsiktighet, kontroll och fokusering
          </head>
          <p xml:id="i-E1yprTNHKMacL2c3sdSFW4">
            Svenskt bistånd ska leda till resultat. Moderaterna vill därför
            i högre grad fokusera biståndet till ett färre antal organisationer,
            länder och tematiska områden. Sverige ska vara med och finansiera
            utvecklingsbistånd där vi kan bidra med ett tydligt mervärde.
          </p>
          <p xml:id="i-KJCh8xaanBQCgnJNbpBf6n">
            Dagens modell med ett utbetalningsmål för biståndet har varit
            dåligt och bidragit till att debatten i stort sett enbart fokuserat
            på den summa pengar som spenderas, snarare än vilket resultat
            som uppnås. Moderaterna har därför föreslagit en ny budgeteringsprincip
            för biståndet, en fyraårig budgetram istället för dagens modell
            där en procent av BNI läggs på bistånd. Inriktningen och anslaget
            för biståndet bör föreslås till riksdagen i en biståndsproposition
            på samma sätt som infrastruktur- eller forskningspropositionen.
            Under nästa mandatperiod vill vi göra denna övergång från ett
            utbetalningsmål till en fyraårig budgetram för biståndet.
          </p>
          <p xml:id="i-BoyYWd82Q5zPdVY89Sdadw">
            Utöver förändrad budgeteringsmodell ser Moderaterna ett behov
            av att förbättra uppföljningen och styrningen av biståndet. Diskrepansen
            mellan pengarna som betalas ut till olika biståndsprojekt och
            pengarna som läggs på granskning och uppföljning får inte vara
            för stor, vi måste ha resurser att säkerställa att de medel vi
            lägger på bistånd leder till resultat. I takt med att Sveriges
            biståndsram historiskt har ökat har inte motsvarande ökning skett
            vad gäller summan vi lägger på kontroll och uppföljning. För att
            säkerställa att svenskt bistånd faktiskt leder till resultat och
            för att säkerställa att svenskt bistånd inte försvinner i korruption
            behöver medlen vi lägger på kontroll och uppföljning av bistånd
            öka. Sida och UD behöver också agera mycket mer snabbfotat och
            agera när uppgifter om korruption eller andra felaktigheter framkommer.
            Det ska inte råda några som helst tvivel om att de organisationer
            Sverige samarbetar med inom biståndet är effektiva och delar svenska
            värderingar. Framkommer nya uppgifter måste bistånd snabbt kunna
            frysas under tiden uppgifterna utreds. Sidas arbete behöver reformeras
            för att arbeta utifrån nya förutsättningar som en fyraårigbudgetram
            medför och för att kunna arbeta mer med kontroll och uppföljning.
          </p>
          <p xml:id="i-GAb676oa7KAduGmzraYzWJ">
            Svenskt utvecklingssamarbete kan inte göra allt, med där det
            verkar ska svenska skattebetalare se resultat. Moderaternas utgångspunkt
            är att utvecklingssamarbetet bör fokusera på det som är effektivt,
            det som Sverige varit historiskt bra på och det som ligger i svenska
            utrikespolitiska intressen. Tematiska områden som Moderaterna
            ser som särskilt viktiga för det traditionella utvecklingssamarbetet
            är global hälsa så som vaccinationer, klimat och miljö, jämställdhet
            så som flickors rätt till utbildning och SRHR samt institutionsbyggande.
            Att genom utvecklingssamarbete exempelvis bistå med kunskap kring
            att bygga upp fungerande lantmäteriverk för att stärka äganderätten
            och göra det tydligt vem som äger vilken mark, eller bistå med
            kunskap om hur vi byggt upp vår riksrevision för att granska oegentligheter
            i statsförvaltningen är värdefullt och kan vara utvecklingssamarbete
            som leder till positiva resultat. Samtliga biståndssamarbeten
            ska vara transparenta och leda till resultat.
          </p>
          <p xml:id="i-4fYKPucKqV8uKYdmWZrBcQ">
            Klimatförändringarna är en av vår tids stora ödesfrågor och en
            fråga som vi måste lösa globalt. Tydliga tecken visar att klimatförändringarna
            är här. Allt fler extremväder, skyfall med översvämningar, torka
            och smältande polarisar får katastrofala konsekvenser. Moderaterna
            vill att biståndspolitiken i högre utsträckning än i dag ska användas
            till insatser för att långsiktigt minska utsläppen av växthusgaser
            genom att minska beroendet av fossil energi. Många gånger har
            fattigare länder i Parisavtalet dessutom villkorat sina egna åtgärder
            med stöd från rikare länder. Därför vill Moderaterna se ett ökat
            fokus på effektivt klimatbistånd. Utöver satsningar på klimatbistånd
            inom det multilaterala biståndet vill vi även prioritera projekt
            som syftar till att minska klimatutsläppen i det bilaterala biståndet.
          </p>
          <p xml:id="i-Hu1wMbw95Xr1t2vRw7Soxh">
            Det traditionella utvecklingsbiståndet måste ha som mål att en
            dag inte längre behövas. Men den andra delen av biståndet, det
            humanitära, kommer alltid att behövas och här ska Sverige vara
            med och bidra.
          </p>
          <p xml:id="i-UDC47TXS2cUYFX1yryP2L8">
            Moderaterna anser att det humanitära biståndet som andel av svenskt
            bistånd behöver öka. Humanitärt bistånd, eller katastrofbistånd
            som det även kallas, är biståndets kärna. Det syftar till att
            hindra och lindrar nöd och når de mest utsatta människorna. Trots
            det humanitära biståndets uppenbara värde är det humanitära biståndet
            som andel av svenskt bistånd mycket litet. I spåren av coronakrisen
            och klimatförändringarna blir det än mer tydligt att det humanitära
            biståndet som andel av biståndet behöver öka.
          </p>
          <p xml:id="i-QZzAjZyvHgCfteqZAznZXA">
            Ett sätt komma till korta med problemet med korruption och de
            kostnader som ökad kontroll innebär, särskilt viktigt i de mottagarländer
            som i dagsläget mottager merparten av svenskt bistånd – är att
            svenskt bistånd arbetar mer enligt ”mer för mer” principen. Resultatbaserat
            urval som belönar länder utifrån tidigare åtgärder inom till exempel
            fattigdomsbekämpning istället för löften om att leva upp till
            olika antikorruptionsmekanismer. Detta skulle i sin tur ställa
            krav på att givare och mottagare är överens om tydligt specificerade
            och verifierbara resultatmål.
          </p>
          <p xml:id="i-44bAxEDbFoYT4mCUiqioqa">
            Biståndet kan vara ett viktigt verktyg som hävstång för andra,
            betydligt större kapitalflöden. För att skapa hållbar utveckling,
            arbeta för att nå målen i Agenda 2030 och ha som målsättning att
            det traditionella utvecklingsbiståndet en dag inte längre ska
            behövas måste biståndet användas smartare. Moderaterna vill därför
            utveckla förutsättningarna för biståndet att användas just som
            en hävstång för att skapa andra kapitalflöden och investeringar.
            Det handlar om att stärka Sidas arbete med garantiinstrumentet
            och tekniskt stöd, Swedfunds roll i biståndet men också att ge
            exportkreditnämnden och Business Sweden en tydligare roll i utvecklingssamarbetet.
          </p>
          <p xml:id="i-Vm5SRD4SRGNRX1oMoFU5so">
            I det reformarbete som genomfördes av biståndspolitiken under
            den tidigare alliansregeringen 2006 – 2014 lanserades en transparensgaranti
            för att säkerställa medborgares såväl som mediers möjlighet att
            i en högre utsträckning följa var resurserna i biståndsbudgeten
            går. Hemsidan openaid.se lanserades syftandes till att förbättra
            transparensen.
          </p>
          <p xml:id="i-KpiiTSHGXaRQy4SYv1Jxzy">
            Moderaterna vill nu ta dessa reformer ett steg vidare genom att
            införa en resultatgaranti och en korruptionsgaranti. Ifall trenderna
            inte går i rätt riktning vad gäller utveckling av resultat och
            korruption är det skäl för Sverige att överge. Medborgarna ska
            inte bara kunna följa var pengarna går. Man ska också ges möjlighet
            att följa vad som genomförs med de skattemedel som avsätts till
            biståndspolitiken och vilket resultat det leder till. Det kan
            exempelvis handla om kvantitativa mått såsom hur många barn som
            vaccineras genom stöd från svenska skattebetalare, men även frågor
            såsom hur stor andel av medlen som avsätts för administration
            och vidareförmedling. En resultatgaranti skulle således också
            utveckla den biståndspolitiska debatten genom att höja kunskapsnivån
            bland allmänheten kring var biståndet går och dess resultat.
          </p>
          <head xml:id="i-XgaDL4bUtHzdFJLp5hqyuY" type="h2">
            Bred utvärdering av Sveriges insatser i Afghanistan
          </head>
          <p xml:id="i-RMRfLz78neqvY5SLYyBzT5">
            Afghanistan har under flera år varit det största mottagarlandet
            av svenskt bistånd. Omkring 14 miljarder kronor har de senaste
            20 åren gått till insatser i Afghanistan ämnade att bygga upp
            civilsamhället och stärka arbetet för demokrati. Efter Talibanerna
            tog över makten sommaren 2021 har många framsteg som gjorts gått
            förlorade. Nu visar studier att resultaten av utvecklingssamarbetet
            varit svaga. Afghanistanexperten Adam Pain har analyserat Sveriges
            insatser och sammanställt en rapport för statliga Expertgruppen
            för biståndsanalys (EBA). I den konstaterar han att ”Finansieringssätten
            har ofta gått utanför budget och utan att gå via landets regering,
            och finansieringsnivåerna – inte minst de militära utgifterna
            – har bidragit till att skapa en stat som är mer beroende av externa
            intäkter än av inhemska”. Han hävdar att de ekonomiska flödena
            har haft stora negativa konsekvenser för möjligheterna att göra
            Afghanistan stabilt. Ett genomgående tema är att det funnits för
            lite förståelse för hur Afghanistan faktiskt fungerar.
          </p>
          <p xml:id="i-5WbaeM3ZrgRSoF4jR3oR4v">
            Det har även framkommit uppgifter om att företrädare för afghanska
            organisationer avkrävts mutor för att få bistånd beviljat. Företrädare
            för civila organisationer hävdar att korruptionen finns högt upp
            inom organisationerna som delar ut bistånd.
          </p>
          <p xml:id="i-GNXsKTbxBXnZhweseo9qZC">
            Nu står landet inför en hård tid med en befolkning som närmar
            sig universell fattigdom. Enligt FN är hälften av landet redan
            nu i behov av humanitärt stöd och står inför en humanitär katastrof.
            I det värsta scenariot kan andelen fattiga öka med 25 procentenheter
            på mindre än ett års tid – från 72 till 97 procent. Behovet av
            ett snabbfotat humanitärt stöd är stort.
          </p>
          <p xml:id="i-LKXSHPCsyF4x2Pxwq6pkUs">
            Ska morgondagens internationella bistånd leda till verkliga resultat
            måste vi lära av gårdagens misstag. Moderaterna anser att det
            behövs en bred utvärdering av de svenska insatserna i Afghanistan.
            En utvärdering bör tydliggöra hur mycket biståndspengarna bidragit
            till långsiktiga effekter, och, om inte, bör det framgå varför.
          </p>
          <head xml:id="i-9j1dobviRPSqo3dXYgd4Wy" type="h2">
            1:1 Biståndsverksamhet
          </head>
          <p xml:id="i-AfSHpHMqhMUmPqLc1fmtsR">
            Moderaterna vill se en total och genomgripande översyn av biståndet,
            vilket bäst låter sig göras i regeringsställning. Vi vill se en
            ökad samordning med andra likasinnade länder till exempelvis nordiska
            länder gällande krav på tydliga reformer för FN-organ, ökat fokus
            på låginkomstländer och Sveriges närområde.
          </p>
          <p xml:id="i-Rat7UpeSjUgJdveUwJkxN4">
            Trots att regeringen väljer att skuldsätta svenska skattebetalare
            utan att lösa de stora problem som Sverige har med kriminalitet
            och alldeles för få som kan försörja sig själv väljer man att
            behålla utbetalningsmålet om en procent av BNI i bistånd. Trots
            att kontroll och uppföljning av vad pengarna går till är bristfällig.
            Det är ett oansvarigt sätt att handskas med skattebetalarnas pengar.
            Moderaterna menar att resurserna inom biståndet ska prioriteras
            till områden där Sverige har ett tydligt mervärde, där lösningarna
            per definition är globala och där vi vet att just svenskt bistånd
            kan göra skillnad. Vi vill att biståndet ska fokusera tydligare
            på humanitärt bistånd, hälsa, klimat, infrastruktur, hälsa och
            utbildning för jämställdhet och institutionsbyggande.
          </p>
          <p xml:id="i-HjpYwSakHXAfm9T1sPEmBg">
            Under nästa mandatperiod vill vi övergå från ett utbetalningsmål
            till en fyraårig budgetram för biståndet. Redan i årets budget
            vill vi dock ta ett första steg för att använda skattebetalarnas
            resurser på allra bäst sätt. Moderaterna föreslår därför att den
            uppräkning av biståndet som görs från 2021 års nivå fryses, vilket
            motsvarar en minskning med 5,1 miljarder kronor, och därutöver
            vill vi minska anslaget ytterligare med 7,9 miljarder kronor.
            Sammantaget frigör detta resurser kan användas för att få fler
            i arbete, mer trygghet och en starkare välfärd. Även efter Moderaternas
            reformer kommer Sverige vara en av världens största givare av
            bistånd.
          </p>
          <p xml:id="i-9gE293KTw8LA4H5mHFHzon">
            Moderaterna vill att biståndspolitiken i högre utsträckning ska
            bidra till att minska ut­släppen av växthusgaser och vill därför
            öka klimatbiståndet. Alla länder måste bidra till att minska utsläppen
            av växthusgaser om vi ska klara klimatutmaningen. På samma gång
            måste fattigare länder och människor tillåtas göra samma välståndsresa
            som vi har gjort i Sverige. Ekonomisk utveckling måste därför
            gå hand i hand med minskade utsläpp.
          </p>
          <p xml:id="i-EfogVvPkjdxSz6NVvNBP3s">
            Sverige lägger en relativt liten andel av biståndet på åtgärder
            för att minska utsläppen. Andelen av Sidas totalt utbetalade medel
            utifrån policymarkören för miljö år 2020 var 13 procent eller
            3,4 miljarder kronor. Det för lite för att få bukt med en av mänsklighetens
            största utmaningar. Vi vill därför omfördela medel från det befintliga
            biståndet för att möjliggöra att mer pengar öronmärks till klimatbistånd.
            Syftet är att minska beroendet av fossil energi i utvecklingsländer
            för att minska utsläppen av växthusgaser. Från och med 2022 avser
            därför Moderaterna att omfördela 2 miljarder kronor per år 2022–2024
            inom anslag 1:1 till klimatbistånd.
          </p>
          <p xml:id="i-XKQPoPU9kBer5i3W5jBs4u">
            I förhållande till regeringens förslag minskar Moderaterna anslaget
            1:1 med 13010 miljoner kronor år 2022, 14640 miljoner kronor år
            2023 och 16570 miljoner kronor år 2024 för att prioritera andra
            reformer.
          </p>
          <p xml:id="i-EW8owjz2goJnz3B1xzv6cD">
            Moderaterna föreslår att Sida och Utrikesdepartementet får i
            uppdrag att analysera hur en organisering av biståndet med en
            fyraårig budgetram kan göras på bästa sätt, utifrån en översyn
            av biståndets resultat och med ett fokus på angivna prioriteringar.
          </p>
          <p xml:id="i-VTJwGXYjMM41dViRpqxbV">
            Tabell 2 Beställningsbemyndiganden inom utgiftsområde 7 Internationellt
            bistånd
          </p>
          <p xml:id="i-KUTTrfrmhv7E6tKncqs4xU">
            Tusentals kronor
          </p>
          <table xml:id="i-CfVhn613SZoSPsy99mpXRs">
            <row xml:id="i-7jjhpvMKEUKkmnuz3xX1dz" style="label">
              <cell>
                Anslag
              </cell>
              <cell>
                Regeringens förslag
              </cell>
              <cell>
                Motionärernas avvikelse från regeringen (M)
              </cell>
              <cell>
                Motionärernas förslag (M)
              </cell>
              <cell>
                Motionärernas förslag (M)
              </cell>
            </row>
            <row xml:id="i-TCdN1bxLosmdduuAnzi8wu">
              <cell>
                belopp
              </cell>
              <cell>
                tidsperiod
              </cell>
              <cell>
                belopp
              </cell>
              <cell>
                tidsperiod
              </cell>
            </row>
            <row xml:id="i-KEYmiku9dRtmfuJ7ve3szW">
              <cell>
                1:1
              </cell>
              <cell>
                Biståndsverksamhet
              </cell>
              <cell>
                115 000 000
              </cell>
              <cell>
                2023-2034
              </cell>
              <cell>
                -15 000 000
              </cell>
              <cell>
                100 000 000
              </cell>
              <cell>
                2023-2034
              </cell>
            </row>
            <row xml:id="i-JRmVaZZw9B3VGuWqcf5V1Y"/>
            <row xml:id="i-Rn2W2MoPDmJxN8g7mgXohv">
              <cell>
                Summa beställningsbemyndiganden
              </cell>
              <cell>
                115 000 000
              </cell>
              <cell>
                -15 000 000
              </cell>
              <cell>
                100 000 000
              </cell>
            </row>
            <row xml:id="i-Vx7zqQE4sGvmwEFyywoaXa"/>
          </table>
        </div>
        <div xml:id="i-DqSyTpo9M6y5ugAj8AAYha" type="signatureBlock">
          <list xml:id="i-PEeaxftXLcjf9QV7tR3Hv5">
            <item xml:id="i-4fFTC6ZsAp8asJYzjqvHF5" type="signature">
              Hans Wallmark (M)
            </item>
            <item xml:id="i-TbQCvGAQQqsMvu3cp7A8Ac" type="signature">
              Hans Rothenberg (M)
            </item>
            <item xml:id="i-BB7dVk3N8Jq8YA77BsPZQa" type="signature">
              Margareta Cederfelt (M)
            </item>
            <item xml:id="i-L4yxUhS5LXhobstCB4EEkS" type="signature">
              Helena Storckenfeldt (M)
            </item>
          </list>
        </div>
      </div>
    </body>
  </text>
</TEI>
