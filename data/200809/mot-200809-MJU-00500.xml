<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-MJU-00500">
  <teiHeader>
    <fileDesc>
      <titleStmt>
        <title>Jordbrukspolitik</title>
        <author corresp="i-UFTZBKNRWWLXUXAtcCcVfH i-34FRvyXQKUigF3Qr9AwKJe">av Tina Ehn och Bodil Ceballos (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Jordbrukspolitik</title>
          <idno type="rdwebb">GW02MJ500</idno>
          <rs type="number">MJ500</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GW02MJ500/text</ref>
          <ref type="dokument_url_html">http://data.riksdagen.se/dokument/GW02MJ500</ref>
          <ref type="dokumentstatus_url_xml">http://data.riksdagen.se/dokumentstatus/GW02MJ500</ref>
          <ref type="doc">http://data.riksdagen.se/fil/BE386798-B223-4F3A-BCA0-6DC4A431D39C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ufe9ubQGvitfypt91Nt7C" type="signed"/>
        <correspContext corresp="i-ufe9ubQGvitfypt91Nt7C">
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-34FRvyXQKUigF3Qr9AwKJe"/>
        </correspContext>
        <correspAction xml:id="i-MTZhXYSKyCTn4pMqGBTzPd" type="numbering">
          <date when="2008-10-09"/>
        </correspAction>
        <correspAction xml:id="i-64r4U12RFurmCpp27s9B8P" type="submission">
          <date when="2008-10-07"/>
        </correspAction>
        <correspAction xml:id="i-9DcHxtoAShirSeuhhmvqeB" type="transfer">
          <date when="2008-10-07"/>
        </correspAction>
        <correspAction xml:id="i-7368ncjDhpj2TiZje69kfb" type="assigned"/>
        <correspContext corresp="i-7368ncjDhpj2TiZje69kfb">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4vjRbohzbE1eJV55yTWkcY" type="motBody">
        <div xml:id="i-N17868hfQQhGrFWDQXgEE5" type="motProposal" subtype="förslag">
          <head xml:id="i-UaMMEZJr4rv6Unou2VPA46">
            Förslag till riksdagsbeslut
          </head>
          <list xml:id="i-7TvW5V5otUQtWAVuxoBabr" style="ol">
            <item xml:id="i-EunyMsi54gAquxywZfu2Pj">
              Riksdagen tillkännager för regeringen som sin mening vad som
              anförs i motionen om en utredning som belyser jordbrukets och
              jordbruksyrkets betydelse i ett samhälle utan olja.
            </item>
            <item xml:id="i-JH6xTQf5tQqYk2Nu8AH2YC">
              Riksdagen tillkännager för regeringen som sin mening vad som
              anförs i motionen om utredning och förslag om starkare skydd för
              jordbruksmark i 3 kap. 4 § miljöbalken. 1
            </item>
            <item xml:id="i-Cpa6GJzETZQpBf2Jyz57u3">
              Riksdagen tillkännager för regeringen som sin mening vad som
              anförs i motionen om att den bördigaste och mest högavkastande
              åkermarken tillmäts riksintresse. 1
            </item>
          </list>
          <p xml:id="i-21q6yCdgV6acYFwjMqJDTX">
            1 Yrkandena 2 och 3 hänvisade till CU.
          </p>
        </div>
        <div xml:id="i-4aXsEDuMzwou3gNUzHbzAY" type="motContent">
          <head xml:id="i-3U1ZL2exLFbuD87u57kAzs" type="h1">
            Skydda jordbruket
          </head>
          <p xml:id="i-6GQQNsrfnGrH8S6mksrFDM">
            Historiskt har människor insett värdet i böndernas arbete och
            de har fått stor uppskattning. Kunskapen om att bruka jorden var
            dessutom väl känd. I dag är färre människor i industriländerna
            aktiva jordbrukare, och färre besitter kunskap om sammanhangen
            om jordmån, grödor, växtföljd och väderlek.
          </p>
          <p xml:id="i-BNx1ngPKkzCTwKT24Msj75">
            Bara några få procent av arbetskraften i Sverige är jordbrukare.
            Men betydligt fler människor lever på dagens jordbruk genom att
            tillverka och sälja insatsvaror, transportera det jordbrukarna
            producerar, bearbeta det i livsmedelsindustrier, förse dessa industrier
            med insatsvaror, göra reklam, tillverka och återvinna förpackningar,
            distribuera och sälja varorna.
          </p>
          <p xml:id="i-BmTYuzLVmL3DRRHpLh1drH">
            Alla de som lever på det jordbrukarna producerar har tjänat pengar,
            medan jordbrukarna själva får en ringa del av priset på varorna
            i handeln och har blivit beroende av EU-stöd.
          </p>
          <p xml:id="i-PR7QfwFb45WBvKLdiWtioW">
            Det är billig olja som sedan mitten av förra seklet skapat det
            industrialiserade jordbruk.
          </p>
          <p xml:id="i-UUZiUNrM4uEJ9G3j2TUgbH">
            Billig olja har gjort det ekonomiskt lönsamt att producera konstgödsel
            och kemiska bekämpningsmedel samt att koncentrera driften till
            allt större och specialiserade gårdar som har rationaliseringsfördelar,
            men också nackdelar. Det centraliserade jordbruket, som ofta blir
            specialiserat, försvårar möjligheten till mångfald och är inte
            alltid ett uthålligt jordbruk.
          </p>
          <p xml:id="i-N8kPmEWHxoRz3Dhz1vKP6k">
            Effekterna är många och griper in i hur hela vårt samhälle är
            uppbyggt.
          </p>
          <p xml:id="i-Hgep8p7oqyhXzDxvuK45W3">
            Det har blivit billigare att upphandla stora mängder färdiglagad
            mat och transportera långa vägar än att producera lokalt. Transporterna
            har varit för billiga i förhållande till den miljöpåverkan dessa
            åstadkommer.
          </p>
          <p xml:id="i-6fsTeBMEVAErEpXcrhoC2N">
            Men den struktur som billig olja byggt upp kommer med all sannolikhet
            att förändras.
          </p>
          <p xml:id="i-BUw8tWVj8FgJb5FUm1iDhn">
            Kunskapen om att producera mat kan snart bli allt viktigare igen,
            och jordbrukskunskaper kommer sannolikt att efterfrågas.
          </p>
          <head xml:id="i-LdH1t5u1peimj1mCb2aq9J" type="h1">
            Skydda jordbruksmarken
          </head>
          <p xml:id="i-8kLkasdGqmHK5JzuH4GwSW">
            Jordbruksmarken är den primära resursen till all livsmedelsproduktion.
            Utan åkermark att odla i, finns inga möjligheter att producera
            vår livsnödvändiga föda. Med dagens situation med koncentration
            av befolkningen till våra större städer och dessutom i kombination
            med fenomen som Urban sprawl (städernas allt större utspridning),
            asfalterade ytor såsom vägar och köpcentrum kommer det grundläggande
            behovet av åkermarken för livsmedelsproduktion i konflikt med
            behovet av allt större yta för samhällets exploatering. Speciellt
            allvarlig blir förstås denna konflikt när det handlar om övriga
            samhällsintressens exploatering av den allra bördigaste åkermarken.
          </p>
          <p xml:id="i-BWENbvuw2VkNJPk13PCTti">
            Att det för framtiden är mycket viktigt att bevara åkermarken
            kan inte nog understrykas.
          </p>
          <head xml:id="i-Rg9yYSFivaBisAvJQZphmT" type="h1">
            Miljöbalkens skydd
          </head>
          <p xml:id="i-GgAf21i9c3etoP8c8orHKp">
            Miljöbalken 3 kap. 4 § är det lagrum som ska styra exploateringen
            av jordbruksmarken och lyder enligt följande:
          </p>
          <p xml:id="i-RW8jadxs6UCVgPeutQA3VT">
            Jord- och skogsbruk är av nationell betydelse.
          </p>
          <p xml:id="i-X11AupdxyUtUc1u4M4MeM7">
            Brukningsvärd jordbruksmark får tas i anspråk för bebyggelse
            eller anläggningar endast om det behövs för att tillgodose väsentliga
            samhällsintressen och detta behov inte kan tillgodoses på ett
            från allmän synpunkt tillfredsställande sätt genom att annan mark
            tas i anspråk.
          </p>
          <p xml:id="i-7NUSjSgYkLWRzrKK8dMqe4">
            Eftersom miljöbalken är en ramlag ska den tolkas genom de skrivningar
            som finns i propositioner och förarbeten till lagen. I dessa förarbeten
            står att läsa att det i uttrycket tillfredsställande inryms att
            den alternativa lokaliseringen för exploatering skall vara tekniskt
            och funktionellt lämplig samt ekonomiskt rimlig. Vid fall som
            överväger till exploateringsintressets fördel ska man se till
            att anläggningarna lokaliseras och utformas så att jordbrukets
            intressen skadas så lite som möjligt. Vid prövningen bör markens
            kvalitet för biologisk produktion tillmätas betydelse. Bland annat
            bör beaktas hur marken har klassificerats, dess arronderingsförhållanden
            m.m. (prop. 1985/86:3 s. 54).
          </p>
          <p xml:id="i-3onapDx3f8k8EJfvR4iZcE">
            Tolkningen av paragrafen har dock i dagsläget fokuserats mest
            på huruvida lokaliseringen är tekniskt eller ekonomiskt möjlig.
            Denna tolkning har gett utrymme för exploateringsintressena (kommuner,
            Vägverket med flera) att själva avväga om åkermarken måste tas
            i anspråk på grund av att annan lokalisering inte är tekniskt
            eller ekonomiskt möjlig. Ofta förbises alltså då jordbrukets intressen
            och de viktiga skrivningarna om att markernas biologiska produktionsförmåga
            och arronderings­förhållanden också ska beaktas vid avvägningen
            av lokaliseringen.
          </p>
          <p xml:id="i-LYvcDzynkSuT4wamjpeRrj">
            I alltför många exploateringsärenden konstateras till exempel
            bara att Exploatering av åkermark för bebyggelseändamål är en
            god naturresurshushållning utan några resonemang kring förstörandet
            av naturresursen åkermark. Det är naturligtvis också lockande
            och enkelt att exploatera åkermark som oftast redan är relativt
            plan, har fungerande dränering och attraktivt läge.
          </p>
          <p xml:id="i-F1rQgq8ovpGqG4mqKD4AU7">
            Hur ska framtida generationer klara försörjningen av livsmedel
            om det inte finns god jord att odla i?
          </p>
          <p xml:id="i-LGmp4bnJzXvdq3JgfpfhxM">
            För att säkerställa en god livsmedelsförsörjning även för kommande
            generationer bör den bördigaste åkermarken inte bara vara av nationell
            betydelse utan även tillmätas riksintresse!
          </p>
          <p xml:id="i-G4aZm2qfumej2yhEmic78V">
            Miljöpartiet lämnade i fjol in en likalydande motion som vid
            utskottsbehandlingen blev besvarad enligt:
          </p>
          <p xml:id="i-EM7yLJvmrQNqm7s5h8F5Vp">
            När det gäller de frågor om jordbruksmark som tas upp i motion
            MJ427 (mp) konstaterar utskottet inledningsvis att enligt 3 kap.
            4 § miljöbalken får brukningsvärd jordbruksmark tas i anspråk
            för bebyggelse eller anläggningar endast om det behövs för att
            tillgodose väsentliga samhällsintressen och detta behov inte kan
            tillgodoses på ett från allmän synpunkt tillfredsställande sätt
            genom att annan mark tas i anspråk. Utskottet har erfarit att
            de båda frågor om åkermark som tas upp i motionen är föremål för
            överväganden inom Regeringskansliet. Enligt inhämtade uppgifter
            kan frågan om att låta åkermark utgöra riksintresse komma att
            övervägas i en utredning. Vidare övervägs att avsätta medel för
            att genomföra utvidgning av den jordartskartering som görs inom
            ramen för miljöövervakningen. Utskottet vill också hänvisa till
            att ett förslag till EG-direktiv om inrättande av rambestämmelser
            för markskydd (KOM/2006/0232) bereds för närvarande. Syftet med
            ramdirektivet är att bevara markens förmåga att bl.a. producera
            biomassa i jord- och skogsbruk, och enligt förslaget ska markskyddsaspekterna
            integreras i annan sektorpolitik. Medlemsstaterna ska kartlägga
            och bedöma konsekvenserna för markprocesserna särskilt när det
            gäller regional planering m.m.
          </p>
          <p xml:id="i-KjNkhyh5xn6qiVZpqQetY1">
            Svaret nämner en eventuell utredning om åkermarken. Samt att
            frågeställningarna från i fjol är under övervägning inom regeringskansliet.
            Om detta är en process som pågår så hoppas vi få det belyst när
            utskottet behandlar denna motion.
          </p>
          <head xml:id="i-Nt43fEiHXmprrqvyDuwJH1" type="h1">
            Omställning till hållbarhet
          </head>
          <p xml:id="i-PmB64BEm1raSv5YM1t7qiQ">
            För en omställning till ett mer hållbart framtida samhälle kommer
            sannolikt mer åkermark att behöva tas i bruk. Dels för att kunna
            producera behövlig mängd livsmedel i det ekologiska, kretsloppsanpassade
            jordbruket, ett jordbruk som fungerar utan ohållbara insatsmedel
            som kemikalier och konstgödning, men därigenom också i viss mån
            kräver större ytor åkermark för att producera samma mängd livsmedel.
            Dels kommer mer åkermark att tas i anspråk för att odla energigrödor
            och därigenom bidrar till att bryta oljeberoendet i samhället.
            Slutligen behövs också åkermarken som resurs för behandling av
            samhällets restprodukter. Växtnäringsämnen i det organiska avfallet
            måste ur kretsloppssynpunkt återföras till åkermarken. Ett återförande
            som dock ur hygienisk aspekt oftast behöver karenstid vilket gör
            att större ytor åkermark krävs för denna behandling. Med klimatförändringarna
            kan Sverige komma att bli en allt viktigare matproducent, och
            då är det av stor vikt att jordbruksmarken finns tillgänglig för
            produktion.
          </p>
          <head xml:id="i-P7P9qKKqCZnALwS6ZnyCQB" type="h1">
            Framtidens jordbruk är ekologiskt
          </head>
          <p xml:id="i-7JdcYRzcFTE92t49rLx7kJ">
            Om man på allvar vill utveckla samhället mot en långsiktig hållbarhet
            bör man också ta i beaktande hur allt hänger ihop, man kan alltid
            välja väg.
          </p>
          <p xml:id="i-5p3kzhBu1utmXwMGE2bBbx">
            Efterfrågan på kvalitet och naturligt näringsrika livsmedel kommer
            sannolikt att växa.
          </p>
          <p xml:id="i-JawvdcFLVoyYgjKpdq8xL9">
            Diskussionerna runt konkurrensen om den globala jordbruksmarken
            pågår, och helt klart är att den ökning av köttproduktion, efterfrågan
            på bioenergi och ett ändrat konsumtionsmönster i många länder
            kommer att ställa nya krav på matproduktion.
          </p>
          <p xml:id="i-3akkpY94Eou1XRGTGb3S13">
            Med all sannolikhet kommer oljan att bli allt dyrare. Man talar
            om peak oil, då den ökade efterfrågan inte kan mötas. Slutligen
            sätts en absolut teknisk gräns då oljepumparna drar mer energi
            än utbytet av oljekällan.
          </p>
          <p xml:id="i-MDsTvJqepp8CXpM8Bcw4Ha">
            Industrijordbrukets oljebaserade korta epok lider mot sitt slut
            och vi kommer att tvingas se nya lösningar, en av dessa är att
            övergå till ekologiskt lantbruk.
          </p>
          <p xml:id="i-PeQki26kmrzdopdksdcYZA">
            Framtidsmöjligheterna med ett jordbruk baserat på ett ekologiskt
            synsätt innebär en mindra belastning på alla de bärande ekosystem
            som vi ser är allt viktigare att ta hänsyn till.
          </p>
          <p xml:id="i-LyydqkZsvTqotbSk6XUDPo">
            Samtidigt måste det ekologiska jordbruket få möjlighet att utvecklas
            och moderniseras.
          </p>
          <p xml:id="i-XtUKHRRMLvcAZ7fRhpC8Cx">
            Det finns inget som säger att ett ekologiskt drivet jordbruk
            måste vara ett dieselslukande alternativ där man måste köra ogräsrensningen
            fler gånger i fältet. Och att det ska jämföras med att endast
            köra en gång med ogrässprutan.
          </p>
          <p xml:id="i-AB1d8WctJ8fTqAaNtYxqpD">
            Det behövs ett synsätt som ser på hela odlingssystem som faktisk
            helhet, en spännande syn som omfattar mer än enstaka näringsämnen.
            Ett odlingssystem där ekosystemtjänster tas till vara och modern,
            anpassad teknik underlättar böndernas arbete. Det blir nödvändigt
            att stödja ett miljövänligt och klimatsmart jordbruk.
          </p>
          <p xml:id="i-EdXHMtbxFvCTfL8en4KyBs">
            Miljöpartiet har under sina år som riksdagsparti drivit frågan
            om att utveckla det ekologiska jordbruk och under förra mandatperioden
            fastslog riksdagen ett mål för ekologisk produktion och ett mål
            för konsumtion. För att få fart på ekoproduktionen avsattes riktade
            pengar i budgeten, och dessa har varit ett smörjmedel i sammanhanget.
          </p>
          <p xml:id="i-LF3zSHWeotLmRFBHsJ2aeA">
            Vi har sett att detta riktade stöd tas bort och dessa pengar
            fördelas på andra områden som inte är lika precisa.
          </p>
          <p xml:id="i-NGjt2whtfLyQbbGNY6JcnR">
            Samtidigt pågår en stor efterfrågan från konsumenterna att köpa
            ekologiskt producerade varor, och det är svårt att helt enkelt
            möta efterfrågan; många varor som det svenska jordbruket skulle
            kunna producera måste i stället importeras.
          </p>
        </div>
        <div xml:id="i-W763rzUiRtrgVW7sRprkFd" type="signatureBlock">
          <list xml:id="i-3VEpK7E2ynbJEnHH32td5K">
            <item xml:id="i-MCMTTsPmw28AdbYKoUy7YQ" who="i-UFTZBKNRWWLXUXAtcCcVfH" type="signature">
              Tina Ehn (mp)
            </item>
            <item xml:id="i-SkD9RM7L8nrcJuzpaEKHmW" who="i-34FRvyXQKUigF3Qr9AwKJe" type="signature">
              Bodil Ceballos (mp)
            </item>
          </list>
        </div>
      </div>
    </body>
  </text>
</TEI>
