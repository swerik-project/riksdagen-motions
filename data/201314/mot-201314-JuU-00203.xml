<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-JuU-00203">
  <teiHeader>
    <fileDesc>
      <titleStmt>
        <title>Ett stärkt skydd för mänskliga rättigheter</title>
        <author corresp="i-6MWLY5JdykMGLLUo96skfp">av Lena Olsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett stärkt skydd för mänskliga rättigheter</title>
          <idno type="rdwebb">H102Ju203</idno>
          <rs type="number">Ju203</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H102Ju203/text</ref>
          <ref type="dokument_url_html">http://data.riksdagen.se/dokument/H102Ju203</ref>
          <ref type="dokumentstatus_url_xml">http://data.riksdagen.se/dokumentstatus/H102Ju203</ref>
          <ref type="doc">http://data.riksdagen.se/fil/4E4CF591-6D08-43AE-B82C-9F02D2088054</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Y52no2N7Wq6iNMKny35wxC" type="signed"/>
        <correspContext corresp="i-Y52no2N7Wq6iNMKny35wxC">
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-JCvgpfpCsY8uPrgCWq61gr" type="numbering">
          <date when="2013-09-27"/>
        </correspAction>
        <correspAction xml:id="i-31Gc1HunGVh4FbhtYmb44y" type="submission">
          <date when="2013-09-18"/>
        </correspAction>
        <correspAction xml:id="i-Eru5aYBLnE8Ys1ALndmRUD" type="transfer">
          <date when="2013-09-18"/>
        </correspAction>
        <correspAction xml:id="i-MbgURBityHkMz1bM5wkcov" type="assigned"/>
        <correspContext corresp="i-MbgURBityHkMz1bM5wkcov">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MnNvrqbKcfp51wGhknkohk" type="motHeader"/>
      <div xml:id="i-VXNC9xe5obSb2PHe36xaGe" type="motBody">
        <div xml:id="i-8uMs2a5PVruiHP67rbpZy3" type="motProposal" subtype="förslag">
          <head xml:id="i-SQJYqHxt6tCXkKFEzjNuoR">
            1 Förslag till riksdagsbeslut
          </head>
          <list xml:id="i-A11X2fcymFwChX4JejZPnQ" style="ol">
            <item xml:id="i-2mWqVzQGY8RZSrEMRKQtmy">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              till riksdagen i enlighet med vad som föreslås i Internationella
              straffrättsutredningen.
            </item>
            <item xml:id="i-FWGovWZUr1hNC6ezmk6rMf">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              till riksdagen om ett korrekt genomförande av 1948 års folkmordskonvention.
            </item>
            <item xml:id="i-Fs96FpF7fY3fPncJwf4FsN">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag om kriminalisering av tortyr.
            </item>
            <item xml:id="i-M3r4kzhFw8vXTDhUC1rb1b">
              Riksdagen tillkännager för regeringen som sin mening vad som
              anförs i motionen om införande av ett förbud i svensk rätt mot
              bevisning som tagits fram med hjälp av tortyr.
            </item>
            <item xml:id="i-XLbGU1AdetoFsH5QqTK12F">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag om kriminalisering av utomrättslig avrättning.
            </item>
            <item xml:id="i-M947TnT3wXUZAwcG1bfbDq">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag om kriminalisering av påtvingat försvinnande och ratificering
              av FN-konventionen om skydd mot påtvingat försvinnande.
            </item>
            <item xml:id="i-XP89cTxbNhB1yztD8k3Eg7">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag om straffrättslig reglering av förmans ansvar i enlighet
              med Romstadgans krav.
            </item>
            <item xml:id="i-NYKyBRMtyXgo7LKQn2VLda">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag om upphävande av ansvarsfrihet på grund av förmans
              befallning.
            </item>
            <item xml:id="i-K5V3yeYpKotBB3AbpMdoMU">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag om avskaffande av den politiska prövningen i vissa
              fall av beslut om att inleda förundersökning eller att väcka åtal.
            </item>
            <item xml:id="i-CmavpGKdXsRLrrfpAwwNLk">
              Riksdagen tillkännager för regeringen som sin mening vad som
              anförs i motionen om att införliva vissa MR-konventioner i svensk
              rätt. 1
            </item>
            <item xml:id="i-P1b1wfjRmaLVRGitDGwN76">
              Riksdagen tillkännager för regeringen som sin mening vad som
              anförs i motionen om att regeringen omedelbart ska underteckna
              tilläggsprotokoll 12 till Europakonventionen om mänskliga rättigheter
              och skyndsamt överlämna protokollet till riksdagen för ratificering.
              1
            </item>
            <item xml:id="i-8uF2LGdQa9Wv6JSvAwsa6i">
              Riksdagen tillkännager för regeringen som sin mening vad som
              anförs i motionen om att regeringen snarast bör tillsätta en parlamentarisk
              utredning för att utvärdera och analysera effekterna av det straffrättsliga
              och polisiära samarbetet i EU.
            </item>
          </list>
          <p xml:id="i-XQszti5axkQVR2rs6fLEpL">
            1 Yrkandena 10 och 11 hänvisade till KU.
          </p>
        </div>
        <div xml:id="i-3QB5iMtrT39iFmu1iyHF7c" type="motContent">
          <head xml:id="i-PHqC399EHaYr19cYCVferF" type="h1">
            2 Motivering
          </head>
          <p xml:id="i-NgZsEJHneVSUEcJNevFGjQ">
            Den svenska straffrättsliga lagstiftningen när det gäller sådana
            internationella brott som enligt folkrätten ska föranleda individuellt
            straffrättsligt ansvar är rudimentär, starkt föråldrad och uppfyller
            inte de krav som ställs bl.a. efter Sveriges ratificering av FN:s
            tortyrkonvention och tillträde till Romstadgan för Internationella
            brottmålsdomstolen. Även reglerna om svensk straffrättslig jurisdiktion
            är svåröverskådliga, komplicerade och i starkt behov av en översyn.
          </p>
          <p xml:id="i-8sx4aVrMG6crRMpE5yrjmF">
            Internationella straffrättsutredningen lämnade år 2002 förslag
            till nya straffbestämmelser om folkmord, brott mot mänskligheten
            och krigsförbrytelser samt om att svensk domstol skulle ha rätt
            att döma över dessa brott med stöd av universalitetsprincipen,
            dvs. oberoende av var eller av vem sådana brott begåtts. Gärningar
            som exempelvis utgör tortyr enligt FN:s tortyrkonvention skulle
            undantas från reglerna om preskription. Dessutom föreslogs en
            särskild behörighetsbestämmelse för sådana brott som omfattas
            av en internationell straffrättslig överenskommelse och som är
            bindande för Sverige. Den nuvarande straffrättsliga regleringen
            med brottet folkrättsbrott är otydlig och svårtillämpad och riskerar
            att komma i konflikt med den straffrättsliga legalitetsprincipen
            nullum crimen sine lege, dvs. inget brott utan lag. Det behövs
            ny lagstiftning för genomförandet av Sveriges skyldigheter att
            kriminalisera, lagföra och döma för brott mot folkrätten. Dessa
            luckor i lagstiftningen är mycket allvarliga eftersom de kan leda
            till att svåra brott mot mänskliga rättigheter kan förbli ostraffade
            och är dessutom generande för Sveriges internationella anseende.
            Regeringen bör återkomma till riksdagen med förslag grundade på
            Internationella straffrättsutredningen. Detta bör riksdagen som
            sin mening ge regeringen till känna.
          </p>
          <p xml:id="i-CaZzeo6VNLLYF6uaU1fYxe">
            Amnesty International publicerade i januari 2009 rapporten Sweden
            End Impunity through Universal Jurisdiction. I rapporten framförs
            en rad förslag till förändringar i lagstiftningen för att Sverige
            ska leva upp till sina internationella förpliktelser vad gäller
            lagföring och bestraffning av brott mot internationell rätt. I
            Sverige gäller lagen (1964:169) om straff för folkmord. Definitionen
            av folkmord i den lagen överensstämmer dock inte helt med definitionen
            i artikel 2 i 1948 års folkmordskonvention, som är införlivad
            i artikel 6 i Romstadgan. Det kan därför finnas vissa luckor i
            skyddet. Uppmaning till folkmord är t.ex. inte kriminaliserat,
            vilket är en mycket allvarlig brist. Lagen innehåller inte heller
            det komplementära ansvar som finns angivet i artikel 3 i konventionen.
            Regeringen bör återkomma till riksdagen med förslag om korrekt
            implementering av folkmordsbrottet i enlighet med 1948 års folkmordskonvention.
            Detta bör riksdagen som sin mening ge regeringen till känna.
          </p>
          <p xml:id="i-VEs5WkGjD4qqvtAgXtsMPv">
            Sverige är bundet av FN:s tortyrkonvention sedan 1986. Konventionen
            kräver att staterna definierar tortyr som ett brott i nationell
            rätt. Detta för att kunna lagföra personer som misstänks för tortyr
            och som befinner sig i landet, för det fall att de inte utlämnas.
            Sverige har inte kriminaliserat tortyr. Många former av tortyr
            är dock kriminaliserade som andra brott. FN:s kommitté mot tortyr
            gjorde år 2008 följande uttalande om Sverige:
          </p>
          <p xml:id="i-3Emyx9TadoLSrq4CQ9NLzA">
            Trots statens försäkran att alla handlingar som kan beskrivas
            som tortyr är straffbara enligt brottsbalken beklagar kommittén
            att Sverige inte förändrat sin inställning när det gäller att
            införa brottet tortyr i den nationella lagstiftningen.
          </p>
          <p xml:id="i-LNSSNzsdmx8LU4xTSMXCGb">
            Kommittén uttryckte även som sin mening att
          </p>
          <p xml:id="i-GafRpbzMGbw1Z1r4HDfvUJ">
            genom att definiera tortyrbrottet i enlighet med konventionen
            till skillnad från andra brott främjar staterna direkt konventionens
            övergripande mål att förebygga tortyr bl.a. genom att upplysa
            alla, förövare, offer och allmänheten om tortyrbrottets särskilda
            allvar och genom att förbättra den avskräckande verkan av förbudet
            i sig.
          </p>
          <p xml:id="i-6uyzv4h8B7HR2Lw2fheGHK">
            Regeringen bör återkomma till riksdagen med förslag om kriminalisering
            av tortyr. Detta bör riksdagen som sin mening ge regeringen till
            känna.
          </p>
          <p xml:id="i-JJj5Gq2zACsKMQ33M28WYF">
            Kommittén kritiserade också Sverige för att bevisning som tagits
            fram genom tortyr inte är otillåten i svensk rätt. Regeringen
            bör snarast återkomma till riksdagen med förslag om att sådan
            bevisning förbjuds i svensk rätt. Detta bör riksdagen som sin
            mening ge regeringen till känna.
          </p>
          <p xml:id="i-5Us8Qsit7bbwvpV6zFqdhj">
            Utomrättsliga avrättningar förövas av myndigheter eller med regeringars
            tysta medgivande. Att avrättningen är utomrättslig innebär att
            den verkställts utan en rättslig prövning och dödsdom. Eftersom
            avrättningen sker utanför lagens ramar har offret berövats alla
            sina rättigheter. Utomrättsliga avrättningar strider mot en rad
            grundläggande mänskliga rättigheter som slås fast i FN:s allmänna
            förklaring om mänskliga rättigheter och i andra internationella
            konventioner. Utomrättslig avrättning är inget brott i svensk
            lag. Det kan dock lagföras som mord eller under väpnad konflikt
            som folkrättsbrott. Detta är dock inte tillräckligt med tanke
            på handlingens allvarliga karaktär. Vänsterpartiet anser därför
            att utomrättslig avrättning ska kriminaliseras. Regeringen bör
            återkomma till riksdagen med förslag om kriminalisering av utomrättslig
            avrättning. Detta bör riksdagen som sin mening ge regeringen till
            känna.
          </p>
          <p xml:id="i-Pex37y2oU8AH6FVVmXygdy">
            Sverige har undertecknat, men inte ratificerat FN-konventionen
            om skydd mot påtvingade försvinnanden. Konventionen kräver att
            den stat som ratificerar konventionen ska kriminalisera påtvingade
            försvinnanden i den nationella rätten. Vissa påtvingade försvinnanden
            är visserligen redan kriminaliserade, t.ex. människorov, men härigenom
            täcks långt ifrån alla förfaranden som måste kriminaliseras. Regeringen
            bör återkomma till riksdagen med förslag om kriminalisering av
            påtvingat försvinnande och om ratificering av FN-konventionen
            om skydd mot påtvingat försvinnande. Detta bör riksdagen som sin
            mening ge regeringen till känna.
          </p>
          <p xml:id="i-GpeCbUcpb4NwSnZgxM5fYV">
            Svenska rättsregler om militära befälhavares och andra förmäns
            ansvar för folkrättsbrott står i strid med Romstadgan. Det som
            i första hand åligger en förman är att vidta alla nödvändiga och
            skäliga åtgärder som står i hans eller hennes makt för att förhindra
            att de underlydande begår brott. Har förmannen gjort vad som skäligen
            kan begäras för att förhindra brotten kan hen inte dömas till
            ansvar på den grunden även om förmannen misslyckats. Förmannen
            kan dock i sådant fall enligt Romstadgan vara skyldig att hänskjuta
            saken till berörda myndigheter för undersökning och lagföring.
            Det saknas i svensk rätt direkt tillämpliga regler i detta hänseende,
            varför det krävs en kriminalisering också av underlåtenhet att
            hänskjuta brott till berörda myndigheter för undersökning och
            lagföring. Regeringen bör återkomma till riksdagen med förslag
            om straffrättslig reglering av förmans ansvar i enlighet med vad
            Romstadgan kräver. Detta bör riksdagen som sin mening ge regeringen
            till känna.
          </p>
          <p xml:id="i-LTuZ5LNRyXNBAu687JKBJY">
            Brottsbalkens regler om ansvarsfrihet p.g.a. förmans befallning
            står i strid med internationella rättens principer alltsedan Nürnbergtribunalen.
            Denna ansvarsfrihetsgrund har exkluderats i ett antal internationella
            instrument de senaste femtio åren. Regeringen bör återkomma till
            riksdagen med förslag om upphävande av denna ansvarsfrihetsgrund
            för brott mot internationell rätt. Detta bör riksdagen som sin
            mening ge regeringen till känna.
          </p>
          <p xml:id="i-JcN5iCvRCFQMbXbBQK5D4A">
            Beslut om förundersökning och åtal beträffande de flesta brott
            begångna utomlands förutsätter i flertalet fall tillstånd från
            regeringen eller den myndighet regeringen bemyndigat därtill.
            Vänsterpartiet vänder sig inte mot att det för vissa brott begångna
            utomlands krävs åtalstillstånd, men anser att det är djupt problematiskt
            med den politiska kontroll av rättskipningen som regeringens inblandning
            här innebär. Regeringen bör återkomma till riksdagen med förslag
            om avskaffande av den politiska prövningen av beslut om att inleda
            förundersökning eller att väcka åtal. Detta bör riksdagen som
            sin mening ge regeringen till känna.
          </p>
          <head xml:id="i-EZBpJ9uw8GKBPeEryM9eJt" type="h1">
            3 Internationella MR-konventioners rättsliga ställning i Sverige
          </head>
          <p xml:id="i-QmDJpwzDrPMgWtKX4AxA2L">
            I Sverige tillämpas den s.k. dualistiska principen beträffande
            tillämpligheten av internationella konventioner i intern svensk
            rättstillämpning. Det innebär att domstolar och myndigheter inte
            direkt tillämpar konventioner som Sverige åtagit sig att följa,
            utan det krävs först att de genom lagstiftning transformeras till
            svensk rätt eller att konventionen som sådan görs till svensk
            lag genom att lagstiftaren beslutar om inkorporering. Visserligen
            gäller principen att domstolarna – i den mån det finns ett tolkningsutrymme
            som medger detta – ska tolka lagstiftningen fördragskonformt,
            d.v.s. att hänsyn ska tas till folkrättsliga regler gällande för
            svensk vid tolkning av motsvarande svenska regler. Många gånger
            är detta dock inte möjligt. Transformationsmetoden har ofta visat
            att den är mycket ofullkomlig eftersom det många gånger är svårt
            för lagstiftaren att skaffa en total överblick över vilka lagar
            som behöver ändras och på vilket sätt, för att ett konventionsåtagande
            som Sverige gjort ska uppfyllas. Den metod som ger säkra garantier
            för att ett konventionsåtagande effektivt genomförs på nationell
            nivå är inkorporering. Vänsterpartiet motionerade i många år om
            att den europeiska konventionen om de mänskliga rättigheterna
            skulle inkorporeras. En överväldigande riksdagsmajoritet avslog
            varje år motionsyrkandet med motiveringen att konventionen inte
            var skriven som normal svensk lagtext och skulle bli svår eller
            omöjlig att tillämpa för de svenska domstolarna.
          </p>
          <p xml:id="i-WfwNvemvSBv6RRMPUGdPNt">
            När Sverige blev medlem av EU år 1995 beslutade en enhällig riksdag
            om inkorporering av Europakonventionen. Nu har nästan 18 år gått
            sedan denna inkorporering och det synes inte ha varit några problem
            hos domstolar eller myndigheter med tillämpningen. När det gäller
            andra grundläggande MR-konventioners ställning i svensk rätt brukar
            Sverige regelmässigt utsättas för allvarlig kritik från de organ
            som övervakar konventionernas tillämpning för att konventionerna
            inte gjorts tillämpliga i svensk rätt och därmed möjliga att åberopa
            inför domstolar och myndigheter. Ett sådant exempel är kritiken
            från FN:s kommitté för mänskliga rättigheter i april 2002 med
            anledning av granskningen av Sveriges femte rapport om tillämpningen
            av den internationella konventionen om medborgerliga och politiska
            rättigheter. Kommittén beklagade att konventionen inte kunde åberopas
            inför svenska domstolar eller myndigheter och framställde krav
            på att Sverige ska se till att den nationella lagstiftningen ger
            en fullständig tillämplighet för de rättigheter som konventionen
            garanterar. Vid kommitténs nästföljande granskning av Sverige
            i maj 2009 upprepades kritiken och kravet på inkorporering. I
            juni samma år framförde FN:s kommitté för barns rättigheter motsvarande
            krav till Sverige beträffande barnkonventionen.
          </p>
          <p xml:id="i-DmPLwTTiWVR5ttBh8oTqCS">
            Regeringen bör snarast lägga fram förslag till riksdagen om lagstiftning
            som inkorporerar följande MR-konventioner med svensk rätt: internationell
            konvention om medborgerliga och politiska rättigheter, internationell
            konvention om avskaffande av alla former av rasdiskriminering,
            konvention om avskaffande av all slags diskriminering av kvinnor,
            konvention mot tortyr och annan grym, omänsklig eller förnedrande
            behandling eller bestraffning och konvention om barnets rättigheter.
            Detta bör riksdagen som sin mening ge regeringen till känna.
          </p>
          <head xml:id="i-KawZj44a7TagAAucuyRFxC" type="h1">
            4 Svenskt undertecknande och ratificering av tilläggsprotokoll
            12 till Europakonventionen om mänskliga rättigheter
          </head>
          <p xml:id="i-E1oCwG1FP8JDeW5ykhL17K">
            Det nuvarande diskrimineringsförbudet i artikel 14 i Europakonventionen
            om mänskliga rättigheter gäller endast de rättigheter som omfattas
            av konventionen. För att eliminera denna allvarliga begränsning
            av skyddet för de mänskliga rättigheterna har ett tilläggsprotokoll
            12 till konventionen förhandlats fram. Tilläggsprotokollet utsträcker
            diskrimineringsförbudet så att det även omfattar åtnjutandet av
            alla rättigheter som är reglerade i lag. Detta är ett viktigt
            steg i arbetet för att förverkliga principen om alla människors
            lika värde. Tyvärr har Sverige varken undertecknat eller ratificerat
            protokollet. Regeringen har ifrågasatt om ett tilläggsprotokoll
            är rätt metod, eftersom det tar lång tid innan Europadomstolen
            hunnit utveckla en praxis. Detta är en anmärkningsvärd hållning
            eftersom samma argument likaväl kan användas mot själva konventionen.
            Konventionen är även den ett levande instrument, med en praxis
            från domstolens sida, som ständigt utvecklas beroende på samhällsförhållandenas
            förändringar. Samma argument skulle även kunna anföras mot ny
            nationell lagstiftning över huvud taget. Det har också anförts
            från regeringen att det inte kan uteslutas att en stat kan komma
            att hållas ansvarig enligt protokollet p.g.a. vad som hänt i den
            enskildes förhållande till tredje man, t.ex. en hyresvärd eller
            restaurangägare. Konventionen i sig medför ju en viss s.k. Drittwirkung,
            dvs. är tillämplig även mellan privata rättssubjekt. Saken har
            varit föremål för en relativt omfattande diskussion i den juridiska
            doktrinen. Frågan som inställer sig är om regeringen i själva
            verket har inlett en process för att distansera sig från denna
            fundamentala människorättskonvention.
          </p>
          <p xml:id="i-AWx7dahMCb4B6YCJeQ1Bfy">
            De argument som regeringen anfört mot tilläggsprotokollets form
            och innehåll saknar bärkraft och det är angeläget att regeringen
            omgående undertecknar protokollet och att det sedan skyndsamt
            överlämnas till riksdagen för ratificering. Detta bör riksdagen
            som sin mening ge regeringen till känna.
          </p>
          <head xml:id="i-HdkdDreuurefQvC9sMZHAn" type="h1">
            5 En utvärdering av EU:s straffrättsliga och polisiära samarbete
          </head>
          <p xml:id="i-B3iN3WyXjmNW2Ezx8u2a5Y">
            Från den 1 december 2009 i och med ikraftträdandet av Lissabonfördraget
            har de polisiära och straffrättsliga frågorna i EU blivit överstatliga,
            efter att tidigare ha tillhört det mellanstatliga samarbetet i
            tredje pelaren.
          </p>
          <p xml:id="i-F56SQAFcvC5sX5kck8aTdF">
            Redan när samarbetet var mellanstatligt pekades det på faror
            förbundna med detta samarbete, bl.a. av professor Per Ole Träskman
            i en artikel år 2005 i Svensk Juristtidning. För det första, påpekade
            Träskman, kan kriminalpolitiska åtgärder som genomförs på EU-planet
            i vissa avseenden innebära minskad frihet, särskilt för människor
            i stater där de medborgerliga fri- och rättigheterna av tradition
            varit omfattande med starkt skydd för den personliga integriteten.
            Exempel på detta är Schengensamarbetet och Europolsamarbetet.
            Det kan också inträffa kollisioner mellan den nordiska uppfattningen
            om föreningsfrihet och yttrandefrihet och EU-åtgärder som att
            exempelvis göra deltagande i en kriminell organisation till ett
            brott eller att ett förnekande av förintelsen ska vara brottsligt.
            Det kriminalpolitiska samarbetet inom EU har relativt ensidigt
            inriktats på kriminalisering av vissa gärningar och krav på tillräckligt
            stränga straff för dessa gärningar, medan frågan om brottsprevention
            varit lågt prioriterad. De gemensamma åtgärderna leder vanligen
            till en starkt ökad repression i de länder som valt en mer moderat
            kriminalpolitisk linje.
          </p>
          <p xml:id="i-XyHGdWd3Lo7MmbVc33jaLo">
            En fara som på senare år förstärkts genom den omfattande utvidgningen
            av EU är principen om ömsesidigt erkännande av domar och beslut
            och lättnader i kraven på dubbel straffbarhet. Här är den givna
            underliggande premissen att vi kan ha fullständigt förtroende
            för rättsstatens hållfasthet i samtliga medlemsstater. Frågan
            är hur verklighetsförankrad en sådan presumtion är, det kan här
            räcka med att peka på den ungerska utvecklingen.
          </p>
          <p xml:id="i-9ueH96QWjvcP9UMdpmfN5d">
            Detta är endast ett axplock av frågor om effekterna av det polisiära
            och rättsliga samarbetet i EU som det skulle vara av stort värde
            att utvärdera och analysera genom en parlamentarisk utredning.
            Regeringen bör snarast fatta beslut om att tillsätta en sådan
            utredning. Detta bör riksdagen som sin mening ge regeringen till
            känna.
          </p>
        </div>
        <div xml:id="i-P1mTDg25K3ALj69eMDzcAF" type="motSignatures">
          <list xml:id="i-7PHd5dMHeubZkvjZMSpFby">
            <item xml:id="i-GP1HYbA9HxjesKMSJoKLyC">
              Lena Olsson (V)
            </item>
            <item xml:id="i-YUtiTbkH6zXmzWSeiNK8iu">
              Bengt Berg (V)
            </item>
            <item xml:id="i-8WyWqYgoiDCcB34qvkd5CS">
              Marianne Berg (V)
            </item>
            <item xml:id="i-AJt9eFucZSx7d6S4WEz58z">
              Amineh Kakabaveh (V)
            </item>
            <item xml:id="i-GByGmAHKrQeub3gk1e3VXa">
              Lars Ohly (V)
            </item>
            <item xml:id="i-KBT6ZsRyVgsXxSNeZeLaxK">
              Eva Olofsson (V)
            </item>
            <item xml:id="i-JJqR5HSwmCyCB6TG4kSeU7">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
