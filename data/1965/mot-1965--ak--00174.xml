<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__174/mot_1965__ak__174-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motioner i Andra kammaren, nr 174 år 1965
          </p>
          <p>
            Nr 174
          </p>
          <p>
            Av herr Jönsson i Ingemarsgården m. fl., om vidgad rätt till
            fria resor för värnpliktiga.
          </p>
          <p>
            (Lika lydande med motion nr 132 i Första kammaren)
          </p>
          <p>
            I motioner till 1963 års riksdag (I: 305 och II: 352) föreslog
            vi att de värnpliktiga skulle beredas vidgad rätt till kostnadsfria
            hemresor med hän- visning till bl. a. de påfrestningar militärtjänstgöringen
            innebär. Beträffande de värnpliktigas fria resor anför riksdagens
            revisorer i sin berättelse 1964 (Del I s. 38 f):
          </p>
          <p>
            Av det nu sagda framgår att, om hänsyn tages endast till den
            första tjänstgöringen, ca 83 000 arbetstimmar till en kostnad
            av ca 960 000 kronor kan åtgå för att tillhandahålla färdbiljetter
            åt de värnpliktiga som under nämnda tjänstgöring vid ledighet
            önskar utnyttja sin rätt till fria resor. Här- till skall emellertid
            läggas de ytterligare kostnader som uppkommer vid tryckningen
            av biljetterna och den kamerala behandlingen av dem vid för- svarets
            civilförvaltning och statens järnvägar. Sammanlagt torde därför
            statsverkets utgifter i samband med utskrivandet etc. av färdbiljetter
            enbart till nyssnämnda kategori värnpliktiga överstiga 1 milj.
            kronor per år. Med hänsyn till de betydande administrativa kostnader
            som således är förenade med här berörda arbetsuppgifter finner
            revisorerna det i hög grad angeläget, att åtgärder vidtages i
            syfte att reducera dessa kostnader. Enligt revisorernas mening
            torde emellertid möjligheterna till större besparingar på detta
            område för närvarande vara relativt begränsade, eftersom systemet
            med maximering av antalet fria resor förutsätter att de värnpliktiga
            i en eller annan form förses med färdbiljett, dvs. med bevis om
            att de på statens bekostnad äger rätt att företaga viss bestämd
            resa. Mot bakgrunden av nämnda förhållanden anser sig revisorerna
            böra väcka frågan, om tillräckliga skäl föreligger att bibehålla
            nu gällande bestämmel- ser om begränsning av de värnpliktigas
            rätt till fria resor. Kunde dessa be- stämmelser ändras så, att
            alla värnpliktiga iförda uniform och försedda med identitetskort
            tillerkändes rätt att i obegränsad utsträckning kostnadsfritt
            anlita av staten ägda kommunikationsmedel, skulle nämligen det
            omständ- liga och kostnadskrävande förfaringssättet med utfärdandet
            av särskilda färdbiljetter för dem praktiskt taget kunna helt
            avskaffas. Revisorerna bortser självfallet icke från att en på
            angivet sätt utökad rätt för de värnpliktiga till fria resor kan
            leda till många svårlösta problem. Bl. a. är det tänkbart att
            de värnpliktigas resor på vissa sträckor kan kom- ma att öka i
            sådan omfattning att tidvis platsbrist kan uppstå till men för
            den civila passagerartrafiken. Vidare borde det bli nödvändigt
            att begränsa de värnpliktigas rätt att kostnadsfritt begagna sovvagn.
            Det är också sanno- likt att rent anslagsmässigt en ökad belastning
            på IV huvudtitelns resean-
          </p>
          <pb facs="riksdagen-motions-pdf/data/1965/mot_1965__ak__174/mot_1965__ak__174-002.pdf"/>
          <p>
            Motioner i Andra kammaren, nr 174 år 1965 5
          </p>
          <p>
            slag blir ofrånkomlig. Det sistnämnda kommer dock att kompenseras
            av att statens järnvägar i motsvarande grad erhåller ökade intäkter.
            Revisorerna är för sin del icke beredda att i detta sammanhang
            taga de- finitiv ställning till ovan behandlade spörsmål. Då emellertid
            ett slopande av det administrativa arbetet i samband med utfärdandet
            av färdbiljetter åt de värnpliktiga otvivelaktigt skulle medföra
            avsevärda besparingar för statsver- ket, anser revisorerna att
            hithörande frågor snarast bör bli föremål för en allsidig utredning.
            I ovannämnda motioner framhölls: Det måste anses önskvärt att
            man så långt som möjligt försöker minska de påfrestningar av skilda
            slag som militärtjänstgöringen utgör. När det gäller den första
            tjänstgöringen innebär den bl. a. att den värnpliktige mås- te
            vara skild från sina anhöriga under relativt längre perioder.
            Särskilt för dem som är förlagda långt från hemorten blir hemresor
            av tidsmässiga och
          </p>
          <p>
            ekonomiska skäl ofta mycket svåra att ordna, medan de som är
            förlagda på eller i närheten av hemorten kan besöka sitt hem ganska
            ofta.
          </p>
          <p>
            Som anfördes i motionerna 1963 löser många värnpliktiga sina
            resepro- blem genom att lifta. Detta måste anses mycket otillfredsställande.
            Liftan- det utsätter de värnpliktiga för stora olycksrisker, och
            för den bilägare som tar upp liftande uppstår, om en olycka inträffat,
            ett ofta oklart ansvarsför- hållande. Redan att bli förlagd långt
            från hemorten innebär för den värnpliktige en extra påfrestning
            som måste drabba ett stort antal värnpliktiga. Denna påfrestning
            ökar om den värnpliktige av ekonomiska skäl inte kan resa hem
            på permission då möjlighet till detta annars skulle ha funnits.
            Med hänsyn till detta och vad riksdagens revisorer anför angående
            de stora kost- nader som är förenade med nuvarande otympliga system
            för de värnplikti- gas fria hemresor, ter det sig angeläget att
            på ett enklare sätt bereda de värnpliktiga vidgade möjligheter
            att resa hem. Riksdagens revisorer väcker frågan om inte de värnpliktiga
            skall kunna tillerkännas rätt att i obegränsad utsträckning kostnadsfritt
            anlita av sta- ten ägda kommunikationsmedel. Revisorernas förslag
            bör kompletteras med åtgärder som bereder vidgade resemöjligheter
            också för de värnpliktiga som för sina hemresor inte kan utnyttja
            statens kommunikationsmedel. Detta bör kunna ske genom överenskommelse
            med enskilda trafikföretag. Enligt vår mening bör de värnpliktiga
            i princip få rätt till helt fria resor, men de svårigheter som
            kan uppstå när det gäller sovvagnstrafiken, enskilda buss- företag
            etc. motiverar särskilda överväganden. Under hänvisning till det
            anförda föreslår vi, att riksdagen i skrivelse till Kungl. Maj:t
            måtte begära utredning och förslag om rätt till kostnadsfria resor
            till och från hemorten för värnpliktiga under första tjänstgöringen.
          </p>
          <p>
            Stockholm den 25 januari 1965
          </p>
          <p>
            Elias Jönsson Ola Ullsten Ingemar Mundebo
          </p>
        </div>
      </div>
    </body>
  </text>
</TEI>
