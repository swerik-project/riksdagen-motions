<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__565/mot_1969__ak__565-001.pdf"/>
      <fw xml:id="i-28sJWr5moPtGEQcsvnzKed">
        8 Motion i Andra kammaren, nr 565 år 1969
      </fw>
      <div type="motHeader" xml:id="i-TB8FJkF8GLPDkmjWwsdume">
        <div type="motTitle" xml:id="i-CBCdTSki6s75wLc6rucudw"/>
        <div type="motSubmissionInfo" xml:id="i-Lq6hBckVNVSMcrMzNhYXRG"/>
      </div>
      <div type="motBody" xml:id="i-QJWiD6JMwZSvTDySS91Gty">
        <div xml:id="i-MwWADddg8BCt3cABKzMNRT">
          <p xml:id="i-vUVg9GyzzShCY5aQ5twUZ">
            Nr 565
          </p>
          <p xml:id="i-F2TdJ4m7DzK85c93LYAFjs">
            Av herr Mundebo m. fl., om en intensifierad och planmässig social
            forskning.
          </p>
          <p xml:id="i-35yRJ9xdN1MQ8q4Vuoy363">
            (Lika lydande med motion nr 514 i Första kammaren)
          </p>
          <p xml:id="i-VxdosNGRkK1vXxi1Reggye">
            Frågan om en intensifierad och planmässig social forskning har
            i åtskilliga sam- manhang behandlats i riksdagen under senare
            år. Förslag om ökade resurser för denna forskning har — under
            hänvisning till pågående utredningar — ännu inte vunnit bifall.
            Regeringen framlägger inte heller i årets statsverksproposition
            några förslag om utbyggnad av den sociala forskningen. Föredragande
            statsrådet anför i samband med behandlingen av anslagen till de
            samhällsvetenskapliga fakulteterna att han inte är beredd att
            förorda inrättande av den av universitetskanslersämbetet föreslagna
            professuren i socialpolitik. Statsrådet anser att samarbetsnämnden
            för socialhögskolorna i samråd med universitetskanslersämbetet
            och socialstyrelsen bör precisera vilka delar av det socialpolitiska
            området som bör prioriteras i fråga om forskningsresurser.
          </p>
          <p xml:id="i-jdnfDgdeMkoMczJYBoZXb">
            Flera tidigare förslag
          </p>
          <p xml:id="i-5DLxeD7Fneq3ErLwe8o7Q9">
            Det kan finnas skäl att kort erinra om några av de utredningar
            och uttalanden som under senare år gjorts i denna fråga. En rad
            statliga utredningar har lagt fram förslag om ökade resurser för
            social forskning. Dessa är i första hand socialutbildningssakkunniga
            (1944), 1955 års universitetsutredning (1959), socionomutbildningskommittén
            (1962) och social- politiska kommittén (1964). Bl. a. föreslog
            socionomutbildningskommittén att professurer skulle inrättas vid
            socialhögskolorna och socialpolitiska kommittén att ett fristående,
            socialpolitiskt utredningsinstitut skulle inrättas. Dessa förslag
            har emellertid inte genomförts. Samarbetsnämnden för socialhögskolorna,
            styrelserna för socialhögskolorna, so- cialhögskolornas studentkårer,
            socionomorganisationer och andra organisationer inom socialvård
            och förvaltning har i anslagsframställningar, skrivelser, uttalanden
            etc. åtskilliga gånger begärt ökade resurser för social forskning.
            Förslag rörande utbyggd social forskning har också framlagts i
            ett flertal motio- ner. Riksdagen har vid upprepade tillfällen
            gjort uttalanden om vikten av att beslut fattas i dessa frågor.
            Sålunda kan bl. a. nämnas att allmänna beredningsutskottet 1963
            framhöll vikten av att utredningsarbetet i fråga om den sociala
            forskningen bedrivs utan onödig tidsutdräkt. Samma år fann statsutskottet
            det angeläget att beslut rörande den sociala forskningens organisation
            fattades snarast möjligt.
          </p>
          <pb facs="riksdagen-motions-pdf/data/1969/mot_1969__ak__565/mot_1969__ak__565-002.pdf"/>
          <fw xml:id="i-7BR3fw7yxrCmMXyaevxpog">
            Motion i Andra kammaren, nr 565 år 1969 9
          </fw>
          <p xml:id="i-2irMhxb92754SbtgKU1ERo">
            Det kan också nämnas att dåvarande chefen för utbildningsdepartementet
            i en proposition med förslag till reformerad socionomutbildning
            1963 uttalade att det var uppenbart att frågan om en förstärkning
            av den sociala forskningens resurser var ett spörsmål av största
            vikt. Formerna för en intensifierad och planmässig social forskning
            behandlades bl. a. i motioner till 1967 års riksdag (I: 238 och
            II: 316). Allmänna beredningsutskot- tet hänvisade i sitt utlåtande
            bl. a. till att en framställning från samarbetsnämnden för socialhögskolorna
            då låg under Kungl. Maj:ts prövning och att arbetsgrupper inom
            forskningsberedningen inom kort skulle presentera rapporter över
            läget och utvecklingstendenserna på olika fält inom samhällsforskningen
            samt att dessa grup- per även skulle framlägga förslag och överväga
            organisationsfrågor.
          </p>
          <p xml:id="i-3dzY2nRG3PPQHHq5v5QPVt">
            Många forskningsuppgifter
          </p>
          <p xml:id="i-9ek2p8CZ1cidHfQxjzkffL">
            Behovet — för att inte säga nödvändigheten — av en intensifierad
            och plan- mässig social forskning har belysts i många sammanhang.
            I motionerna I: 238 och II: 316 nämndes bl a. följande exempel
            på forskningsområden: samhällsplane- ring och bostadsmiljö, familjepolitik,
            arbetsmarknadspolitik, behandlingsforskning, befolkningslära och
            trafikforskning. En av forskningsberedningens arbetsgrupper har
            speciellt studerat den social- politiska forskningen och redovisat
            många angelägna uppgifter för denna forsk- ning. Ett kort citat
            kan belysa ett enda fält som i sig rymmer ett omfattande pro-
            gram. Arbetsgruppen säger:
          </p>
          <p xml:id="i-HMiMiTsDkFvKb3eHaExgcd">
            Forskning inom socialförsäkringarnas och den egentliga socialvårdens
            område behöver intensifieras. Det gäller här att studera målen
            för de samhälleliga insatserna, socialvårdens speciella organisatoriska
            problem, metodiken i socialarbetet och de sociala åtgärderna.
            Vid viktiga reformbeslut (bör) medel avsättas för analys av be-
            slutets faktiska resultat.
          </p>
          <p xml:id="i-CEtFVuEqDCKSEDtotQ95oF">
            De många utredningarna och debatterna under 1950- och 1960-talen
            har gett en kartläggning av det omfattande forskningsfält det
            här är fråga om. Det finns också ett växande intresse för detta
            forskningsfält bland samhällsforskare av olika slag, detta trots
            frånvaron av institutionella resurser och forskartjänster inom
            om- rådet. Bland våra socialarbetare finns likaså ett starkt intresse
            för socialt forsk- nings- och utvecklingsarbete — ganska naturligt
            eftersom social forskning skulle ge bättre underlag för det praktiska
            socialvårdsarbetet och därmed större säkerhet och ökade förutsättningar
            för bättre behandling. Många beslutsfattare — förtro- endemän
            och tjänstemän — inom stat, landsting och kommuner känner också
            att social forskning är en nödvändig grund för fortsatt reformering
            av socialpolitiken. Socialutgifterna uppgår nu till över 20 miljarder
            kronor om året. Om vi antar att en enda promille skulle utnyttjas
            för socialt forsknings- och utvecklingsarbete, skulle detta innebära
            200 miljoner kronor för detta ändamål. Det är svårt att beräkna
            kostnaderna för de insatser som nu görs på detta område vid universitet
            och hög- skolor, inom statliga och kommunala utredningar, inom
            statlig och kommunal för- valtning etc., men det är uppenbart
            att denna nivå ingalunda är uppnådd. Det är
          </p>
          <pb facs="riksdagen-motions-pdf/data/1969/mot_1969__ak__565/mot_1969__ak__565-003.pdf"/>
          <fw xml:id="i-wAMUK4vZZNTQJQuBoPUmK">
            10 Motion i Andra kammaren, nr 565 år 1969
          </fw>
          <p xml:id="i-TxKB9XEgtX6up3tGa5jcTF">
            också uppenbart att en ökning av insatserna med låt oss säga
            en tiondels promille skulle betyda mycket för den svenska socialpolitikens
            utveckling.
          </p>
          <p xml:id="i-6JUCVWDrMUYiqVZX2jNTvh">
            Den sociala forskningens organisation
          </p>
          <p xml:id="i-DfPxKo81A39NowvCH4r3oq">
            Delade meningar rörande den sociala forskningens organisation
            har varit ett av de motiv som fördröjt konkreta beslut. Olika
            alternativ rörande forskningens orga- nisation har diskuterats:
            professurer vid universiteten, professurer vid socialhög- skolorna,
            fristående socialforskningsinstitut och olika kombinationer av
            dessa al- ternativ. Forskningsberedningens arbetsgrupp har också
            övervägt organisationsfrå- gorna och säger på denna punkt:
          </p>
          <p xml:id="i-5oM2j7bNQPqj1ayeREdVnR">
            Det är mycket angeläget att socialhögskolorna får forskningsresurser
            i framti- den. Detta skulle höja utbildningens kvalitet och möjliggöra
            utbyggt samarbete mellan »fältet&gt;, som tar emot praktikanter under
            utbildningstiden, och högskolorna. Forskartjänster vid socialhögskolorna
            kan med fördel konstrueras så att innehavar- na samtidigt har
            undervisningsskyldighet vid universitetsinstitutioner. Dessa kan
            också eventuellt vara huvudmän för tjänsterna — det väsentliga
            är att en tillräck- ligt stor del av forskartjänsternas undervisningsskyldighet
            och forskarhandledning är knuten till socialhögskolorna.
          </p>
          <p xml:id="i-2hhJ8qn2KGd7zNYPDG6GfJ">
            Vi delar denna uppfattning. Ett beslut om inrättande av professurer
            vid social- högskolorna — eventuellt med tjänstgöringsskyldighet
            jämväl vid universiteten — kan mycket väl fattas nu och behöver
            inte betraktas som principiella ståndpunkts- taganden rörande
            socialhögskolornas framtida ställning. Många skäl talar för att
            samarbetet mellan socialhögskolor och universitet kommer att fördjupas
            i fram- tiden, och inrättande av professurer av den typ forskningsberedningens
            arbetsgrupp förordar torde därför vara väl motiverat.
          </p>
          <p xml:id="i-4n27EA9nWH7Syykj3oqHWX">
            Utbyggnadsplan
          </p>
          <p xml:id="i-VUTHoD2bneed8BJ1rr8AC6">
            Vi anser att en utbyggnad av den sociala forskningens resurser
            nu måste komma till stånd. Det finns nu tillräckligt material
            som grund för beslut. Det finns utveck- lingsprogram, det finns
            forskningsprojekt, det finns forskare, det finns organisa- tionsförslag.
            Vi beklagar att förslag om inrättande av professurer inte framlagts
            för årets riksdag. Vi anser att regeringen för 1970 års riksdag
            bör redovisa dels en plan för successiv förstärkning av den sociala
            forskningens resurser, dels förslag om inrättande av professurer
            inom det sociala forskningsområdet. Med hänvisning till det ovan
            anförda hemställer vi, att riksdagen i skrivelse till Kungl. Maj:t
            begär att 1970 års riksdag föreläggs förslag rörande en intensifierad
            och planmässig social forskning.
          </p>
          <p xml:id="i-JRdjqh3CZxhkGXaqsH2zxK" type="date">
            Stockholm den 28 januari 1969
          </p>
          <p xml:id="i-XQCoSQW6j9zDSn4KQ9i8LG">
            Ingemar Mundebo (fp) Gabriel Romanus (fp) Karl-Erik Strömberg
            (fp) Per Ahlmark (fp) Cecilia Nettelbrandt (fp) Ola Ullsten (fp)
          </p>
        </div>
      </div>
    </body>
  </text>
</TEI>
