<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0421/mot_200304_MJ_0421-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ421 pnr: mp535
          </p>
          <p>
            Motion till riksdagen 2003/04:MJ421
          </p>
          <p>
            av Åsa Domeij och Mikaela Valtersson (mp)
          </p>
          <p>
            Jakt på svärta
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om jakttid på svärta.
          </p>
          <p>
            Inledning
          </p>
          <p>
            Miljöpartiet har under många år försökt påverka jakt på arter
            som är hotade eller vars populationer krymper. Det är glädjande
            att Naturvårdsverket och regeringen lyssnat beträffande arter
            som morkulla, enkelbeckasin, dykänder i fjällen, stjärtand, skedand,
            ekorre och hermelin där jakttiden har ändrats eller jakten tagits
            bort. Även för sothöna och brunand har jakten tagits bort, men
            för dessa arter har inte Miljöpartiet agerat. Detta betyder inte
            alls att Miljöpartiet är motståndare till jakt, utan det handlar
            bara om en omsorg om hotade arter eller arter där populationerna
            minskar och arten behöver en större hänsyn och större skydd än
            andra. Talet om biologisk mångfald och målen för densamma faller
            till platt intet om detta arbete avstannar. En ständig vaksamhet
            och aktion i tid är nödvändigt för att skydda arter, som idag
            är trängda av olika skäl. En sådan art är svärta. I Artdatabankens
            Rödlistade ryggradsdjur i Sverige av år 1996 finns inte svärtan
            med, men i i den lista som presenterats år 2000, Rödlistade arter
            i Sverige 2000, är den klassad som NT, Near Threatened. Den klassen
            motsvarar ungefär hotklass 4 i tidigare system. Denna tidigare
            rätt vanliga art är alltså på tillbakagång.
          </p>
          <p>
            Svärtan
          </p>
          <p>
            Svärtan, Melanitta fusca, är den största och tyngsta dykanden.
            Hanen är svart med en liten vit vingspegel, en liten vit fläck
            under ögat och en bitvis gul
          </p>
          <pb facs="riksdagen-motions-pdf/data/200304/mot_200304_MJ_0421/mot_200304_MJ_0421-0002.pdf"/>
          <p>
            2003/04:MJ421
          </p>
          <p>
            näbb. Honan är brun med några ljusare fläckar på huvudet. I flykten
            känns den igen på den stora vita vingspegeln i bakkanten på vingen.
            Den häckar utmed Östersjöns stränder, men även i insjöar i Norrlands
            inland och fjälltrakter. Den flyttar under hösten till södra Östersjön,
            Kattegatt och Nordsjöns kuster. Åter i april-maj. Födan är musslor,
            snäckor och kräftdjur. Arten häckar ibland påfallande långt ifrån
            stranden, ofta i håligheter och skrymslen. Häckningen sker sent,
            äggen läggs i juni och med 27-28 dygns ruvningstid innebär det
            att ungarna inte kläcks förrän i juli. Det här innebär att ungarna
            är små då semestern och båtlivet är som intensivast i skärgården.
            De störs därför mer än andra arter, som får ungar betydligt tidigare.
            Ungarna är normalt flygfärdiga efter ca 50 dygn, vilket innebär
            att de inte alltid kan flyga då jakten inleds den 25 augusti i
            Norrlands inland. Från att tidigare ha varit relativt stort har
            antalet svärtor minskat dramatiskt. Varför vet man inte.
          </p>
          <p>
            Det finns jakttid på svärta
          </p>
          <p>
            Trots att arten går tillbaka får den jagas. Jakttiderna skiljer
            sig åt beträffade inland och kustområden. För kusten gäller jakttid
            1 oktober-31 december. I Norrlands inland är jakttiden 25 augusti-30
            november och i övriga Sverige 21 augusti-30 november. Vid Norrbottens
            gränsälv får jakten starta den 20 augusti. Eftersom ungarna föds
            i juli innebär detta att jakten sker under häckningstid, vilket
            strider mot EU:s fågeldirektiv.
          </p>
          <p>
            Ge svärtan ett skydd nu
          </p>
          <p>
            Regeln bör vara att en art som återfinns i Artdatabankens hotlista
            inte skall jagas. Oavsett skälen till att arten går tillbaka måste
            allt som kan göras för att säkra numerären göras. Att ta bort
            jakten är en åtgärd som är betydligt lättare än att återställa
            artens livsförutsättningar, framför allt som den bilden ofta är
            komplex, vilket gäller i Östersjön, en biotop hotad av många skäl.
            Man vet inte vad det är i miljön som gör att just svärtan går
            tillbaka. Dessutom innebär jakttiden jakt under häckningstiden
            eftersom ungarna föds först i juli och behöver 50—55 dygn för
            att bli flygfärdiga. Det strider mot EU:s fågeldirektiv, som förbjuder
            jakt under häckningstid. Det är dags att freda svärtan genom att
            ta bort jakten på arten.
          </p>
          <p>
            Stockholm den 6 oktober 2003
          </p>
          <p>
            Åsa Domeij (mp) Mikaela Valtersson (mp)
          </p>
        </div>
      </div>
    </body>
  </text>
</TEI>
