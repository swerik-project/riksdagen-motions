<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SoU-02778">
  <teiHeader>
    <fileDesc>
      <titleStmt>
        <title>med anledning av prop. 2023/24:31 Stärkta rättigheter för barn och vuxna i skyddat boende</title>
        <author corresp="i-3SiHjpmKqDX1ahURx9ZWt3">av Maj Karlsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2778 av Maj Karlsson m.fl. (V)</title>
          <idno type="rdwebb">HB022778</idno>
          <rs type="number">2778</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HB022778/text</ref>
          <ref type="dokument_url_html">https://data.riksdagen.se/dokument/HB022778</ref>
          <ref type="dokumentstatus_url_xml">https://data.riksdagen.se/dokumentstatus/HB022778</ref>
          <ref type="pdf">https://data.riksdagen.se/fil/CCA0D15E-0F4D-4DBC-B158-57A849759BCC</ref>
          <ref type="docx">https://data.riksdagen.se/fil/9F8620CB-C940-4525-B793-6DDB6776D220</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-S9N4wWD2qfoGM8u1D3QrvL</idno>
            <name>Nadja Awad</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Malcolm Momodou Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-KuCEKC7DjgFNiWfmCMHSnd" type="basedOn"/>
        <correspContext corresp="i-KuCEKC7DjgFNiWfmCMHSnd">
          <ref>Proposition 2023/24:31</ref>
        </correspContext>
        <correspAction xml:id="i-T2ZTLiFikan6ifPBvEvYtX" type="signed"/>
        <correspContext corresp="i-T2ZTLiFikan6ifPBvEvYtX">
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-S9N4wWD2qfoGM8u1D3QrvL"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction xml:id="i-49ACNKr8V9Eq4CQjBKKwus" type="submitted">
          <date when="2023-11-22"/>
          <time when="10:46:58"/>
        </correspAction>
        <correspAction xml:id="i-XLJgeYcZQZogcuhqTg6CAh" type="dismissed">
          <date when="2023-11-30"/>
        </correspAction>
        <correspAction xml:id="i-B4AAVy7U4gJWHoM3HKS9Ne" type="reviewed">
          <date when="2023-11-30"/>
          <time when="13:23:22"/>
        </correspAction>
        <correspAction xml:id="i-91P3K7UJtUT7c7b8ke3Ld2" type="referred">
          <date when="2023-12-01"/>
        </correspAction>
        <correspAction xml:id="i-Hf6v5aqW8TPZi2voUkrAds" type="assigned">
          <date when="2024-02-15"/>
          <time when="15:37:18"/>
        </correspAction>
        <correspContext corresp="i-Hf6v5aqW8TPZi2voUkrAds">
          <ref type="assignedTo">Socialutskottet</ref>
        </correspContext>
        <correspAction xml:id="i-TAQ8SbBWL2QM5ci5LdxbQK" type="behandlas_i"/>
        <correspContext corresp="i-TAQ8SbBWL2QM5ci5LdxbQK">
          <ref type="uppgift">2023/24:SoU6</ref>
          <ref type="ref_dok_id">HB01SoU6</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU6</ref>
          <ref type="ref_dok_titel">Stärkta rättigheter för barn och vuxna i skyddat boende</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:2778 av Maj Karlsson m.fl. (V)
          med anledning av prop. 2023/24:31 Stärkta rättigheter för barn
          och vuxna i skyddat boende
        </div>
      </div>
      <div type="motBody">
        <div xml:id="i-NYvE3ccm2TPPRRrA32LsyN" type="TOC">
          <head xml:id="i-XMNsnaS9V1cyMpdXHWKpM1">
            1 Innehållsförteckning
          </head>
          <list>
            <item style="indent-level: 1">
              1 Innehållsförteckning
            </item>
            <item style="indent-level: 1">
              2 Förslag till riksdagsbeslut
            </item>
            <item style="indent-level: 1">
              3 Inledning
            </item>
            <item style="indent-level: 1">
              4 Mäns våld mot kvinnor
            </item>
            <item style="indent-level: 1">
              5 Skyddat boende enligt socialtjänstlagen
            </item>
            <item style="indent-level: 1">
              6 Skyddat boende som en insats till barn enligt socialtjänstlagen
            </item>
            <item style="indent-level: 1">
              7 Skyddat boende som en insats till barn när samtycke från en
              av två vårdnadshavare saknas
            </item>
            <item style="indent-level: 2">
              7.1 Möjligheten att bevilja ett barn skyddat boende utan samtycke
              från en av två vårdnadshavare i en särskild lag
            </item>
            <item style="indent-level: 2">
              7.2 Förutsättningar för att bevilja ett barn skyddat boende utan
              båda vårdnadshavarnas samtycke
            </item>
            <item style="indent-level: 2">
              7.3 Begränsning av umgänge och hemlighållande av vistelseort
            </item>
            <item style="indent-level: 2">
              7.4 Insatsens upphörande
            </item>
            <item style="indent-level: 2">
              7.5 Beslut om en insats i form av skyddat boende i relation till
              avvisning, utvisning, utlämning eller överlämnande
            </item>
            <item style="indent-level: 2">
              7.6 Bestämmelser om muntlig förhandling och nämndemän
            </item>
            <item style="indent-level: 2">
              7.7 Bestämmelser om överklagande
            </item>
            <item style="indent-level: 1">
              8 Krav på skyddade boenden
            </item>
            <item style="indent-level: 2">
              8.1 Tillståndsplikt för skyddat boende
            </item>
            <item style="indent-level: 1">
              9 Ikraftträdande- och övergångsbestämmelser
            </item>
            <item style="indent-level: 1">
              10 Konsekvenser av förslagen
            </item>
          </list>
        </div>
        <div type="motProposal" subtype="förslag">
          <head xml:id="i-LM2qpHov6noCa2BMAeLg3c">
            2 Förslag till riksdagsbeslut
          </head>
          <list>
            <item xml:id="i-FE2vN3i1Vp7ouBoMXDxKV5" sortKey="Yrkande 1">
              Riksdagen ställer sig bakom det som anförs i motionen om att
              regeringen bör genomföra en genomgripande könsmaktsanalys av den
              nya lagstiftningen och tillkännager detta för regeringen.
            </item>
          </list>
          <list>
            <item xml:id="i-MwWkfjVpoC2GkosbEA3HqN" sortKey="Yrkande 2">
              Riksdagen ställer sig bakom det som anförs i motionen om att
              regeringen bör återkomma med förslag som säkerställer att kvinnor
              och barn utsatta för mäns våld inte riskerar att blandas med t.ex.
              avhoppare från kriminella gäng, och detta tillkännager riksdagen
              för regeringen.
            </item>
          </list>
          <list>
            <item xml:id="i-96QiS5QjpoXkqVsB5rFpFW" sortKey="Yrkande 3">
              Riksdagen ställer sig bakom det som anförs i motionen om att
              regeringen bör återkomma med förslag som säkerställer att barn
              i regel placeras med den våldsutsatta mamman i skyddat boende,
              och detta tillkännager riksdagen för regeringen.
            </item>
          </list>
          <list>
            <item xml:id="i-CYvbdPgP2dhewwuibkVb4m" sortKey="Yrkande 4">
              Riksdagen ställer sig bakom det som anförs i motionen om att
              regeringen bör återkomma med förslag som säkerställer att socialnämnden
              ska få bevilja ett barn en insats i form av ett skyddat boende
              även med en minderårig vårdnadshavare eller med en vuxen person
              som inte är vårdnadshavare, utifrån vad som beskrivs i motionen,
              och tillkännager detta för regeringen.
            </item>
          </list>
          <list>
            <item xml:id="i-Lf1NaKUVhCTkLyLX9Ed9hv" sortKey="Yrkande 5">
              Riksdagen ställer sig bakom det som anförs i motionen om att
              regeringen bör återkomma med förslag för att säkerställa att den
              särskilda lagens syfte, dvs. att skydda barnet från den våldsutövande
              mannen, säkras i utformningen av lagen och tillkännager detta
              för regeringen.
            </item>
          </list>
          <list>
            <item xml:id="i-S2TpeMU6RmEGYRSMDDK7Br" sortKey="Yrkande 6">
              Riksdagen ställer sig bakom det som anförs i motionen om att
              regeringen bör återkomma med förslag som säkerställer att om socialnämnden
              beviljar en vårdnadshavare skyddat boende enligt socialtjänstlagen,
              ska även barnet i regel beviljas en sådan insats för placering
              tillsammans med vårdnadshavaren, trots att det inte finns samtycke
              från den andre vårdnadshavaren och tillkännager detta för regeringen.
            </item>
          </list>
          <list>
            <item xml:id="i-UDi8sgBQH8cDrEjxLqfGYK" sortKey="Yrkande 7">
              Riksdagen ställer sig bakom det som anförs i motionen om att
              regeringen bör återkomma med förslag som säkerställer att umgängesbegränsning
              och hemlighållande av vistelseort ska gälla under hela barnets
              vistelse i det skyddade boendet utan möjlighet att överklagas
              och tillkännager detta för regeringen.
            </item>
          </list>
          <list>
            <item xml:id="i-RaVCSPnDrPhTb1pJADLsza" sortKey="Yrkande 8">
              Riksdagen ställer sig bakom det som anförs i motionen om att
              regeringen bör återkomma med förslag som säkerställer möjlighet
              till fortsatt placering vid skyddat boende även när den unge fyllt
              18 år, och detta tillkännager riksdagen för regeringen.
            </item>
          </list>
          <list>
            <item xml:id="i-4yr5HATfnnc8ySqG4zyU4j" sortKey="Yrkande 9">
              Riksdagen avslår proposition 2023/24:31 i den del som avser förslaget
              om att en insats i form av skyddat boende eller en omedelbar sådan
              insats inte ska hindra vissa beslut om avvisning, utvisning, utlämning
              eller överlämnande och att en insats i form av skyddat boende
              eller en omedelbar sådan insats ska upphöra att gälla när ett
              avlägsnandebeslut har verkställts.
            </item>
          </list>
          <list>
            <item xml:id="i-UFH1fbrtG87MCrDJxNEgbs" sortKey="Yrkande 10">
              Riksdagen ställer sig bakom det som anförs i motionen om att
              regeringen skyndsamt bör ändra den nya lagstiftningen så att kvinnors
              behov av skydd mot våld och sexuella övergrepp överordnas utlänningslagen
              och tillkännager detta för regeringen.
            </item>
          </list>
          <list>
            <item xml:id="i-EuLD13r1HADR99NkH4nA9w" sortKey="Yrkande 11">
              Riksdagen ställer sig bakom det som anförs i motionen om att
              regeringen bör återkomma med förslag som säkerställer att muntlig
              förhandling inte hålls och tillkännager detta för regeringen.
            </item>
          </list>
          <list>
            <item xml:id="i-56hu6HE5nwcRJCJcfmFhFu" sortKey="Yrkande 12">
              Riksdagen ställer sig bakom det som anförs i motionen om att
              regeringen bör återkomma med förslag som säkerställer att beslut
              av socialnämnden enligt den särskilda lagen inte ska kunna överklagas
              av den vårdnadshavare som barnet inte placeras tillsammans med
              och tillkännager detta för regeringen.
            </item>
          </list>
          <list>
            <item xml:id="i-QJ5ew1gQ1CmJnyaPPgyof3" sortKey="Yrkande 13">
              Riksdagen avslår proposition 2023/24:31 i den del som avser förslaget
              om att det för skyddade boenden som bedrivs yrkesmässigt av ett
              bolag, en förening, en samfällighet, en stiftelse eller en enskild
              individ ska krävas tillstånd av Inspektionen för vård och omsorg.
            </item>
          </list>
          <list>
            <item xml:id="i-APcuz9u7snKGQF5qDWVWRG" sortKey="Yrkande 14">
              Riksdagen ställer sig bakom det som anförs i motionen om att
              regeringen, vid förslag på införande av tillståndsplikt, bör säkerställa
              en utformning utifrån kvinnojoursrörelsens kunskap om vikten av
              kvinnors anonymitet och det ideella arbetet och tillkännager detta
              för regeringen.
            </item>
          </list>
          <list>
            <item xml:id="i-H2e9rNZRqbknGz4trwVmZa" sortKey="Yrkande 15">
              Riksdagen ställer sig bakom det som anförs i motionen om att
              regeringen bör utvärdera hur den nya lagstiftningen påverkar utvecklingen
              av vinstdrivande respektive icke vinstdrivande aktörer inom skyddade
              boenden, och detta tillkännager riksdagen för regeringen.
            </item>
          </list>
          <list>
            <item xml:id="i-3JQrFMgd3BuqfASQWUXjjs" sortKey="Yrkande 16">
              Riksdagen ställer sig bakom det som anförs i motionen om att
              regeringen bör återkomma med förslag på ett senarelagt ikraftträdande
              och med förslag på övergångsbestämmelser under ett års tid efter
              det att förslagen trätt i kraft för att jourerna ska kunna anpassa
              sin verksamhet till de nya kraven, och detta tillkännager riksdagen
              för regeringen.
            </item>
          </list>
          <list>
            <item xml:id="i-FsZPUg9fLqwadcp5xBbSmi" sortKey="Yrkande 17">
              Riksdagen ställer sig bakom det som anförs i motionen om att
              regeringen bör utreda ett garantisystem för delat ekonomiskt ansvar
              för skyddat boende utifrån förslaget från SKR och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-QJFL92T6U9zc5VKxSKNYkT" type="h1">
            3 Inledning
          </head>
          <p xml:id="i-TjLXjTXibSBabkvWB9etM8">
            Kvinno- och tjejjourernas arbete bygger på en idéburen grund
            utan vinstintresse och är en uppskattad tillgång för samhällets
            gemensamma strävan att motverka våld. Kvaliteten på jourernas
            stöd lovordas ofta högljutt, och inte minst hörs detta från olika
            håll i debatt inom politiken. Men det finns en skillnad i de olika
            politiska förslagen om hur jourernas framtid ska säkras. De idéburna
            jourerna har en avgörande funktion som röstbärare för kvinnor
            och barn. Den rösten är och har alltid varit avgörande för jämställdhetsarbetet,
            detta till skillnad från det ökande antalet privata aktörer, vars
            plats på ”marknaden” medför risk för att jourrörelsens mångåriga
            erfarenhet och kunskap utarmas. Ett viktigt bidrag är utbildning
            och information till beslutsfattare och yrkesgrupper som möter
            våldsutsatta i sitt arbete. All denna kunskap och erfarenhet och
            allt detta ideella engage­mang riskerar att konkurreras ut till
            förmån för privata vinstintressen när skyddet av våldsutsatta
            kvinnor, tjejer och barn konkurrensutsätts.
          </p>
          <p xml:id="i-Cws1P54nAtzHHcQVqkpz9f">
            Arbetet med att uppmärksamma, förebygga och förhindra våld mot
            kvinnor hade aldrig varit så väl utvecklat och framgångsrikt utan
            kvinnojourerna och deras gedigna arbete. Kvinnojourerna startade
            som ett direkt resultat av att kommunerna inte åtog sig ansvaret
            för att stötta och hjälpa våldsutsatta kvinnor. Otaliga timmar
            har lagts ned av ideella krafter som hjälpt till att stötta och
            vägleda både kvinnor och barn som flytt från våldsamma män. I
            dag finns ungefär lika många barn som kvinnor på landets skyddade
            boenden, men de räknas inte in i ersättningen. Det måste synliggöras
            att det är barn och kvinnor som är på flykt, som även ska garanteras
            de resurser som behövs.
          </p>
          <p xml:id="i-N7zH2LZc43BYdyyS3sHt78">
            Förslagen i propositionen utgör en fasad som förefaller ha goda
            intentioner. Regeringen vill att skyddet för och stödet till personer
            som behöver skyddat boende ska stärkas tillsammans med barnrättsperspektivet
            för barn som följer med en vårdnads­havare till ett skyddat boende.
            Men propositionen, i nuvarande utformning, riskerar bl.a. att
            leda till att färre kvinnor kommer att fly från våldsamma män,
            att barn lämnas ensamma kvar med en våldsam man och att oseriösa
            privata aktörer ges ökat tillträde att göra vinst på våldsutsatta
            kvinnor. Därtill har omfattande juridiska ändringar gjorts under
            processen från utredning till lagförslag, tillsammans med att
            den färdiga produk­ten i sig innehåller förslag på ändringar i
            tolv lagar och en helt ny lag. Det ställer höga krav på konsekvensanalys
            som i vissa fall under processen borde ha utförts bättre.
          </p>
          <p xml:id="i-RaQWaSBYYZLSSuW8CJvazw">
            Vänsterpartiet föreslår därför bl.a. i motionen hur skyddet och
            stödet för kvinnor och barn ska stärkas och att barn ska kunna
            följa med sin mamma till ett skyddat boende utan risk för att
            barnet blir placerat med den våldsamme mannen eller att mamman
            inte vågar fly, i rädsla att separeras från sitt barn. Vi menar
            även att införandet av en tillståndsplikt behöver samstämma med
            behovet av skyddade boenden och utgå från den kunskap kvinnojourer
            byggt upp. I och med att skyddsbehovet oftast är akut måste det
            fortsatt vara möjligt för kvinnor och medföljande barn att initialt
            söka sig till skyddat boende redan innan ett beslut om insats.
            Politiken måste se till att kunskapen och erfarenheten hos de
            ideella kvinnojourerna utnyttjas och utvecklas, genom en välfärd
            som skyddar våldsutsatta kvinnor och barn med målet att bekämpa
            mäns våld mot kvinnor.
          </p>
          <head xml:id="i-DyKADU6RoBaKPqzFMaafxp" type="h1">
            4 Mäns våld mot kvinnor
          </head>
          <p xml:id="i-Z1wFmRt69dWx6zCwpYRMs">
            Våld mot kvinnor är ett allvarligt samhällsproblem som har förödande
            och långtgående konsekvenser både för de individer som drabbas
            och för samhället i stort, i form av mänskligt lidande men även
            utifrån ett samhällsekonomiskt perspektiv. Mäns våld mot kvinnor
            kostar samhället väldigt mycket pengar. Det finns inga fredade
            zoner, våldet finns i alla länder och samhällsskikt och bygger
            på en ojämn fördelning av makt, både i hemmet och i samhället.
            Kvinnoförtryck är inte betingat av en viss kultur eller vissa
            traditioner.
          </p>
          <p xml:id="i-85SJpSuKRLJUwatLnXvp2S">
            Mäns våld beror i grunden på den ojämlika fördelningen av makt
            mellan könen i samhället. Denna skeva maktfördelning underlättar
            för enskilda män att bruka våld mot kvinnor. Arbetet för att stoppa
            våldet och ge våldsutsatta skydd och stöd måste därför ske utifrån
            insikten om att våldet har sina rötter i den rådande patriarkala
            samhälls­strukturen där män är överordnade och kvinnor underordnade.
            Alla behöver se och ändra samhällsstrukturerna för att kunna lösa
            problemet med mäns våld mot kvinnor. Att söka särskilda förklaringar
            som bortser från den manliga maktens inverkan på samhället och
            de relationer mellan män och kvinnor som existerar i vårt samhälle
            vore en ödesdiger felprioritering. Våldet som drabbar kvinnor
            finns runt omkring oss, i vardagen. Vår feministiska förståelse
            av våldet har till stor del utvecklats ur kvinno­jourernas praktiska
            arbete med kvinnor som utsatts för mäns våld. Den svenska och
            internationella forskningen på området understryker våldets strukturella
            förankring och stöder därmed indirekt kvinnojourernas kunskap.
            Tillsammans utgör detta en stark grund för en feministisk utgångspunkt
            i frågan.
          </p>
          <p xml:id="i-D4cVLULXYXTUyjfR9GbBcE">
            Regeringens proposition saknar helt en sådan feministisk förståelse.
            Analysen och skälen för förslagen har avkönat den verklighet som
            råder – att kvinnor flyr från våldsamma män. Det är allt annat
            än en semantisk fråga; snarare riskerar det att få allvarliga
            konsekvenser för att det som föreslås kommer att leda till att
            kvinnor inte vågar fly. Själva skyddet och stödet som skyddat
            boende innebär riskerar också att försämras. Som exempel skriver
            Unizon i sitt remissvar att de ”saknar att utkastet inte har gjort
            en tydligare analys ur ett jämställdhetsperspektiv men framför
            allt att utkastet i stort saknar en könsmaktsanalys, att beskriva
            mäns våld mot kvinnor och även det dödliga våldet i termer som
            ’våld mellan föräldrar’ och ’vuxnas dödliga våld’ är att helt
            och hållet osynliggöra att den yttersta konsekvensen för att vi
            lever i ett ojämnställt samhälle är mäns och killars (dödliga)
            våld mot kvinnor och flickor”. På liknande sätt beskriver Sveriges
            Kvinnoorganisationer att ”utkastet i stora delar saknar en förståelse
            för våldets könade natur … vilket osynliggör så väl förövaren
            som brottsoffret och får våldet att framstå som okönat och ömsesidigt.
            Utkastets könsneutrala språk står i stark kontrast med regeringens
            sjätte jämställdhetspolitiska delmål om att mäns våld mot kvinnor
            ska upphöra”.
          </p>
          <p xml:id="i-VuQe3NyDEy5vaYWwua3SBX">
            Mot bakgrund av detta anser Vänsterpartiet att en utredning bör
            tillsättas för att granska förslagen i propositionen utifrån övriga
            yrkanden i denna motion och därefter återkomma med nya förslag.
            En sådan utredning bör genomföra en genomgripande könsmaktsanalys
            av propositionens förslag.
          </p>
          <p xml:id="i-VZ6nvx8dPz2pscRQeG6xot">
            Vidare bör regeringen genomföra en genomgripande könsmaktsanalys
            av den nya lagstiftningen. Detta bör riksdagen ställa sig bakom
            och ge regeringen till känna.
          </p>
          <head xml:id="i-QvdF66tKEdiBk2xwQwUQet" type="h1">
            5 Skyddat boende enligt socialtjänstlagen
          </head>
          <p xml:id="i-CmkbjUKZstfBWsptgVuXN5">
            Regeringen föreslår att skyddat boende ska föras in i socialtjänstlagen
            som en boende­insats för den som behöver stöd och skydd till följd
            av hot, våld eller andra övergrepp och att kommunen ska ansvara
            för att det finns tillgång till skyddade boenden. Förslaget innebär
            ett systemskifte från att de ideella, fristående kvinnojourerna
            som tidigare varit en fristad från det offentliga systemet i stället
            ska bli dess utförare. En sådan stor förändring kräver betydligt
            närmare utredning. Definitionen som föreslås är dessutom alltför
            bred, vilket riskerar att leda till att våldsutsatta kvinnor och
            barn blandas med avhoppare från kriminella gäng. Unizon, som avstyrker
            förslaget, föreslår en annan definition: ”Med skyddat boende bör
            avses ett boende inom socialtjänsten som tillfälligt tar emot
            kvinnor och barn utsatta för mäns våld och individer utsatta för
            våld i nära relation för vistelse i förening med ett individanpassat
            stöd och skydd.” Utifrån samma problematisering anser Sveriges
            Kvinnoorganisationer att skyddat boende för kvinnor och barn som
            utsatts för mäns våld måste vara en egen insats. Vänsterpartiet
            delar denna kritik och menar att införandet av skyddat boende
            i socialtjänstlagen behöver ta detta i beaktande.
          </p>
          <p xml:id="i-6SF4TZqmg2LgSsjvbUUPtE">
            Regeringen bör återkomma med förslag som säkerställer att kvinnor
            och barn utsatta för mäns våld inte riskerar att blandas med t.ex.
            avhoppare från kriminella gäng. Detta bör riksdagen ställa sig
            bakom och ge regeringen till känna.
          </p>
          <head xml:id="i-FmYFe4zFxD4F2SVG25hM7r" type="h1">
            6 Skyddat boende som en insats till barn enligt socialtjänstlagen
          </head>
          <p xml:id="i-Axos2Ryz7x1zKiMSqQTFBA">
            Regeringen bedömer att socialnämnden bör göra en individuell
            behovsprövning och bevilja medföljande barn en insats i form av
            skyddat boende. Vänsterpartiet delar bedömningens inriktning,
            om ambitionen är att stärka skyddet och stödet för barn i skyddat
            boende. Däremot omgärdas förslaget av stor osäkerhet. Inte minst
            riskerar det att bygga upp ett ytterligare hinder för kvinnor
            att söka skydd och fly en våldsam man, om det finns risk att barnet
            inte kan följa med. Då skulle skyddat boende bli en hög­tröskelverksamhet,
            vilket Vänsterpartiet motsätter sig. Att bedöma barnets säkerhet
            och hälsa avskilt från den våldsutsatta mammans säkerhet och hälsa
            är inte möjligt. Ett erkänt problem är redan att det i en majoritet
            av vårdnadstvister förekommer uppgifter om våld eller andra övergrepp
            som i många fall inte vägs in av domstolar vid beslut.
            <ref target="i-VEykWeQm7bpVNgr9pvBDK7">
              [1]
            </ref>
          </p>
          <p xml:id="i-opNZLLok1TqLtseB7bFsL">
            Inriktningen och utformningen av politiken bör vara att det ska
            bli lättare att söka skydd och stöd. Det finns i sig ingen motsättning
            mellan att utföra särskilda utredningar för barn trots att beslutet
            om placering för barnet är sammankopplat med mamman. Vänsterpartiet
            anser därför att barn i regel bör placeras på skyddat boende tillsammans
            med den våldsutsatta mamman och aldrig ska behöva stanna kvar
            i hemmet tillsammans med en våldsutövande man.
          </p>
          <p xml:id="i-Pyv9YPNENSdzKNj8XiLQrr">
            Regeringen bör återkomma med förslag som säkerställer att barn
            i regel placeras med den våldsutsatta mamman i skyddat boende.
            Detta bör riksdagen ställa sig bakom och ge regeringen till känna.
          </p>
          <p xml:id="i-LF6hRmeEhb3o4L8uioYJAo">
            Vidare föreslår regeringen att socialnämnden ska få bevilja ett
            barn en insats i form av skyddat boende om barnet placeras där
            tillsammans med en vårdnadshavare som är myndig och som också
            beviljats insatsen. Det innebär dels att ett barn med en minderårig
            vårdnadshavare inte kan beviljas en insats, dels att barn inte
            kan beviljas en insats med en vuxen som inte är vårdnadshavare,
            t.ex. en bonusmamma eller annan omsorgsperson. För Vänsterpartiet
            framstår det som ett hinder för kvinnor att söka skydd. Vi menar,
            i likhet med Rädda Barnen, Bris och Barnombudsmannen, att barn
            ska kunna beviljas en insats på skyddat boende även med en vuxen
            som inte är vårdnadshavare, eftersom det kan krävas för att ett
            barn ska få sin rätt till skydd och stöd tillgodosedd. Därtill
            kan behov av skydd på grund av hot eller våld uppstå även för
            barn som har en underårig vårdnadshavare.
          </p>
          <p xml:id="i-VLnzGn1vwMcGo3kxPBw47E">
            Regeringen bör återkomma med förslag som säkerställer att socialnämnden
            ska få bevilja ett barn en insats i form av ett skyddat boende
            även med en minderårig vårdnads­havare eller med en vuxen person
            som inte är vårdnadshavare, utifrån vad som beskrivs i motionen.
            Detta bör riksdagen ställa sig bakom och ge regeringen till känna.
          </p>
          <head xml:id="i-CCivwNEd4hTctuocZabCUN" type="h1">
            7 Skyddat boende som en insats till barn när samtycke från en
            av två vårdnadshavare saknas
          </head>
          <head xml:id="i-X43z7v9dw3sy51z8nmv781" type="h2">
            7.1 Möjligheten att bevilja ett barn skyddat boende utan samtycke
            från en av två vårdnadshavare i en särskild lag
          </head>
          <p xml:id="i-2MPv1gebK2hNR9nZKbF8kb">
            Regeringen föreslår att förutsättningarna och förfarandet för
            att bevilja ett barn skyddat boende tillsammans med en vårdnadshavare
            när barnet har två vårdnadshavare och den andra vårdnadshavaren
            inte samtycker till insatsen ska regleras i en särskild lag. Vänsterpartiet
            förstår avsikten att reglera skyddat boende separat i stället
            för enligt lagen med särskilda bestämmelser om vård av unga (LVU)
            men anser att det finns en reell risk att det kommer att göras
            en annan skyddsbedömning för barnet än för mamman, enligt propositionens
            nuvarande utformning. För att minska risk för bristande samstäm­mighet
            i bedömningar för kvinnor och barn vill Unizon att det införs
            någon form av reglering för formaliserat samarbete inom socialtjänsten
            kring skyddssökande mamma och barn, exempelvis att handläggare
            på relationsvåldsenheterna och barnhandläggare arbetar i team.
            Vänsterpartiet instämmer i det, och menar därför att den särskilda
            lagens syfte ska förtydligas utifrån den föresatsen. Lagen ska
            inte leda till att färre kvinnor kommer att söka stöd och skydd.
          </p>
          <p xml:id="i-4hEVMKZTQouFh6a4ZBYB4N">
            Regeringen bör återkomma med förslag för att säkerställa att
            den särskilda lagens syfte, dvs. att skydda barnet från den våldsutövande
            mannen, säkras i utformningen av lagen. Detta bör riksdagen ställa
            sig bakom och ge regeringen till känna.
          </p>
          <head xml:id="i-5577CrjvKKiPnmU17iaByF" type="h2">
            7.2 Förutsättningar för att bevilja ett barn skyddat boende utan
            båda vårdnadshavarnas samtycke
          </head>
          <p xml:id="i-GF4V13kvQ4ycg4CHcT2nuA">
            Regeringen föreslår att om socialnämnden beviljar en vårdnadshavare
            skyddat boende enligt socialtjänstlagen och det finns en direkt
            eller indirekt risk för att barnets säkerhet äventyras eller hälsa
            skadas, ska även barnet få beviljas en sådan insats för placering
            tillsammans med vårdnadshavaren, trots att det inte finns samtycke
            från den andra vårdnadshavaren. Vänsterpartiet anser att förslaget
            innebär stora risker. Som under­stryks av Riksorganisationen för
            kvinnojourer och tjejjourer i Sverige (Roks) är en konkret fara
            att det leder till bedömningar såsom att om kvinnan är borta från
            hemmet är risken för våld också borta. Det skulle vara en katastrofal
            tillämpning som slog sönder kvinnors och barns liv. En grundläggande
            förändring av förslaget behövs. Att barnet ska ”få” beviljas en
            insats bör ändras till att barnet ”i regel” ska beviljas en insats
            för placering tillsammans med vårdnadshavaren, trots att det inte
            finns samtycke från den andra vårdnadshavaren. Formuleringen ”det
            finns en risk för barnets säkerhet eller hälsa” medför även oklarheter
            i tillämpningen och riskerar att leda till att barn blir kvar
            i hemmet med den våldsutövande mannen, varför det bör tas bort.
          </p>
          <p xml:id="i-4PVGXioVJq7Jy9P1CF3qDM">
            Regeringen bör återkomma med förslag som säkerställer att om
            socialnämnden beviljar en vårdnadshavare skyddat boende enligt
            socialtjänstlagen, ska även barnet i regel beviljas en sådan insats
            för placering tillsammans med vårdnadshavaren, trots att det inte
            finns samtycke från den andra vårdnadshavaren. Detta bör riksdagen
            ställa sig bakom och ge regeringen till känna.
          </p>
          <head xml:id="i-J61J1JwYwuFu2LU4BJR41z" type="h2">
            7.3 Begränsning av umgänge och hemlighållande av vistelseort
          </head>
          <p xml:id="i-9VxTWzEL2npy3wTbUBtLpP">
            Regeringen framför i propositionen en rad förslag på ändringar
            vad gäller begränsning av umgänge och hemlighållande av vistelseort.
            Vänsterpartiet anser, i likhet med Unizon, att beslutet om umgängesbegränsning
            och hemlighållande av vistelseort ska gälla under hela barnets
            vistelse i det skyddade boendet utan möjlighet att överklagas.
            Umgänge är inte förenligt med placering på skyddat boende, med
            hänsyn till såväl mammans som barnets säkerhet och hälsa samt
            säkerheten och hälsan för alla som är placerade på samma boende.
          </p>
          <p xml:id="i-3Pvg6PL497N3iHobR54TN7">
            Regeringen bör återkomma med förslag som säkerställer att umgängesbegränsning
            och hemlighållande av vistelseort ska gälla under hela barnets
            vistelse i det skyddade boendet utan möjlighet att överklaga.
            Detta bör riksdagen ställa sig bakom och ge regeringen till känna.
          </p>
          <head xml:id="i-TWi2qZHDo8XNMEZrmHu6WF" type="h2">
            7.4 Insatsens upphörande
          </head>
          <p xml:id="i-En2zcQKZMzhx8sG3ggbQM4">
            Regeringen föreslår att socialnämnden när det inte längre finns
            skäl för en insats i form av skyddat boende ska besluta att den
            ska upphöra. Regeringen vill även att insatsen ska upphöra senast
            när vårdnadshavarens insats i form av skyddat boende upphör eller
            när barnet fyller 18 år. För Vänsterpartiet är förslaget problematiskt
            då det leder till att en ung person som fyller 18 år av sig självt
            inte har behov av fortsatt placering i skyddat boende. Snarare
            anser vi att det bör finnas möjlighet till placering även efter
            det att den unge fyllt 18 år.
          </p>
          <p xml:id="i-M4QJgdXw5NCLGmKTKc41qf">
            Regeringen bör återkomma med förslag som säkerställer möjlighet
            till fortsatt placering vid skyddat boende även när den unge fyllt
            18 år. Detta bör riksdagen ställa sig bakom och ge regeringen
            till känna.
          </p>
          <head xml:id="i-Jyzk25YZzKJQn8SGerCL4s" type="h2">
            7.5 Beslut om en insats i form av skyddat boende i relation till
            avvisning, utvisning, utlämning eller överlämnande
          </head>
          <p xml:id="i-2ui1HgaCi5KbEWebvowniQ">
            Regeringen föreslår att beslut om en insats i form av skyddat
            boende eller en omedelbar sådan insats inte ska hindra vissa beslut
            om avvisning, utvisning, utlämning eller över­lämnande. Regeringen
            vill även att en insats i form av skyddat boende eller en omedelbar
            sådan insats ska upphöra att gälla när ett avlägsnandebeslut har
            verkställts.
          </p>
          <p xml:id="i-UJFKptco5AfsPWmpEwp8aK">
            Kvinnor som lever gömda i Sverige utan uppehållstillstånd är
            en grupp som är extra utsatt för våld. En kvinna som helt saknar
            rättigheter i samhället riskerar att bli utsatt för sexuella övergrepp
            och misshandel av män som utnyttjar hennes situation. Risken att
            utvisas kan göra att kvinnan undviker att söka hjälp från hälso-
            och sjukvården. Enligt en rad internationella konventioner som
            Sverige anslutit sig till är det samhällets ansvar att ge alla
            våldsutsatta kvinnor rätt till stöd och skydd. Sveriges Kvinnoorganisationer,
            som avstyrker förslaget, framhåller även att könsbaserad förföljelse
            utgör en grund för asyl. Vänsterpartiet vänder sig därför kraftfullt
            mot regeringens förslag.
          </p>
          <p xml:id="i-CxKNZigEJr9FkPaygNDZb4">
            Riksdagen bör avslå proposition 2023/24:31 i den del som avser
            förslaget om att en insats i form av skyddat boende eller en omedelbar
            sådan insats inte ska hindra vissa beslut om avvisning, utvisning,
            utlämning eller överlämnande och att en insats i form av skyddat
            boende eller en omedelbar sådan insats ska upphöra att gälla när
            ett avlägsnande­beslut har verkställts. Detta bör riksdagen besluta.
          </p>
          <p xml:id="i-C88TEY9qGKTKApBtqXsHDC">
            Regeringen bör skyndsamt ändra den nya lagstiftningen så att
            kvinnors behov av skydd mot våld och sexuella övergrepp överordnas
            utlänningslagen. Detta bör riksdagen ställa sig bakom och ge regeringen
            till känna.
          </p>
          <head xml:id="i-GMqkrFp8Ke9rJh4JCqEvJN" type="h2">
            7.6 Bestämmelser om muntlig förhandling och nämndemän
          </head>
          <p xml:id="i-7MWA5DAm5QD3wqMnVHJxkU">
            Regeringen föreslår att nämndemän ska ingå i rätten vid handläggning
            i kammarrätt av mål enligt den nya lagen, dock inte i mål om omedelbar
            insats i form av skyddat boende. Regeringen bedömer även att förvaltningsprocesslagens
            bestämmelser om muntlig förhandling bör gälla i mål enligt den
            nya lagen. Vänsterpartiet anser att det finns risker med att våldsutsatta
            mammor ska tvingas genomföra muntliga förhandlingar med risk för
            de utsattas säkerhet och hälsa, och anser att det bör finnas möjlighet
            till undantag från muntlig förhandling. Vi instämmer även med
            Unizons beskrivning av att alla extra kontaktytor kan bidra till
            att skyddet kring den våldsutsatta kvinnan och barnet brister,
            vilket kan innebära hot mot liv, säkerhet och hälsa.
          </p>
          <p xml:id="i-TAr7YnLE1BeWyVLhW9zaYQ">
            Regeringen bör återkomma med förslag som säkerställer att muntlig
            förhandling inte hålls. Detta bör riksdagen ställa sig bakom och
            ge regeringen till känna.
          </p>
          <head xml:id="i-XCXN2Nw8fsAV5HEzL4vNNV" type="h2">
            7.7 Bestämmelser om överklagande
          </head>
          <p xml:id="i-UodBNbsc7xRyWfGhuDoki3">
            Regeringen föreslår att socialnämndens beslut om att en insats
            i form av skyddat boende ska fortsätta och beslut om att en sådan
            insats ska upphöra ska kunna överklagas, liksom socialnämndens
            beslut om hemlighållande av vistelseort och umgängesbegränsning.
            Andra beslut av nämnden enligt den nya lagen ska inte kunna överklagas.
            Rättens beslut om förlängd tid för socialnämnden att ansöka om
            skyddat boende ska inte få överklagas.
          </p>
          <p xml:id="i-3GdtCzxUSUBJnM2iUYhcXh">
            Vänsterpartiet är kritiskt mot förslaget. Redan i dag sätter
            våldsutövande pappor i system att ansöka om umgänge eller kräva
            verkställighet av beslut om umgänge. Det saknas begränsningar
            som kan ge mamman och barnet andrum. Regeringen föreslår redan
            att socialnämndens beslut om en omedelbar insats inte bör vara
            överklagbara; det bör även gälla för beslut av socialnämnden enligt
            den särskilda lagen i sin helhet. Det är i sammanhanget viktigt
            att påpeka skillnaden mellan insatsen skyddat boende mot exempelvis
            övriga vårdnadsfrågor eller LVU vad gäller rätt till överklagan.
          </p>
          <p xml:id="i-5jnVWhPPKeJYDfPXU4BRic">
            Regeringen bör återkomma med förslag som säkerställer att beslut
            av socialnämnden enligt den särskilda lagen inte ska kunna överklagas
            av den vårdnadshavare som barnet inte placeras tillsammans med.
            Detta bör riksdagen ställa sig bakom och ge regeringen till känna.
          </p>
          <head xml:id="i-VpzK5n5pj12NS5iwqPBES5" type="h1">
            8 Krav på skyddade boenden
          </head>
          <head xml:id="i-4TSkZfqTusUHi6baHGjZBx" type="h2">
            8.1 Tillståndsplikt för skyddat boende
          </head>
          <p xml:id="i-71UMiLhtYyZiSfj1T4Pkkw">
            Regeringen föreslår att det för skyddade boenden som bedrivs
            yrkesmässigt av ett bolag, en förening, en samfällighet, en stiftelse
            eller en enskild individ ska krävas tillstånd av Inspektionen
            för vård och omsorg samt att kommuner och regioner som bedriver
            skyddade boenden ska anmäla denna verksamhet till Inspektionen
            för vård och omsorg. Vänsterpartiet har stora invändningar mot
            förslaget och anser att frågan behöver utredas vidare. Införandet
            av en tillståndsplikt innebär en stor förändring för de verksamheter,
            inte minst kvinnojourer, som bedrivit skyddade boenden under en
            lång tid. Så som Roks beskriver finns det påtagliga risker för
            hur den ideella feministiska kvinnojoursrörelsen, med uppdraget
            att verka för kvinnor, ska verka inom ramarna för socialtjänsten.
            Förslaget riskerar att leda till att vissa kvinnojourer tvingas
            lägga ned sin verksamhet till förmån för privata bolag som vill
            ta ut vinst på kvinnors utsatthet, ifall skyddat boende formaliseras
            i den rådande struktur som tillåter vinster i välfärden.
          </p>
          <p xml:id="i-Akq2dbNFagqvRsTGY8gBNQ">
            Regeringen menar att tillståndsplikten inte kommer att påverka
            kvinnojourernas självständighet eftersom det står dem fritt att
            själva bestämma om och när de utför social­tjänstinsatser. Vänsterpartiet
            delar Sveriges Kvinnoorganisationers syn att resonemanget visar
            på en stor okunskap i och med att de flesta kvinnojourer inte
            har råd att välja bort den ersättning de får av kommunerna för
            att erbjuda skyddade boenden, vilket kan vara deras enda säkra
            intäktskälla och gör att organisationen kan finnas kvar och även
            bedriva annan verksamhet. Om en tillståndsplikt över huvud taget
            ska införas behöver den samstämma med behovet av skyddade boenden
            och utgå från den kunskap och modell som kvinnojourer byggt upp.
          </p>
          <p xml:id="i-7CMEHpaz5w85SzKJkqKvaa">
            Riksdagen bör avslå proposition 2023/24:31 i den del som avser
            förslaget om att det för skyddade boenden som bedrivs yrkesmässigt
            av ett bolag, en förening, en samfällig­het, en stiftelse eller
            en enskild individ ska krävas tillstånd av Inspektionen för vård
            och omsorg. Detta bör riksdagen besluta.
          </p>
          <p xml:id="i-Xx5bqVTrcoFWFoYqoGVTGR">
            Regeringen bör, vid förslag på införande av tillståndsplikt,
            säkerställa en utformning utifrån kvinnojoursrörelsens kunskap
            om vikten av kvinnors anonymitet och det ideella arbetet. Detta
            bör riksdagen ställa sig bakom och ge regeringen till känna.
          </p>
          <p xml:id="i-QQVACDUYU2JH9C9wF5uVBs">
            Vidare bör regeringen utvärdera hur den nya lagstiftningen påverkar
            utvecklingen av vinstdrivande respektive icke vinstdrivande aktörer
            inom skyddade boenden. Detta bör riksdagen ställa sig bakom och
            ge regeringen till känna.
          </p>
          <head xml:id="i-Ks3JJLd44WHk4TXfJ7pjXH" type="h1">
            9 Ikraftträdande- och övergångsbestämmelser
          </head>
          <p xml:id="i-L9sxhKGr1DLeX1zmZ2nxyi">
            Regeringen föreslår att ändringarna ska träda i kraft den 1 april
            2024. Det framstår för Vänsterpartiet som ogenomförbart med ett
            så pass nära förestående ikraftträdande. Att exempelvis få kvalitetskrav
            och kriterier för tillståndsplikt på plats och integrerade kräver
            ett stort omställningsarbete då det handlar om ett stort antal
            förändringar som kräver utveckling av nya arbetssätt och rutiner.
            Flera remissinstanser framför även att ikraftträdandet bör skjutas
            fram med hänvisning till behovet av tillräcklig förberedelse­tid
            för kommunerna. Dessutom menar bl.a. Roks att övergångsbestämmelserna
            för verksamheter som bedriver skyddat boende bör förlängas till
            ett års tid. Vänsterpartiet instämmer i dessa remissinstansers
            invändningar. Kombinationen att dels införa system­förändringar
            för kvinnojourer och skyddat boende, dels genomföra förändringarna
            inom en kort tidsram, omgärdas av stor osäkerhet med risk för
            förödande konsekvenser.
          </p>
          <p xml:id="i-N6EPTdeKECqQmbTNGCQ6mu">
            Regeringen bör återkomma med förslag på ett senarelagt ikraftträdande
            och med förslag på övergångsbestämmelser under ett års tid efter
            det att förslagen trätt i kraft för att jourerna ska kunna anpassa
            sin verksamhet till de nya kraven. Detta bör riksdagen ställa
            sig bakom och ge regeringen till känna.
          </p>
          <head xml:id="i-2eEJ5WyfNiM2fZtCRG29i8" type="h1">
            10 Konsekvenser av förslagen
          </head>
          <p xml:id="i-8cFpT9Khi5dPywApQFZxC6">
            Regeringen bedömer att förslagen leder till ökade kostnader för
            kommunerna, regionerna och staten. Den kommunala finansieringsprincipen
            ska tillämpas för de kostnader som följer av nya skyldigheter
            och ambitionshöjningar. Den inskränkning av den kommunala självstyrelsen
            som de nya skyldigheterna och ambitionshöjningarna innebär får
            anses vara nödvändig mot bakgrund av förslagens syften. Förslagen
            förväntas ha positiva konsekvenser för bl.a. barns rättigheter,
            det brottsförebyggande arbetet, jämställdheten, skyddsbehövande
            personer och samhällsekonomin.
          </p>
          <p xml:id="i-EDDZQB9hEFnrEsZmjiwK5B">
            Föreningen Sveriges Socialchefer (FSS), Sveriges Kommuner och
            Regioner (SKR) och flertalet kommuner anser att de ekonomiska
            konsekvenserna för kommunerna har underskattats. SKR vidhåller
            också att statens ersättning till kommunerna bör täcka ytterligare
            typer av kostnader och uppskattar att hela reformkostnaden för
            kommuner och regioner är avsevärt högre än i utkastets bedömning.
            Regeringen har aviserat 321 miljoner kronor i generella statsbidrag,
            trots att regeringen samtidigt beräknat kostnaden för placeringarna
            till 607 miljoner kronor. Därtill har SKR, i oro för kommuners
            ekono­miska situation, inkommit med en skrivelse (SKR2023/01696)
            till socialutskottet. I skrivelsen gör SKR bedömningen att de
            totala kostnaderna uppgår till 2,4 miljarder kronor.
          </p>
          <p xml:id="i-FNtNW4BJcu9gZipeJ8VvJB">
            För att lösa frågan om finansiering föreslår SKR att ett garantisystem
            införs där staten står för kommunernas överskjutande kostnader
            för placeringar på skyddat boende. En sådan lösning skulle ge
            kommunerna/socialnämnderna rimliga budgetförutsättningar att ta
            ansvar för målgruppen. Vänsterpartiet anser att staten inte kan
            lägga över kostnaden för reformen på kommunerna som redan i dag
            står inför stora underskott. Otillräckliga resurser kommer att
            drabba dem som är i behov av skydd och stöd hårt. Det finns därför
            all anledning att regeringen bereder förslaget från SKR om hur
            finansieringen ska gå till.
          </p>
          <p xml:id="i-QqmCqVusTi87fv1v4PRgGg">
            Regeringen bör utreda ett garantisystem för delat ekonomiskt
            ansvar för skyddat boende utifrån förslaget från SKR. Detta bör
            riksdagen ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-6dKvqceiwuXvnjFsaRGCbc" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-6ZwtoEhu5xRzSmceJFuvKr" who="i-S9N4wWD2qfoGM8u1D3QrvL">
              Nadja Awad (V)
            </item>
            <item xml:id="i-8PmktGD31nBUqHerP6WgW1" who="i-Xte2hVf6qgEgJA6sWB1cDH">
              Malcolm Momodou Jallow (V)
            </item>
            <item xml:id="i-FAStFi6dDBNe5MEb6nnxvS" who="i-Xbq1HVkxhCYVmfPLN63HRo">
              Daniel Riazat (V)
            </item>
            <item xml:id="i-VDU9Upwi3Pk1nrz1sF1xk7" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-RbrNwnG3atbjEx8J1kbhZm" who="i-EgXqeVnPhVAxu5tLpK9F8M">
              Vasiliki Tsouplaki (V)
            </item>
          </list>
        </div>
        <div type="motNotes">
          <noteGrp>
            <note xml:id="i-VEykWeQm7bpVNgr9pvBDK7">
              [1] Jämställdhetsmyndigheten 2022:1 Uppgifter om våld är inget
              undantag.
            </note>
          </noteGrp>
        </div>
      </div>
    </body>
  </text>
</TEI>
