<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00015">
  <teiHeader>
    <fileDesc>
      <titleStmt>
        <title>Driftsformer för sjukhus</title>
        <author corresp="i-9hz9iPqymCdhBS9gVoZrbj">av Thomas Nihlén m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Driftsformer för sjukhus</title>
          <idno type="rdwebb">GU02So15</idno>
          <rs type="number">So15</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So15/text</ref>
          <ref type="dokument_url_html">http://data.riksdagen.se/dokument/GU02So15</ref>
          <ref type="dokumentstatus_url_xml">http://data.riksdagen.se/dokumentstatus/GU02So15</ref>
          <ref type="doc">http://data.riksdagen.se/fil/E0D5921A-1302-4E4E-BD03-1F9ACDAD8E30</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-5UFtJcY5re4hW7jbHKuZzV"/>
        <correspContext corresp="i-5UFtJcY5re4hW7jbHKuZzV">
          <ref>Proposition 2006/07:52</ref>
        </correspContext>
        <correspAction xml:id="i-NpS2kq41kdudYqM9FxTDxa" type="signed"/>
        <correspContext corresp="i-NpS2kq41kdudYqM9FxTDxa">
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction type="referral" xml:id="i-73GPhPUFYDZft6r5BPKyCb">
          <date when="2007-03-14"/>
        </correspAction>
        <correspAction type="dismissal" xml:id="i-GckQLuDzsyFkuxYxEjoNCv">
          <date when="2007-03-13"/>
        </correspAction>
        <correspAction type="transfer" xml:id="i-HFW2VBSdsYXZEjziGwCnKg">
          <date when="2007-03-12"/>
        </correspAction>
        <correspAction type="submission" xml:id="i-3jLEuN3v9NEPoynQgwhhnV">
          <date when="2007-03-12"/>
        </correspAction>
        <correspAction type="assigned" xml:id="i-FRQQs5sKSMguY3gky9fc6Z"/>
        <correspContext corresp="i-FRQQs5sKSMguY3gky9fc6Z">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-UcGL13SDbsJ45Rbdkzxp28">
            Förslag till riksdagsbeslut
          </head>
          <p xml:id="i-QyGc76JJAWPBQt47fLe6tu">
            Riksdagen avslår regeringens förslag enligt proposition 2006/07:52
            Driftsformer för sjukhus.
          </p>
        </div>
        <div type="motContent">
          <head type="h1" xml:id="i-EzQprtPN8pA1jKg3hPLu16">
            Driftsformer för sjukhus
          </head>
          <head type="h1" xml:id="i-Ks4xAFvdbrPwYQdVs6fZ7c">
            Inledning
          </head>
          <p xml:id="i-TsoyrKWjoAc1Hvuigo9j1i">
            Miljöpartiet anser
          </p>
          <list style="ul">
            <item xml:id="i-KmTe4oJnd7ZVih9jj2nFRg">
              att bestämmelsen i hälso- och sjukvårdslagen om att landsting
              som överlämnar till någon annan att bedriva hälso- och sjukvård
              som ges vid ett sjukhus i avtalet ska ange villkor om att verksamheten
              ska drivas utan syfte att ge vinst åt ägare eller motsvarande
              intressent ska kvarstå,
            </item>
            <item xml:id="i-h5oxaRj5QrJzrsKV69rwk">
              att bestämmelsen om att landsting som överlämnar till någon annan
              att bedriva hälso- och sjukvård vid ett sjukhus i avtalet ska
              ange villkor om att verksamheten ska drivas uteslutande med offentlig
              finansiering och vårdavgifter ska behållas,
            </item>
            <item xml:id="i-CJ6KQNGamuXiwxGiK4yG9H">
              att bestämmelsen om att uppgiften att bedriva hälso- och sjukvård
              som ges vid ett regionsjukhus eller en regionklinik inte får överlämnas
              till någon annan ska behållas,
            </item>
            <item xml:id="i-K5AUQapNmPCBHjRMn7SngV">
              att bestämmelsen om att varje landsting ska bedriva hälso- och
              sjukvård vid minst ett sjukhus utan att uppgift överlämnas till
              någon annan behålls oförändrad.
            </item>
          </list>
          <head type="h1" xml:id="i-9Hnhyyy7mq8xeyKLGU9BFk">
            Motivering
          </head>
          <p xml:id="i-QskLu8H5XXwj4Czkw7VvJd">
            Miljöpartiet vill ha en sjukhusvård som betalas gemensamt och
            fördelas efter behov och enligt gällande prioriteringsordning.
            Den nuvarande lagstiftningen har syftat till att undvika en kommersialisering
            av våra gemensamt finansierade sjukhus genom att ge landstingen/regionerna
            rimliga spelregler vid eventuell överlåtelse av driften av sjukhus.
          </p>
          <p xml:id="i-WnYo79D2CmkQjKG8X4za2R">
            Vi anser att all skattefinansierad vård, oavsett om den drivs
            av landstinget eller en privat huvudman, ska vara tillgänglig
            för alla på samma villkor.
          </p>
          <p xml:id="i-P9xjz6tnALfFB7vvqrycMh">
            Allas rätt att ha tillgång till sjukhusvård på lika villkor är
            en rättighet som alltid måste värnas och försvaras. Det finns
            många exempel från andra länder där privatiseringen av sjukhusvården
            skapat stora orättvisor genom att människor med tjock plånbok
            eller med försäkringar får vård, medan andra står helt utan eller
            erbjuds en vård av sämre kvalitet. Allt som kan hindra en sådan
            utveckling är av största vikt, det är därför vi varit med och
            utformat den reglering som nu råder på området.
          </p>
          <p xml:id="i-YYDiTsvKbka829cJ2KpKWR">
            Regeringen vill med propositionen riva upp de regleringar som
            vi sammantaget tycker utgör den ram som behövs för att värna de
            viktigaste värdena i vården.
          </p>
          <head type="h2" xml:id="i-4X1wyMAknpDERtYApwLpK4">
            Utan syfte att ge vinst åt ägare
          </head>
          <p xml:id="i-NGgPXrKCKmiwSmrMRqdCib">
            Den första av de fyra begränsningarna som regeringen nu vill
            riva upp är bestämmelsen i hälso- och sjukvårdslagen om att landsting
            som överlämnar till någon annan att bedriva hälso- och sjukvård
            som ges vid ett sjukhus i avtalet ska ange villkor om att verksamheten
            ska drivas utan syfte att ge vinst åt ägare eller motsvarande
            intressent. Regeringen vill därmed att det ska bli fritt fram
            för landstingen att sälja ut sjukhus, utan hinder för de stora
            multinationella bolag som riskerar att konkurrera ut alla andra.
            Vi vänder oss mot detta av flera skäl.
          </p>
          <p xml:id="i-UNjGA1hHgpsA6wABVw4aYF">
            Nuvarande bestämmelse berör vinstutdelning i en verksamhet som
            är helt uppbyggd av och helt finansierad av skattemedel, de sjukhus
            som är uppbyggda och finansierade av privata medel berörs inte
            av bestämmelsen.
          </p>
          <p xml:id="i-5Faa7JwcyTh4hv2bfBor5h">
            Tanken om den rena konkurrensen på det här området är utopisk.
            Det är några få stora börsnoterade företag som i realiteten kommer
            att kunna lägga anbud för att ta över driften av våra sjukhus.
            Bolagens överordnade intresse är vinst och vinstutdelning.
          </p>
          <p xml:id="i-Ch8FNCYzagZsom4guMZ5sL">
            Att gå med vinst är som sådant inte ett problem. Inte så länge
            vården är överordnad och en eventuell vinst eller överskott återinvesteras
            i verksamheten i form av investeringar i och förbättringar av
            verksamheten. För oss handlar det om vad företaget gör med vinsten
            och vilken betydelse vinsten har i förhållande till annat.
          </p>
          <p xml:id="i-CtSYDNFxGH8dRypcpiWPcH">
            Det är av dessa skäl det har varit viktigt att ha den reglering
            som nu råder. Ett ytterligare motiv till denna regel är att underlätta
            för företag som drivs utan syfte att ge vinst till ägare att starta
            och växa inom vårdsektorn.
          </p>
          <head type="h2" xml:id="i-Dh7fvvXW8d9PpbJvAV7vjn">
            Enbart offentlig finansiering och vårdavgifter
          </head>
          <p xml:id="i-4oLzCuVQ2RHX7FwPvzfbXL">
            Den andra begränsningen som regeringen vill riva upp är den att
            landsting/region som överlämnar till någon annan att bedriva hälso-
            och sjukvård som ges vid ett sjukhus i avtalet ska ange villkor
            om att verksamheten ska drivas uteslutande med offentlig finansiering
            och vårdavgifter. Regleringen innebär en garanti för att all skattefinansierad
            vård, oavsett om den drivs av landstinget eller en privat huvudman,
            ska vara tillgänglig för alla på samma villkor.
          </p>
          <p xml:id="i-MXSivhWXqPF6M3mvys6wZf">
            Regeringen föreslår nu att denna regel tas bort, vilket innebär
            att man möjliggör för ett sjukhus som drivs på entreprenad att
            ta emot patienter med privata sjukvårdsförsäkringar och patienter
            som vill betala sin vård själva. Det handlar alltså om att regeringen
            vill ge de privata aktörerna möjlighet till att öppna så kallade
            gräddfiler. Patienter med privat sjukvårdsförsäkring Miljöpartiet
            anser att detta är helt oacceptabelt eftersom vi då riskerar att
            gå miste om de grundläggande värderingar inom svensk hälso- och
            sjukvård som handlar om solidarisk fördelad vård, människors lika
            värde och den prioriteringsordning beslutat om. Det finns en uppenbar
            risk att vården vid våra sjukhus blir uppdelad så att vi får en
            kö för försäkringspatienter som får stora fördelar både gällande
            kvalitet och väntetid, jämfört med patienter som inte har råd
            att skaffa sig privata försäkringar.
          </p>
          <head type="h2" xml:id="i-XEDja3crZyp6hoCqVyf47L">
            Regionsjukhus eller regionklinik kvar i egen regi
          </head>
          <p xml:id="i-AjWehckDUcUHECgxxtfRKA">
            Regeringen föreslår som tredje punkt att bestämmelsen om att
            uppgiften att bedriva hälso- och sjukvård som ges vid ett regionsjukhus
            eller en regionklinik inte får överlämnas till någon annan ska
            upphävas.
          </p>
          <p xml:id="i-EvA2LKfbiZRNV7p8LfzbJa">
            Ett av de viktigaste skälen till att behålla denna bestämmelse
            är kopplingen till forskning och utbildning. Regionsjukhusen intar
            en särställning i förhållande till staten, genom att läkarnas
            grundutbildning sker i nära samverkan mellan universiteten och
            universitets/regionsjukhusen och genom att en stor del av forskningen
            bedrivs där. Forskningen och sjukhusets verksamhet är nära sammanvävt.
            Forskningen har betydelse för förutsättningarna att bedriva högkvalitativ,
            ofta högspecialiserad, vård och vice versa. Medicinsk forskning,
            en högkvalitativ utbildning och tillgången till läkare i hela
            landet är frågor som hör till det offentligas åtagande i ett nationellt
            perspektiv, dessa frågor kan inte enbart hanteras på landstings/regionnivå.
            Det finns också en uppenbar risk att verksamheten vid våra universitets/regionssjukhus
            styckas upp och varje klinik får en egen ägare. Istället för sjukhus
            får vi sjukhusgallerior. Det skulle försvåra och fördyra den långsiktiga
            forsknings- och utbildningsverksamheten.
          </p>
          <head type="h2" xml:id="i-39yiqWWi3P945xsUNjkbye">
            Minst ett landstingsdrivet sjukhus i varje landsting
          </head>
          <p xml:id="i-8BUPHGs9iqVWkjYta7XA2B">
            Sist i raden av de inskränkningar regeringen nu vill riva upp
            är det om att varje landsting ska bedriva hälso- och sjukvård
            vid minst ett sjukhus utan att uppgiften överlämnas till någon
            annan.
          </p>
          <p xml:id="i-M9kH99xTq2fek1RUHBuT2m">
            Det vill säga att man inom landstinget ska ha kvar åtminstone
            ett sjukhus i egen regi. Regeln ser vi som en del av en infrastruktur
            och en försäkran om att landstinget behåller egen kompetens för
            att bedriva sjukhusvård. Det är nog så viktigt inför framtida
            upphandlingar. Det är ur demokratisk aspekt viktigt för medborgarna
            att åtminstone ett sjukhus därför finns kvar i egen regi.
          </p>
          <head type="h1" xml:id="i-UB6dKBufsSBfWEemXDLyDs">
            Avslutningsvis
          </head>
          <p xml:id="i-GDqhBwjsPVDc6WAetDvk79">
            Regeringen talar om att man vill ta bort nuvarande regleringar
            kring driftsformer för våra sjukhus, inte så mycket för att man
            vill att förändringarna som de förhindrat ska ske, utan mer för
            att det ska vara ett signalspråk till sektorn att företagande
            är okej inom vården. Vi tycker det är synd att regeringen inte
            har tilltro till att människor kan uppfatta något mer komplexa
            förhållanden. Hade lagen haft möjlighet att sätta sig så hade
            villkoren blivit tydliga och väl kända spelregler för alla parter,
            inom Sverige och utanför dess gränser. Det hade varit viktigt
            för människors känsla av trygghet att vi långsiktigt kunde bygga
            upp en sjukvård med verklig mångfald både , samt att verksamheter
            utan vinstsyfte hade kunnat växa fram. Nu blir denna möjlighet
            minimal.
          </p>
        </div>
        <div type="motSignatures">
          <list>
            <item xml:id="i-Q7ArKnWU3No29UJyg6DT5T">
              Thomas Nihlén (mp)
            </item>
            <item xml:id="i-UkJho8dT21T8BSWvoRMDg">
              Gunvor G Ericson (mp)
            </item>
            <item xml:id="i-8fzvUDjd5JzXGLKdLYN8gp">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
