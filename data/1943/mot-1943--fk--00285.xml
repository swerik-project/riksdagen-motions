<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1943/mot_1943__fk__285/mot_1943__fk__285-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 285. 1
          </p>
          <p>
            Nr 285,
          </p>
          <p>
            Av herr Linderot, i anledning av Kungl. Maj:ts proposition an-
            gående prisreglerande åtgärder på jordbrukets område m. m.
          </p>
          <p>
            Allt mer börjar den uppfattningen vinna stadga, att trettiotalets
            jord- brukspolitik icke blott var kortsynt utan också, sett i
            ett större perspektiv, direkt motverkade det utsagda syftet att
            trygga existensbetingelserna för jordbrukets utövare i allmänhet.
            Den jordbrukspolitik, som statsmakterna äro hänvisade att föra
            under själva kriget, är dock bunden av trettiotalets, och en verkligt
            genomgripande förändring ifrågasättes icke från något håll så
            länge kriget pågår och de av kriget skapade förhållandena bestå.
            Även jag utgår från detta tvångsläge vid bedömandet av jordbrukspolitiken.
            Ett karakteristiskt drag i trettiotalets jordbrukspolitik var
            att densamma främst understödde storjordbruket och att detta stöd
            ofta gavs på små- jordbrukets bekostnad. När man exempelvis i
            prisstödjande syfte sökte nedbringa produktionen av animalieprodukter
            genom att öka priserna på fodermedel skadade detta utan tvivel
            småjordbruket. Det är lika tydligt, att skillnaden i fråga om
            räntabilitet mellan storjordbruken å den ena sidan och småjordbruken
            å den andra ökade under trettiotalet. Det stora flertalet av Sveriges
            jordbrukare har kunnat hålla sig kvar vid jordbruket endast genom
            en omänskligt lång arbetstid samt genom utnyttjandet av kvinnornas
            och barnens arbetskraft. En jordbrukspolitik på lång sikt måste
            uppställa som riktpunkt kravet att trygga existens- och produktionsbetingelserna
            för det stora flertalet av Sveriges bönder. Detta problem kan
            inte lösas enbart genom förbättrade priser. Hur viktig än prissättningen
            må vara, är det uppenbart att det stora problemet blir att tillgodogöra
            hela jordbruket agrikulturens rön och teknikens alla framsteg.
            Detta är omöjligt utan planmässiga åtgärder för att underlätta
            mekanisering, rationalisering och kooperativ samverkan bland det
            överväldigande flertalet av bönderna. Denna fråga kan emel- lertid
            inte nu ges en verklig lösning, även om de åtgärder som genomföras
            under kriget icke få stå i motsättning till sådana långsiktiga
            strävanden. I vår bedömning av jordbrukspolitiken under krigsåren
            ha vi tagit hän- syn till att landet måste erhålla maximum av
            livsmedel, och dessa livsme- del måste i huvudsak levereras från
            det svenska jordbruket. För att åstad- komma detta måste jordbruket
            vara lönsamt, och detta har ett betydelse- fullt samband med den
            ersättning bönderna få för sina produkter. Det lönar sig sålunda
            icke att förebrå jordbrukarna för att de icke producera fläsk,
            om de faktiskt förlora på produktionen. Lika litet lönar det sig
            att
          </p>
          <p>
            Bihang till riksdagens protokoll 1943. 3 saml. Nr 285—288. 1
          </p>
          <pb facs="riksdagen-motions-pdf/data/1943/mot_1943__fk__285/mot_1943__fk__285-002.pdf"/>
          <p>
            2 Motioner i Första kammaren, nr 285.
          </p>
          <p>
            förebrå jordbrukarna för att de övergå från en mindre lönsam
            odling till en annan mera lönande. Därjämte kan arbetareklassen
            inte vara motståndare till att jordbru- karna erhålla skälig ersättning
            för sitt arbete. I de undersökningar angående jordbrukets kontanta
            inkomster och ut- gifter 1938—1941, vilka refereras i bilaga 2
            till Kungl. Maj:ts proposition nr 246, anföras även uppgifter
            angående förändringarna i jordbrukets kontanta inkomster och utgifter
            från år 1938 till år 1941 inom olika geo- grafiska områden och
            inom olika storleksgrupper av jordbruk. Härav framgår, att för
            riket som helhet endast inom den lägsta storleksgruppen, omfattande
            jordbruk med 2—5 hektar åkerareal, ökningen av de kontanta inkomsterna
            under den undersökta tidsperioden understigit ökningen av de kontanta
            utgifterna. Grupperingen efter geografisk belägenhet visar dess-
            utom, att för samtliga storleksgrupper inom norra Sverige ett
            dylikt ut- giftsöverskott uppstått. För jordbruket som helhet
            har emellertid ökningen av de kontanta in- komsterna under perioden
            1938--1941 försiggått snabbare än ökningen av de kontanta utgifterna,
            varjämte likaledes för jordbruket som helhet inkomstindex för
            produktionsåret 1942/43 beräknas ligga högre än kost- nadsindex.
            Det synes oss därför än mer orimligt att en dylik miserabel undantagsställning
            för stora grupper av jordbruk i landet upprätthålles. Inom ramen
            för de prisreglerande åtgärderna på jordbrukets område borde åtgärder
            kunna vidtagas, som upphäva denna sämre ställning för jordbruk
            med snabbare utgiftsökning än inkomstökning. Såväl jordbruks-
            kommittén som livsmedelskommissionen och departementschefen har
            i föreliggande proposition hävdat nödvändigheten av största möjliga
            hjälp till de mindre jordbruken. De föreslagna åtgärderna synas
            oss emellertid otillräckliga. Med hänsyn till den speciella karaktären
            av ifrågavarande jordbruk kunna följande åtgärder bidraga till
            förbättring av de mindre jordbrukens ekonomiska läge på kort sikt:
            Den i propositionen föreslagna differentieringen av producentbidragen
            för mjölk innebär givetvis ett steg i den av oss önskade riktningen.
            Till- skottet till de mindre leverantörernas inkomster av denna
            anordning synes dock bli av liten storleksordning. Det förefaller
            därför skäligt, att den be- sparing uppgående till 12,3 miljoner
            kronor per år, som förväntas av den föreslagna omläggningen av
            producentbidragen, i sin helhet användes för ytterligare förbättring
            av bidragen till de mindre producenterna, förslagsvis genom höjning
            av bidraget för grundkvantiteten invägd mjölk per månad så långt
            denna summa förslår. Till lokal differentiering skulle då behöva
            anvisas ett tillskottsbelopp om 12,3 milj. kr. Inom livsmedelskommissionen
            synes ha diskuterats införandet av produ- centbidrag jämväl å
            fläsk, eventuellt i förening med slaktavgift. Under hän-
          </p>
          <pb facs="riksdagen-motions-pdf/data/1943/mot_1943__fk__285/mot_1943__fk__285-003.pdf"/>
          <p>
            Motioner i Första kammaren, nr 285. 3
          </p>
          <p>
            visning till de »olägenheter», som anses följa med ett producentbidrag
            å fläsk, har emellertid något förslag i denna fråga ej framlagts.
            Motiveringen synes oss ej tillräcklig för att man bör underlåta
            att också på denna väg söka åstadkomma en förbättring av de mindre
            jordbrukens ekonomiska vill- kor. Detta kunde ske exempelvis genom
            införande av en slaktavgift. Exem- pelvis 2 öre per kilogram slaktvikt
            skulle vid en marknadsslakt av 50 000 ton ge 25 milj. kr. Summan
            skulle fördelas bland slaktdjursproducenterna i form av differentierade
            producentbidrag för fläsk. Genom en gradering av bidragen, varvid
            större bidrag utginge per kilogram slaktvikt för en totalproduktion
            per år understigande 200 kg svinkött än för de till nästa hundratal
            hörande kg o. s. v., samt om en slaktviktsspärr sattes exempel-
            vis vid 500 kg årsproduktion, skulle de mindre producenterna tillföras
            ett inkomsttillskott, som kunde regleras i efterskott per år.
            Även för brödsädesproduktionen borde differentierade producentbidrag
            införas, exempelvis genom återupptagande av de tidigare utgående
            areal- tilläggen och deras bestämning på lämpligt sätt. Förutom
            dessa typer av differentierade producentbidrag, vilka tillsam-
            mans skulle ge de mindre jordbrukarna ett avsevärt bättre stöd
            än en- samt de föreslagna producentbidragen för mjölk, borde en
            höjning av de generella bidragen till stöd för det norrländska
            jordbruket ske. Dessa me- del borde ställas till hushållningssällskapens
            förfogande för användning för produktionsfrämjande åtgärder av
            olika slag. En höjning av det föreslagna anslaget om 900 000 kronor
            till förslagsvis 10 milj. kr skulle säkert ge en god framtida
            förräntning. Ingen av de föreslagna åtgärderna bryter huvudlinjen
            i regeringens för- slag om prisreglerande åtgärder på jordbrukets
            område. Utan en mera in- gående motivering föreslår jag därför,
          </p>
          <p>
            att riksdagen i anledning av Kungl. Maj:ts proposition måtte
            godkänna densamma med den förändringen, att de 12,3 miljoner kronor
            som föreslås bli inbesparade genom den föreslagna omläggningen
            av producentbidragen användas för ytterligare förbättring av bidragen
            till de mindre mjölkproducenterna och att till lokal prisdifferen-
            tiering anvisas ett tillskottsbelopp om 12,3 miljoner kronor,
            att viss slaktdjursavgift återigen liksom tidigare uttages, vilka
            medel användas för fördelning av differentierade producentbidrag
            för fläsk, att tidigare utgående arealtillägg för mindre brödsädes-
            odlare återupptages, samt att till särskilt understöd för jordbruket
            i Norrland m. m. anvisas tio miljoner kronor.
          </p>
          <p>
            Stockholm i maj 1943. Sven Linderot.
          </p>
        </div>
      </div>
    </body>
  </text>
</TEI>
