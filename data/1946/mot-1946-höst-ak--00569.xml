<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946_höst_ak__569/mot_1946_höst_ak__569-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12 Motioner i Andra kammaren, nr 569.
          </p>
          <p>
            Nr 569.
          </p>
          <p>
            Av herrar Persson i Norrby och Pettersson i Dahl, i anledning
            av Kungl. Maj:ts proposition, nr 326, med förslag till för- ordning
            angående ändring i förordningen den 15 juni 1934 (nr 264) om erkända
            arbetslöshetskassor, m. m.
          </p>
          <p>
            I proposition nr 326 har Kungl. Maj:t föreslagit vissa ändringar
            i förord- ningen om de erkända arbetslöshetskassorna, bl. a. införande
            av husföre- ståndarinnetillägg. Föredragande statsrådet framhåller
            i här nämnda av- seende, att ett dylikt tillägg är påkallat, främst
            då husföreståndarinnan har omvårdnaden om kassamedlemmens minderåriga
            barn. Emellertid uttalar föredraganden som sin mening, att det
            icke bör uppställas som ett oefter- givligt villkor för husföreståndarinnetillägg,
            att minderårigt barn finnes i hemmet. Tillägg för husföreståndarinna
            bör kunna utgå även då minderåriga barn ej finnas, såsom då en
            medlem sedan längre tid tillbaka under äkten- skapsliknande förhållanden
            sammanlever med en kvinna, som sköter hans hushåll, eller då en
            änkling utan minderåriga barn anställt en husförestån- darinna
            för att kunna ha kvar eget hushåll. Det framstår som nödvändigt
            att skapa garantier mot missbruk av för- säkringen vid utformningen
            av de närmare villkoren för husföreståndarinne- tillägget. Förutsättning
            för erhållande av tillägg bör sålunda vara, att kvin- nan varaktigt
            har gemensam bostad med den försäkrade. De delegerade, som utarbetat
            föreliggande förslag, ha i syfte att erhålla en enkel kontrollregel
            förordat, att kvinnan skall vara kyrkoskriven hos den försäkrade
            för att tillägg skall kunna utgå. Föredragande statsrådet förklarar
            emellertid, att en sådan ovillkorlig regel icke bör uppställas
            utan att möjlighet bör finnas att på annat sätt styrka att varaktigt
            sammanboende föreligger. Dock har föredraganden icke förebragt
            några verkliga motiv för sin ståndpunkt att frångå de delegerades
            förslag i detta avseende. Föredragande statsrådet före- slår ej
            heller någon annan regel, varigenom på ett enkelt sätt kan konstateras,
            att sammanboendet har varaktig karaktär. Starka skäl tala därför
            för att kvinnans kyrkoskrivning hos den försäkrade bör krävas
            för att tillägg för husföreståndarinna skall kunna utgå. Endast
            på så sätt kan den kontroll mot missbruk av försäkringen skapas,
            som dock måste vara av väsentlig betydelse i här berörda fall.
            Även på en annan punkt har föredraganden företagit ändring i de
            dele- gerades förslag. Dessa ha föreslagit, att endast manlig
            medlem i arbetslös- hetskassa skall kunna få tillägg till husföreståndarinna.
            Föredragande stats-
          </p>
          <pb facs="riksdagen-motions-pdf/data/1946/mot_1946_höst_ak__569/mot_1946_höst_ak__569-002.pdf"/>
          <p>
            Motioner i Andra kammaren, nr 569. 13
          </p>
          <p>
            rådet anser emellertid av principiella skäl, att kvinnlig medlem
            även i detta hänseende jämställes med manlig. Husföreståndarinnetillägg
            skall alltså enligt propositionen utgå exempelvis till en änka
            med minderåriga barn, vilken anställt en kvinna för att sköta
            barnen och hushållet. Även om denna bestämmelse måhända inte får
            någon större praktisk betydelse, torde den dock i enstaka fall
            kunna leda till konsekvenser, som knappast äro avsedda. Man får
            dock förutsätta, att den kvinnliga kassamedlemmen i händelse av
            arbetslöshet själv bör kunna sköta hem och barn utan hjälp av
            utomstående. Av denna anledning bör tillägg för husföreståndarinna
            i enlighet med de delegerades förslag endast utgå till manlig
            kassamedlem. Med stöd av det ovanstående hemställes,
          </p>
          <p>
            att riksdagen vid behandlingen av Kungl. Maj:ts proposi- tion
            nr 326 måtte beakta de synpunkter som i motionen anförts.
          </p>
          <p>
            Stockholm den 23 oktober 1946.
          </p>
          <p>
            Per Persson, Anders Pettersson, Norrby. Dahl.
          </p>
        </div>
      </div>
    </body>
  </text>
</TEI>
