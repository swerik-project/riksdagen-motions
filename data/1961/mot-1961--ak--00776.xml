<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__776/mot_1961__ak__776-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Andra kammaren, nr 776 år 1961
          </p>
          <p>
            Nr 776
          </p>
          <p>
            Av herrar Johansson i Stockholm och Hagberg, i anledning av Kungl.
            Maj:ts proposition nr 123, angående förflyttning av Svea artilleriregemente
            m. m.
          </p>
          <p>
            I Kungl. Maj:ts proposition nr 123 föreslås bl. a. förflyttning
            av A 1 till Linköping samt beröres i detta sammanhang problemen
            om friställandet av mark på Järvafältet för bostadsbebyggelse.
            Detta problem aktualiserades i en kommunistisk motion, nr 41 i
            Andra kammaren år 1958, vari hemställdes att riksdagen i skrivelse
            till Kungl. Maj:t begär en utredning och allsidig prövning av
            frågan om en förflyttning helt eller i huvudsak av de militära
            anläggningarna från Järvafältet och områdets utnyttjande för bostadsbebyggande
            och andra civila ändamål. I det år 1957 publicerade och av Stockholms
            stad och kommunerna inom Storstockholm antagna aktionsprogrammet
            för bostadsförsörjning i Stor- stockholm heter det: »En avveckling
            av de militära anläggningarna på Järvafältet framstår som en angelägen
            uppgift i arbetet på Storstockholms utbyggnad.» I fortsättningen
            understrykes den väsentliga betydelsen av att klarhet snarast
            skapas om Järvafältets framtida användning. Tätbebyggelsens utveckling
            inom Storstockholmsområdet har fortskridit så långt, att det för
            militära ändamål disponerade Järvafältet snart bildar en enklav
            inom detta område. Bostadsbristen inom området är alltjämt skrämmande.
            Man räknar med att Stockholm inom kort blir fullbyggt. Skall bostadsbristen
            tillnärmelsevis kunna hävas framstår som nödvändigt att ett för
            bostadsbebyggelse med hänsyn till sitt läge så lämpligt område
            som Järvafältet friställes för detta ändamål. De smärre delar
            av Järvafältet som enligt förslaget i Kungl. Maj:ts pro- position
            nr 123 om A 1:s förflyttning jämte ytterligare ett par områden
            som friställes för bostadsbebyggelse blir givetvis välkomna tillskott
            för bostads- bebyggelse. De motsvarar emellertid långt ifrån de
            föreliggande behoven. Det förefaller som om den i utsikt ställda
            undersökningen om Järvafältets framtida användning för att bl.
            a. få klarlagt vilka områden som kan fri- ställas för bostadsbebyggelse
            har klart begränsade målsättningar. Detta in- tryck stärkes av
            formuleringarna i propositionen om att I 1 torde kvarbliva i sitt
            nuvarande etablissement, vilket betyder att de betydande markområ-
            den som står till detta förbands disposition för avsevärd tid
            framöver kom- mer att vara reserverade för militära ändamål. Ävenså
            torde ett i annat sammanhang fattat beslut angående F 8:s omvandling
            till flygvapendepå ' innebära att Barkarby flygfält likaledes
            under lång tid framöver kommer att disponeras för militärt bruk.
          </p>
          <pb facs="riksdagen-motions-pdf/data/1961/mot_1961__ak__776/mot_1961__ak__776-002.pdf"/>
          <p>
            Motioner i Andra kammaren, nr 776 år 1961 11
          </p>
          <p>
            Med tanke på den tid som kräves för förflyttningar av militära
            förband och därtill den tid som åtgår för projektering och stadsplanearbete
            för ett områdes tagande i anspråk för bebyggelse torde behovet
            av en snar ut- redning om samtliga militära förbands förflyttning
            från det av svår bo- stadsbrist drabbade Storstockholmsområdet
            stå klart. Med hänvisning till det anförda vill vi hemställa,
            att riksdagen i skrivelse till Kungl. Maj:t som sin mening måtte
            uttala, att vid prövningen av Järvafältets framtida användning
            som utgångspunkt angives att de militära för- banden i sin helhet
            flyttas i syfte att möjliggöra områdets utnyttjande för bostadsbyggande
            och andra civila ändamål.
          </p>
          <p>
            Stockholm den 18 april 1961
          </p>
          <p>
            Gustav Johansson H. Hagberg
          </p>
        </div>
      </div>
    </body>
  </text>
</TEI>
