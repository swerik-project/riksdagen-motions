<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--01241">
  <teiHeader>
    <fileDesc>
      <titleStmt>
        <title>Villkoren för externfinansierad forskning</title>
        <author>Bertil Fiskesjö</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Villkoren för externfinansierad forskning</title>
          <idno type="rdwebb">G7021241</idno>
          <rs type="number">1241</rs>
          <ref type="dokument_url_text">http://data.riksdagen.se/dokument/G7021241/text</ref>
          <ref type="dokument_url_html">http://data.riksdagen.se/dokument/G7021241</ref>
          <ref type="dokumentstatus_url_xml">http://data.riksdagen.se/dokumentstatus/G7021241</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K5xv4oCErCZbkmjE6NDTKr</idno>
            <name>BERTIL FISKESJÖ</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VXUhrFvV7yrqADWJ5WYxyR" type="signed"/>
        <correspContext corresp="i-VXUhrFvV7yrqADWJ5WYxyR">
          <note type="signatory" corresp="i-K5xv4oCErCZbkmjE6NDTKr"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__1241/mot_198384__1241-001.pdf"/>
      <fw xml:id="i-5nRXwsJCfTUHdeZ9JC7ZQJ">
        Mot. 1983/84:1241 10
      </fw>
      <div type="motHeader" xml:id="i-882UjtLA7PZf5yR3bhdWNr">
        <div type="motTitle" xml:id="i-Sqq1kE2smrR43itbGS8WtY"/>
        <div type="motSubmissionInfo" xml:id="i-2LwrhK9RuCMmkpjbzj3p66"/>
      </div>
      <div type="motBody" xml:id="i-KeWfXGoHBW6j7M2Wx6DDF5">
        <div xml:id="i-8yffpXWyTRggGdKqf8p7HM">
          <p xml:id="i-ASUgWR2fTP4r9hYUGMeBG7">
            Motion
          </p>
          <p xml:id="i-XnxCqkZAw55rznCvyKzPe2">
            1983/84:1241
          </p>
          <p xml:id="i-V4EruUnKk47JtbXmww23qC">
            Bertil Fiskesjö Villkoren för externfinansierad forskning
          </p>
          <p xml:id="i-E6sLrkLJGAw41DDa6vhCfT">
            Genom regeringens förordning från hösten 1982 (UHÄ-FS:113) och
            UHÄ:s tillämpningsföreskrifter (1983-06-17) ändras radikalt villkoren
            för externfinansierad forskning. Med detta menas i det här sammanhanget
            forskning som bedrivs av forskare som är knutna till en universitetsinstitution
            men som får forskningsanslag utanför de ordinarie anslagen till
            universitet och högskolor. I detta innefattas således såväl forskning
            som sker med medel från andra samhällsinstitutioner —t. ex. naturvårdsverket,
            arbetarskyddsfon- den, statens energiverk, kommuner, landsting
            — som från privata företag. Tanken bakom de nya bestämmelserna
            är att universitet och högskolor skall få vad som anges som full
            kostnadstäckning för den kostnadsbelastning som externt finansierad
            forskning antas åsamka dess institutioner och förvaltning. En
            lägre avgift —3 20 på det externa anslaget — har tidigare tagits
            ut för dessa ändamål. Men nu kommer denna avgift att höjas dramatiskt
            enligt ett mycket komplicerat beräkningsschema. Det pålägg som
            nu skall utgå innebär, enligt vad som uppgetts av ansvariga handläggare,
            att forskningsinsatser, som finansieras med externa medel, blir
            mellan 30 och 50 96 dyrare totalt. Detta innebär i sin tur att
            de organ som lägger ut och finansierar forskningsprojekt tvingas
            att radikalt skära ner sina forskningsanslag om man skall kunna
            hålla sig inom beviljade anslagsramar. Effekten av detta kan belysas
            av att ett forskningsfinansierande verk, naturvårdsverket, har
            uppgett, att de nya påslagen enbart för detta verks del medför
            att ett stort antal forskningsprojekt måste avbrytas och att långt
            över hundra forskare blir arbetslösa. Den direkta följden av denna
            ”reform” blir således en kraftig neddragning av forskningsvolymen
            inte minst inom mycket angelägna och av samhället officiellt högt
            prioriterade forskningsområden. Tusentals forskare berörs. Detta
            sker samtidigt som regeringen i budgetpropositionen och på annat
            sätt framhåller hur angeläget det är att satsa på forskning —
            ur allmän synpunkt och som ett medel att komma till rätta med
            allvarliga samhällsproblem. I samanhanget bör också framhållas
            att ansökningsförfarande och projektbeslut med de nya beräkningsgrunderna
            kommer att bli ännu mera komplicerade än tidigare. Aktiva forskare
            får öda ännu mera tid på att formulera ansökningar, och den handläggande
            och kontrollerande förvaltningsapparaten sväller. Från universitetshåll
            har man i en del fall angett att man hoppas att universitet och
            högskolor på detta sätt indirekt skall komma att tillföras
          </p>
          <pb facs="riksdagen-motions-pdf/data/198384/mot_198384__1241/mot_198384__1241-002.pdf"/>
          <p xml:id="i-b1CxSgyhX714rJKC5ATCc">
            ökade basresurser. Detta är i sig ett vällovligt syfte. De fasta
            basresurserna behöver utan tvekan förstärkas. Men även härvidlag
            är risken uppenbar att effekten blir en helt annan än man tänkt
            sig. De externa organen tvingas att skära ner sina forskningsprojekt,
            vilka utöver forskarlöner och anslag till annan personal vanligen
            också innefattar materialanslag. Genom att forksningsprojekt läggs
            ner eller inte kommer till stånd blir många forskare arbetslösa
            och institutionerna går miste om dem som en resurs i undervisnings-
            och forskningsmiljön, samtidigt som man går miste om materialanslag
            som vanligen varit en tillgång för institutionen som helhet. Ur
            samhällets synpunkt innebär bortfallet av externfinansierade projekt
            en förlust även ur den sypunkten, att den forskning som bedrivs
            inom dessa projekt många gånger medför ett effektivare utnyttjande
            av redan tillgänglig och av staten över universitetsbudgeten bekostad
            basutrustning. Och en rad fasta kostnader blir som regel inte
            lägre därför att ett par forskare försvinner från en institution.
            Byggnader och apparatur står kvar. Förvaltningspersona- len bevaras
            intakt. Det bör också framhållas att den externfinansierade forskningen
            ofta utgör ett verksamt led i de kontakter mellan universiteten
            och samhället i övrigt som numera allmänt anses vara av stort
            värde. Dessa kontakter och uppläggningen av projekten bidrar också
            till att forskningsresultat snabbare och mera direkt omsätts i
            praktisk verksamhet. Den dramatiska ökningen av avgiftsbeläggningen
            av den externt finansierade forskningen framstår således ur olika
            aspekter som föga välbetänkt. Den bör därför snabbt utvärderas
            och förändras innan skadeverkningarna blivit alltför stora. Mitt
            förslag är därför att regeringen inför den aviserade forskningspropositionen
            på nytt tar upp frågan till en allsidig och ingående analys och
            att regeringen i forskningspropositionen för riksdagen framlägger
            sådana förslag till förändringar att de ovan berörda skadeverkningarna
            för forskningen kan undanröjas. Den bästa metoden härvidlag är
            enligt min mening, att universiteten och högskolorna direkt över
            budgeten tillförs de förstärkningar av basresurserna som den beslutade
            avgiftshöjningen på externfinansierad forskning på krångliga omvägar
            var tänkt att ge. Därmed skulle forskningen stärkas reellt och
            inte bara fiktivt, angelägna externfinansierade forskningsprojekt
            skulle kunna drivas vidare och byggas ut och administrationen
            av forskningsprojek- ten skulle såväl för forskare som anslagsgivare
            och universitet avsevärt förenklas. Med hänvisning till vad som
            ovan anförts hemställs att riksdagen beslutar att hos regeringen
            begära översyn av och förslag om den externfinansierade forskningens
            villkor i enlighet med vad som angetts i motionen.
          </p>
          <p xml:id="i-Qp6DohDqyEcNWae3CuDwxS">
            Stockholm den 23 januari 1984 BERTIL FISKESJÖ (c)
          </p>
        </div>
      </div>
    </body>
  </text>
</TEI>
