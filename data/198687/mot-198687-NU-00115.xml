<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-NU-00115">
  <teiHeader>
    <fileDesc>
      <titleStmt>
        <title>Vissa åtgärder m. m. efter Tjernobylolyckan</title>
        <author corresp="i-TX8UjKrUpUeZgE2dqKJCFc r-0">Görel Thurdin och Martin Olsson (c) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vissa åtgärder m. m. efter Tjernobylolyckan</title>
          <idno type="rdwebb">GA02N115</idno>
          <rs type="number">N115</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GA02N115/text</ref>
          <ref type="dokument_url_html">http://data.riksdagen.se/dokument/GA02N115</ref>
          <ref type="dokumentstatus_url_xml">http://data.riksdagen.se/dokumentstatus/GA02N115</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TX8UjKrUpUeZgE2dqKJCFc</idno>
            <name>Görel Thurdin</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>Martin Olsson</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QRv9ur4qdrg6AncbPps4FX" type="signed"/>
        <correspContext corresp="i-QRv9ur4qdrg6AncbPps4FX">
          <note type="signatory" corresp="i-TX8UjKrUpUeZgE2dqKJCFc"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_n_115/mot_198687_n_115-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1986/87: N115
          </p>
          <p>
            Görel Thurdin och Martin Olsson (c) Vissa åtgärder m. m. efter
            Tjernobylolyckan (prop. 1986/87:18)
          </p>
          <p>
            Tjernobyl — ännu en osannolikhet
          </p>
          <p>
            Vad innebär framtiden för de människor som bor i de av nedfall
            utsatta områdena? — Ingen vet! I Västernorrlands län var man från
            början ovetande om graden av nedfall i det egna området. Den första
            informationen angav att det var Uppsala och främst Gävleborgs
            län som var drabbade. Myndigheter och massmedia kon- centrerade
            sig på jordbruksområdena söderut därför att djuren där gick ute
            eller var på väg att släppas ut på bete. Att det i t.ex. Västernorrlands
            län fanns människor som i rätt stor omfattning vistades utomhus
            var inte lika viktigt! I Västernorrlands län påbörjade jordbrukarna
            vid den tidpunkten sitt vårbruk. Halm brändes, löv krattades,
            barn och ungdomar sparkade fotboll och småbarnen lekte ute i den
            första spirande våren. Så småningom stod det klart att det borde
            de inte ha gjort, men då var det ju redan för sent! Följde skadliga
            partiklar med inandningsluften eller inte? — Ingen vet! Den här
            våren och sommaren har varit så annorlunda som man någonsin kan
            tänka sig. Kärnkraftsnedfallet innebar litet av ett belägringstillstånd.
            Alla längtade ut till våren, men det här året var den hotfull
            i och med den osynliga strålning som fanns där. Åsynen av vårens
            första blomma medförde en känsla av sorg i stället för den normala
            glädjen. Åtskilliga trädgårdar har stått orörda under sommaren.
            Ogräset fick också vara i fred. Hösten betydde ingen lättnad.
            Många avstod från bärplockning och svampplockning. Älgjakten resulterade
            i mestadels nergrävda älgar och på många håll upphörde jakten
            helt på grund av för höga värden. Höstslakten av får och nötkreatur
            ifrågasattes. Infångad fisk med värden mellan 3000 och 20000 Bq
            var otjänlig som föda. Det torkade höet innehöll helt plötsligt
            större koncentrationer än det friska. I och med det här är livsmedelsförsörjningen
            i Norrland i fara. Denna kärnkraftsolycka, så långt härifrån,
            har stört kultur- mönstret i stora delar av Sverige. Vi tror att
            den som inte upplevt detta själv inte heller kan sätta sig in
            i vad det har inneburit i förlorad livskvalitet, förlorad grundtrygghet
            och i förlorad tilltro till dem som beslutar. Det är därför vi
            vill beskriva förhållandena i denna motion. I en av rapporterna
            till statens haverikommission från länsstyrelsen i Väs- ternorrland
            beskrivs effekten i en sammanfattande mening: ”Även om ned- fallet
            inte direkt medfört akuta skador på människor i länet, har det
            allvarligt
          </p>
          <p>
            14
          </p>
          <pb facs="riksdagen-motions-pdf/data/198687/mot_198687_n_115/mot_198687_n_115-002.pdf"/>
          <p>
            skadat länet både vad avser jordbruket, trädgårdsnäringen, jakten,
            fisket och turistnäringen.” Frågorna har efter hand hopat sig.
            I kärnkraftsdebatten finns både forskare och politiker med skilda
            åsikter. Det finns inget vetenskapligt material som kan stödja
            en uppfattning om att inandade och inmundigade radioaktiva partiklar
            skulle vara ofarliga och ändå finns det forskare som hävdar det.
            Hur stor tillförlitlighet har forskares utsagor? I forskningsrådsnämndens
            skrift Tjernobyl och vår hälsa kan vi utläsa att egentligen vet
            ingen riktigt säkert något om effekterna efter Tjernobyl. Det
            är först om 10, 20 — ja, kanske fler år — som sanningen går upp
            för oss. Ingen vet vad sanningen då kommer att innehålla.
          </p>
          <p>
            Beredskapshöjande åtgärder
          </p>
          <p>
            Det framgår med all tydlighet att beredskapen i samhället inte
            är tillfredsstäl- lande med tanke på de risker människorna utsätts
            för. I propositionen talas om att räddningsverket skall utreda
            möjligheterna att i samtliga läns befint- liga räddningstjänst-
            och civilförsvarsplaner ta in bestämmelser om bered- skap mot
            kärnkraftsolyckor. Det borde vara en självklarhet att bestämmelser
            om denna beredskap skall in i det civila försvarets planer. Någon
            utredning borde inte behöva föregå beslutet. Samhällets mål för
            beredskap måste innebära att samtliga län får en accep- tabel
            nivå vad gäller kunskap om olika risker och kunskap om att hantera
            olika olyckshändelser typ Tjernobyl. Det måste finnas både en
            informations- och en handlingsberedskap. Att vi skulle ha haft
            kompetens för beredskap på flera platser i landet upplever vi
            som en överdrift. Den kompetensen borde också ha inneburit kunskap
            om vilka effekter en olycka i ett kärnkraftverk kan få för andra
            länder, speciellt med tanke på Barsebäcks närhet till Dan- mark.
            Vi utgår ifrån att kunskap och kompetens — utöver vad som har
            funnits hos länsstyrelser m. fl. i länen med kärnkraft — bibringas
            landet i sin helhet i och med regeringens nu lagda proposition
            om Tjernobyl. För att höja kompeten- sen krävs utbildning. Vi
            föreslår därför att ett omfattande utbildningspro- gram tas fram
            för personer inom centrala verk, länsstyrelser och på kommu- nal
            nivå. Utbildningsprogrammet bör liksom informationshandboken framarbetas
            tillsammans med företrädare för utsatta län och kommuner och fackmyndigheter
            som lantbruksstyrelse, fiskeristyrelse m. fl.
          </p>
          <p>
            Information för beredskap
          </p>
          <p>
            Vid genomläsning av material från Västernorrlands länsstyrelse
            framkom följande vad gäller informationsfrågor i samband med olyckan
            i Tjernobyl. Länsstyrelsen fick inte direktkontakt med SSI förrän
            tre veckor efter hän- delsen i Tjernobyl. Därmed kunde inte länsstyrelsen
            leva upp till de krav som ställdes från allmänheten som fick uppfattningen
            att det inte alls fanns någon beredskap hos länsstyrelsen. Massmedia
            fick information före länsstyrelsen vilket måste ifrågasättas
            starkt. Det krävs mycket större lyhördhet från depar-
          </p>
          <p>
            Mot. 1986/87 NI115
          </p>
          <p>
            15
          </p>
          <pb facs="riksdagen-motions-pdf/data/198687/mot_198687_n_115/mot_198687_n_115-003.pdf"/>
          <p>
            tement och centrala myndigheter för signaler från länsorgan och
            kommunala organ. En organisation av informationen utifrån erfarenheter
            måste naturligtvis göras och då är det önskvärt enligt länsstyrelsen
            att det organisationsarbetet börjar på central nivå så att en
            lokal anpassning senare kan ske utifrån den centrala organisationen.
          </p>
          <p>
            Informationshandbok
          </p>
          <p>
            Den informationshandbok som föreslås i propositionen kan bli
            ett värdefullt hjälpmedel men som Gävleborgs länsstyrelse har
            framfört är det viktigt att de mest utsatta länens och kommunernas
            företrädare är med vid framtagandet av handboken.
          </p>
          <p>
            Åtgärder för att mildra konsekvenserna av nedfallet
          </p>
          <p>
            Enligt propositionen har regeringen lämnat uppdrag till en grupp
            generaldi- rektörer att samordna frågor rörande bl.a. ersättning
            till drabbade. En ersättningsberättigad grupp är de renägande
            samerna. En grupp som inte har nämnts är des. k. fiskesamerna
            vilka lever av fisket uppe i fjällområdena. Det är lika viktigt
            att denna grupp ersätts för förlorad inkomst på grund av för höga
            cesiumhalter i insjöfisken. En annan grupp som inte heller uppmärksammats
            är de s.k. fiskevatten- ägarna, vars privata egendom skadats och
            bortfall av inkomst från fiskekorts- försäljning. Det är också
            en grupp som i vissa fall bör vara ersättningsberätti- gad.
          </p>
          <p>
            Forskning
          </p>
          <p>
            I Västernorrlands län har uppmätts cesiumhalter i fisk på 3 000-20
            000 Bq. All fiskevård i sötvatten har i vissa områden slagits
            ut. Det känns meningslöst att fiska, då så höga halter föreligger.
            Det märks också hos fiskeristyrelsen där nästan inga prover längre
            lämnas in. Styrelserna i fiskevårdsområden slutar att engagera
            sig. Man har kapitulerat. Problemet är för stort. Det kommer att
            vara stora svårigheter med att nystarta fiskevården inom de drabbade
            områ- dena. Ett viktigt forskningsprojekt är hur vi kan rehabilitera
            våra viktigaste fiskesjöar. Det gäller att engagera fiskevårdare
            i rehabiliteringen och det kräver statligt engagemang och ledning.
            I Härnösands kommun finns ett av fiskeristyrelsens sex utredningskontor.
            Deras arbetsområde omfattar cirka fyra femtedelar av det nedfallsdrabbade
            området. I området ingår Uppsala, Gävleborgs, Jämtlands och Västernorr-
            lands län. Inom området finns en skala av olika typer av sjöar
            från den renaste fjällsjö till sjöar med höga näringshalter. Utredningsavdelningens
            tre biolo- ger skulle kunna utgöra en lämplig ledningsgrupp för
            ett ovan beskrivet rehabiliteringsprojekt. Därtill behövs en fält-
            och biologresurs på minst två personer. Nämnas kan att naturvårdsenheten
            på länsstyrelsen i Västernorr- lands län ingår i ett forskningsprojekt
            som gäller rehabilitering av fiskevatten
          </p>
          <p>
            Mot. 1986/87 NI115
          </p>
          <p>
            16
          </p>
          <pb facs="riksdagen-motions-pdf/data/198687/mot_198687_n_115/mot_198687_n_115-004.pdf"/>
          <p>
            utifrån för höga halter av försurning och kvicksilver, varför
            en viss samord- ning skulle kunna föreligga. Vi föreslår därför
            att erforderliga medel för personella liksom materiella resurser
            avsätts för ovannämnda projekt. Alla forskningsprojekt är viktiga
            i detta sammanhang. Utöver det forsk- ningsprojekt som beskrivits
            tidigare får det anses vara av yttersta vikt att projekt startas
            på alla områden som avser vår livsmedelsförsörjning. Den utgör
            ju grunden för vår överlevnad.
          </p>
          <p>
            Övrigt
          </p>
          <p>
            En annan angelägenhet är förråd av jodtabletter, vilka bör finnas
            i varje kommun. Skulle något hända hos våra kärnkraftverk skulle
            ingen tidsmargi- nal finnas vad gäller distribution från centrala
            lager.
          </p>
          <p>
            Hemställan
          </p>
          <p>
            Med hänvisning till vad som anförts i motionen hemställer vi
            1. att riksdagen beslutar att som sin mening ge regeringen till
            känna vad som i motionen anförts om uppdrag åt fiskeristyrelsens
            utrednings- avdelning i Härnösand att utföra forskningsprojekt
            om rehabilitering av fiskevatten i enlighet med motionen, 2. att
            riksdagen beslutar att bland ersättningsberättigade grupper även
            inräkna fiskesamer och fiskevattenägare, 3. attriksdagen beslutar
            att som sin mening ge regeringen till känna vad som anförts i
            motionen om medverkan vid framtagning av infor- mationshandbok,
            4. attriksdagen beslutar att som sin mening ge regeringen till
            känna vad som anförts i motionen om uppbyggnaden av en effektiv
            informa- tionsorganisation, 5. attriksdagen beslutar att som sin
            mening ge regeringen till känna vad som i motionen anförts angående
            utbildningsprogram för centrala verk, länsstyrelser och kommuner,
            6. attriksdagen beslutar att som sin mening ge regeringen till
            känna vad som i motionen anförts om forskning kring livsmedelsförsörjning
            i samband med radioaktivt nedfall, 7. attriksdagen beslutar att
            som sin mening ge regeringen till känna vad som i motionen anförts
            om förråd av jodtabletter i varje kommun.
          </p>
          <p>
            Stokholm den 23 oktober 1986
          </p>
          <p>
            Görel Thurdin (c) Martin Olsson (c)
          </p>
          <p>
            Riksdagen 1986/87. 3 saml. Nr 112-115 Graphic Systems AB, Göteborg
            1986
          </p>
          <p>
            Mot. 1986/87 NI115
          </p>
          <p>
            17
          </p>
          <pb facs="riksdagen-motions-pdf/data/198687/mot_198687_n_115/mot_198687_n_115-005.pdf"/>
          <pb facs="riksdagen-motions-pdf/data/198687/mot_198687_n_115/mot_198687_n_115-006.pdf"/>
          <pb facs="riksdagen-motions-pdf/data/198687/mot_198687_n_115/mot_198687_n_115-007.pdf"/>
        </div>
      </div>
    </body>
  </text>
</TEI>
