<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-TU-00410">
  <teiHeader>
    <fileDesc>
      <titleStmt>
        <title>Maritim strategi</title>
        <author corresp="i-TECanR77Prb79DHwPvLitN">av Annelie Enochson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Maritim strategi</title>
          <idno type="rdwebb">H002T410</idno>
          <rs type="number">T410</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H002T410/text</ref>
          <ref type="dokument_url_html">http://data.riksdagen.se/dokument/H002T410</ref>
          <ref type="dokumentstatus_url_xml">http://data.riksdagen.se/dokumentstatus/H002T410</ref>
          <ref type="doc">http://data.riksdagen.se/fil/99ACD6DF-F64E-4FF7-8A0A-C0853B1054DE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-J7TaUEmFueuWkk8fV2uSE4" type="signed"/>
        <correspContext corresp="i-J7TaUEmFueuWkk8fV2uSE4">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction xml:id="i-NnEshUv9wJt26aELrmFuvn" type="numbering">
          <date when="2012-10-08"/>
        </correspAction>
        <correspAction xml:id="i-Eb1TgipmFgBkpcn3k5v3Dj" type="submission">
          <date when="2012-10-05"/>
        </correspAction>
        <correspAction xml:id="i-9GzhfYAtgmVm8M7cppvEei" type="transfer">
          <date when="2012-10-04"/>
        </correspAction>
        <correspAction xml:id="i-5NJS4eSdf6iX2Lh93jygG8" type="assigned"/>
        <correspContext corresp="i-5NJS4eSdf6iX2Lh93jygG8">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-WS5G6MtAvENZ3HkJtekxmD">
            Förslag till riksdagsbeslut
          </head>
          <list style="ol">
            <item xml:id="i-AxEKHLArhJANYgNykjtgUb">
              Riksdagen tillkännager för regeringen som sin mening vad som
              anförs i motionen om att införa tonnageskatt. 1
            </item>
            <item xml:id="i-UayTX4caXR9oLNmKUMKchG">
              Riksdagen tillkännager för regeringen som sin mening vad som
              anförs i motionen om att verka för ett införande av ett svenskt
              internationellt skeppsregister (SIS) samt att se över sjöfartsstödets
              utformning.
            </item>
            <item xml:id="i-zpdB81ngc3jSHuP8EopKJ">
              Riksdagen tillkännager för regeringen som sin mening vad som
              anförs i motionen om behovet av en svensk maritim strategi och
              en vision för sjöfartsnäringen.
            </item>
          </list>
          <p xml:id="i-q4HnbRpigk2m9Zqqj7hTw">
            1 Yrkande 1 hänvisat till SkU.
          </p>
        </div>
        <div type="motContent">
          <head xml:id="i-Lv49794knF4j6DFjwwVg6s" type="h1">
            Motivering
          </head>
          <p xml:id="i-D42gv1dT3sgh9Wz9y8kYXi">
            Sjöfartsnäringen är av central betydelse för vår handel och vårt
            land. Genom en stor svenskflaggad handelsflotta kan Sverige påverka
            utformningen av de internationella reglerna för sjöfarten. Svensk
            sjöfartstradition är förknippad med hög sjösäkerhet och det är
            viktigt att Sverige fortsätter att vara pådrivande för bättre
            sjösäkerhet inom berörda internationella organ.
          </p>
          <p xml:id="i-9zY6f959VBgFeuqtvWxBCc">
            Vid internationella kriser som direkt berör Sverige finns det
            ett betydande värde i att ha en egen handelsflotta som kan bidra
            till att säkra transportvägar till och från landet. Sjöfartsnäringen
            utgör navet i ett industriellt kluster med cirka 200 000 anställda
            i Sverige. Klustrets kärna utgörs av de 15 000 personer som är
            sysselsatta inom rederinäringen. Den svenska utbildningen av kvalificerad
            sjöpersonal har stor betydelse för kvaliteten i den svenska sjöfarten
            och sker i intimt samarbete med rederinäringen. Vid en utflyttning
            av svenska rederier skulle denna koppling försvinna, utbildningens
            kvalitet sänkas och framtidsutsikterna för eleverna försämras.
          </p>
          <p xml:id="i-KZKyEqd3K3CajNLz6SYMkg">
            EU-kommissionen presenterade i januari 2009 centrala strategiska
            mål för Europas sjötransporter fram till 2018. Kommissionen lyfte
            bl.a. fram att tydliga och konkurrenskraftiga EU-ramar för tonnagebeskattning,
            inkomstbeskattning och statligt stöd bör upprätthållas. Kommissionen
            betonade att EU-flaggstater står inför en skarp konkurrens från
            flaggstater utanför EU.
          </p>
          <p xml:id="i-SmGEuh5bXH7PeXeg5UQTr3">
            År 2006 gjordes en utredning om införande av tonnageskatt för
            fartyg i Sverige som ett alternativ till nuvarande beskattning.
            Tonnageskatten, som uttas i förhållande till fartygens storlek,
            har införts i samtliga sjöfartsländer i EU utom i Sverige. Metoden
            ger en långsiktig beskattning som också har fördelen att den möjliggör
            för rederierna att ha god framförhållning och planering utan skattemässiga
            överraskningar. Framförhållningen ger också bättre möjlighet till
            inköp av nya fartyg. Nya fartyg innebär bättre miljö- och säkerhetsarbete.
            Idag är det bara Sverige och Österrike bland EU-länderna som inte
            har infört tonnageskatt.
          </p>
          <p xml:id="i-UKcizt5zf2WKCrV7wuudA1">
            Riksdagspartierna har visat stor enighet kring förslaget om tonnageskatt
            som skulle innebära en väsentlig utjämning av konkurrensförutsättningarna
            mellan Sverige och omvärlden. Att införa tonnageskatt är en av
            de viktigaste åtgärderna för att utjämna konkurrensförhållandena
            mellan svensk och utländsk handelssjöfart. Genom att införa tonnagebeskattning
            av fartyg ges svensk sjöfartsnäring möjlighet att växa och utvecklas.
          </p>
          <p xml:id="i-UVb1UgTc5df8aqFVpFF9BK">
            År 2010 presenterades en statlig utredning om svensk sjöfarts
            konkurrensförutsättningar (SOU 2010:73). Där konstaterades att
            de svenskflaggade fartygen har sämre förutsättningar än fartyg
            från närliggande konkurrentländer. Under 2009 och 2010 flaggades
            80 fartyg ut från Sverige, främst till vårt grannland Danmark.
            Under 2012 har redan 14 fartyg flaggats ut och ytterligare sju
            har aviserats, främst till Finland som nu infört tonnageskatt.
            Sverige utmärker sig gentemot andra sjöfartsnationer inom EU genom
            att inte ge sjöfartsnäringen möjlighet att betala tonnageskatt
            som alternativ till vanlig inkomstbeskattning. Jag anser, liksom
            utredaren, att möjligheten till tonnagebeskattning ska införas.
            Inte minst ur konkurrenssynpunkt är införandet av en tonnageskatt
            nödvändig för rederinäringens utveckling i Sverige. För att undvika
            ytterligare utflaggningar av fartyg på grund av bristande besked
            i tonnageskattfrågan, är det av största vikt att denna reform
            genomförs snarast. Men det räcker inte med en tonnageskattereform.
            Sveriges regering måste se till att sjöfartsnäringen får likvärdiga
            konkurrensregler på alla relevanta områden. Jag anser att det
            måste till en maritim strategi och en ny vision för den svenska
            sjöfartsnäringen. En vision som innebär att det ska löna sig att
            flagga tillbaka fartyg till Sverige. En vision som gör att Sverige
            åter blir en ledande sjöfartsnation med en stor handelsflotta.
            För att detta ska bli verklighet behövs en politisk attitydförändring
            och en vilja till förändring där ingen sten är för helig för att
            vändas på. Detta innebär att underlätta inregistreringen av fartyg
            till Sverige, överföra inspektionen fullt ut till klassningssällskapen,
            se över stämpelskattens utformning och att införa ett internationellt
            register för den svenska handelsflottan.
          </p>
          <p xml:id="i-JdXUnBpgfcEtaZkPNsHeYr">
            Ett svenskt internationellt register är centralt för att utveckla
            sjöfartsnäringen i Sverige. Den oro som finns från arbetstagarhåll
            för att personal kommer att sägas upp är kortsiktigt berättigad.
            Om inte näringen kan behållas finns ingen arbetsmarknad kvar kring
            det svenska sjöfartsklustret, detta är långsiktig oro. Danmark
            införde ett internationellt register redan 1988, och deras marina
            kluster fungerar som en stjärna med rederipersonal i mitten, omgiven
            av långa tentakler i form av angränsande näringar. Ett införande
            av ett svenskt internationellt register kan leda till en liknande
            positiv utveckling och det kan skapa en bra kringarbetsmarknad
            om handelsflottan kan öka. Det är också viktigt att påpeka att
            ett internationellt register endast ska omfatta lastfartyg i fjärrfart.
            Färjetrafiken, där det största antalet anställda finns, skulle
            inte beröras.
          </p>
          <p xml:id="i-2gF86BmrN4VnEbQxa1BJ9D">
            Det finns också behov av att förenkla regelverken. Idag är rutinerna
            för bland annat besiktning och certifiering mycket krångligare
            och dyrare för svenska redare jämfört med reglerna för norska
            kollegor. Kostnaderna för att föra svensk flagg bör sänkas. Det
            är idag mer än dubbelt så dyrt att registrera ett fartyg under
            svensk flagg jämfört med dansk eller norsk flagg.
          </p>
          <p xml:id="i-Kh41Y75QY9UevgQY2cR3Zf">
            Svensk industri är helt beroende av en effektiv och fungerande
            sjöfart. 90 procent av godset till och från utlandet fraktas på
            köl. Svensk kompetens inom sjöfartsnäringen är av stor betydelse
            för att Sverige skall klara att upprätthålla farleder och sjösäkerhet
            samt att minimera miljörisker i den marina miljön.
          </p>
          <p xml:id="i-XqQ6jBqYqSLKvNoHizSxe8">
            För Västra Götaland, som är centrum i det svenska maritima klustret
            med en stor mängd rederier, företag och arbetstillfällen inom
            sjöfartsnäringen, är det särskilt angeläget och av strategisk
            betydelse att åtgärder snabbt vidtas för att svensk sjöfart skall
            vara konkurrenskraftig.
          </p>
          <p xml:id="i-XPedLuDpja1tPgRxF5jmCV">
            I förhållande till omvärlden har svensk sjöfart högre bemanningskostnader.
            Kostnaderna för att driva sjöfart enligt svenska bestämmelser
            och regler är högre än i många EU-länder och betydligt högre i
            jämförelse med flertalet länder utanför EU och EES-området. Europeiska
            kommissionen har sedan 1989 utarbetat riktlinjer för att samordna
            medlemsstaternas olika stödsystem till sjöfartsnäringen. Den 17
            januari 2004 meddelades nu gällande regler (2004/C 13/03). Riktlinjerna
            anger de ramar för statligt stöd till sjötransport som kommissionen
            tillåter, men anger inte i detalj hur stödet ska utformas. Så
            länge inte stödet överskrider riktlinjerna kan medlemsstaterna
            själva detaljutforma reglerna. Medlemsländernas stödordningar
            får inte framkalla snedvridning av konkurrensförhållandena i någon
            större utsträckning än vad som ligger i det gemensamma intresset.
            Riktlinjerna ska skapa likvärdiga förutsättningar mellan olika
            fartygstyper som är utsatta för internationell konkurrens. Riktlinjerna
            ger utrymme för verksamheter att motta sjöfartsstöd trots att
            de inte uppfyller det grundläggande kriteriet om att transportera
            personer eller gods. Sjöfarten har generellt utvecklats mot en
            större diversifiering än vad det grundläggande kriteriet motsvarar.
            I riktlinjerna nämns följaktligen fartyg som arbetar med sjömätning,
            kabelläggning, muddring och konstruktionsarbeten i marin miljö.
            Sverige har inte uppfattat denna möjlighet utan utesluter sjöfartsstöd
            för verksamheter av det här slaget med en extensiv utflaggning
            till närliggande EU-länder som följd.
          </p>
          <p xml:id="i-HXNECZaoEcKWrmyC69vdAg">
            När riktlinjerna senast uppdaterades 2004 angavs konkurrensförhållandena
            inom EU vara relativt harmoniserade med en ringa frekvens av flaggning
            mellan medlemsstaterna. Den svenska utflaggningen till omgivande
            länder har sedan dess varit omfattande. Dels på grund av att Sverige
            saknar tonnagebeskattning, dels på grund av att vi tolkar möjligheterna
            till sjöfartsstöd snävt. Detta behöver ändras till att sjöfartsstöd
            även inkluderar fartyg som arbetar med sjömätning, kabelläggning,
            muddring och konstruktionsarbeten i marin miljö.
          </p>
          <p xml:id="i-6SoHMtMqv8zfRPLi8yWJBZ">
            Vad Sverige behöver är en hållbar och framtidsinriktad vision
            för den viktiga sjöfartsnäringen som ger mod till redarna, framtidstro
            för sjömännen och energi för forskare och innovatörer att utveckla
            näringen.
          </p>
        </div>
        <div type="motSignatures">
          <list>
            <item xml:id="i-AaxUw7rVfpnNUMYaXhcxMj">
              Annelie Enochson (KD)
            </item>
          </list>
        </div>
      </div>
    </body>
  </text>
</TEI>
