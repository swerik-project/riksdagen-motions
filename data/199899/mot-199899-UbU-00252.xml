<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199899-UbU-00252">
  <teiHeader>
    <fileDesc>
      <titleStmt>
        <title>Fristående skolor</title>
        <author corresp="i-5XfRsyaqsbNGGG3spKFVTH i-5XfRsyaqsbNGGG3spKFVTH">av Gunnar Goude m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fristående skolor</title>
          <idno type="rdwebb">GM02Ub252</idno>
          <rs type="number">Ub252</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GM02Ub252/text</ref>
          <ref type="dokument_url_html">http://data.riksdagen.se/dokument/GM02Ub252</ref>
          <ref type="dokumentstatus_url_xml">http://data.riksdagen.se/dokumentstatus/GM02Ub252</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5XfRsyaqsbNGGG3spKFVTH</idno>
            <name>Gunnar Goude</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-JyVEFshzVXajALX3xcvJad</idno>
            <name>Matz Hammarström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-VGuxFg9SBivesgRyVWVWkd</idno>
            <name>Kerstin-Maria Stalin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-LQkHPw9HasEs3KVdtLozXh</idno>
            <name>Ewa Larsson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-SCUY6mwHfi1UzkWNFBF5hc</idno>
            <name>Thomas Julin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-5XfRsyaqsbNGGG3spKFVTH</idno>
            <name>Gunnar Goude</name>
            <state type="partyAffiliation" ref="Q213451">
              <desc>mp</desc>
            </state>
          </person>
          <person gender="woman">
            <idno>i-LQkHPw9HasEs3KVdtLozXh</idno>
            <name>Ewa Larsson</name>
            <state type="partyAffiliation" ref="Q213451">
              <desc>mp</desc>
            </state>
          </person>
          <person gender="man">
            <idno>i-SCUY6mwHfi1UzkWNFBF5hc</idno>
            <name>Thomas Julin</name>
            <state type="partyAffiliation" ref="Q213451">
              <desc>mp</desc>
            </state>
          </person>
          <person gender="man">
            <idno>i-JyVEFshzVXajALX3xcvJad</idno>
            <name>Matz Hammarström</name>
            <state type="partyAffiliation" ref="Q213451">
              <desc>mp</desc>
            </state>
          </person>
          <person gender="woman">
            <idno>i-VGuxFg9SBivesgRyVWVWkd</idno>
            <name>Kerstin-Maria Stalin</name>
            <state type="partyAffiliation" ref="Q213451">
              <desc>mp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XubLVomBe8FSEjyd1XRBvt" type="signed"/>
        <correspContext corresp="i-XubLVomBe8FSEjyd1XRBvt">
          <note type="signatory" corresp="i-5XfRsyaqsbNGGG3spKFVTH"/>
          <note type="signatory" corresp="i-JyVEFshzVXajALX3xcvJad"/>
          <note type="signatory" corresp="i-VGuxFg9SBivesgRyVWVWkd"/>
          <note type="signatory" corresp="i-LQkHPw9HasEs3KVdtLozXh"/>
          <note type="signatory" corresp="i-SCUY6mwHfi1UzkWNFBF5hc"/>
          <note type="signatory" corresp="i-5XfRsyaqsbNGGG3spKFVTH"/>
          <note type="signatory" corresp="i-LQkHPw9HasEs3KVdtLozXh"/>
          <note type="signatory" corresp="i-SCUY6mwHfi1UzkWNFBF5hc"/>
          <note type="signatory" corresp="i-JyVEFshzVXajALX3xcvJad"/>
          <note type="signatory" corresp="i-VGuxFg9SBivesgRyVWVWkd"/>
        </correspContext>
        <correspAction xml:id="i-TC5aBTh9oe7ncMdNHGxpKG" type="referral">
          <date when="1998-11-03"/>
        </correspAction>
        <correspAction xml:id="i-R6tkqqUja4Yazc83KQ4DVZ" type="dismissal">
          <date when="1998-11-03"/>
        </correspAction>
        <correspAction xml:id="i-Y8gwXbU1xswx719Abuf1Zi" type="submission">
          <date when="1998-10-28"/>
        </correspAction>
        <correspAction xml:id="i-DQ8jPoducLYiw5myUmutHn" type="referral">
          <date when="1998-11-03"/>
        </correspAction>
        <correspAction xml:id="i-Vkq4LDCKf8RuFwpH6R8m3B" type="dismissal">
          <date when="1998-11-03"/>
        </correspAction>
        <correspAction xml:id="i-5E5Yo79AdZArgQwXqR3hnP" type="submission">
          <date when="1998-10-28"/>
        </correspAction>
        <correspAction xml:id="i-2FDSy6vJBR5F9a2dWoCFp9" type="assigned"/>
        <correspContext corresp="i-2FDSy6vJBR5F9a2dWoCFp9">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_Ub_0252/mot_199899_Ub_0252-0001.pdf"/>
      <div xml:id="i-9GEZwcugtMHiMaCFajS2gp" type="motHeader">
        <div xml:id="i-HdfLHwTqHw9uxYNc8mVkLT" type="motTitle"/>
        <div xml:id="i-73ccsTC3NM645CMWsw8LWh" type="motSubmissionInfo"/>
      </div>
      <div xml:id="i-D6FWdoeLuK1u5JXau8CYU6" type="motBody">
        <div xml:id="i-FZUtWZkBcYAhvjVmYV3PvA">
          <p xml:id="i-2SfAufDEQSmkqxmPzspLcA">
            1998/99 Ub252 Ub252
          </p>
          <p xml:id="i-RevHTWPtrPic9DSKThWx4x">
            Motion till riksdagen
          </p>
          <p xml:id="i-P4gXw4ymUCwzJG9MiDrQCY">
            2998/99:Ub252
          </p>
          <p xml:id="i-MP9jdGqmDVnj9PKUHQ57hd">
            av Gunnar Goude m.fl. (mp) Fristående skolor
          </p>
          <p xml:id="i-3n223QGixE4ovS3ziz3p2k">
            Under den gångna mandatperioden har riksdagen beslutat om en
            friskolereform, utarbetad i samverkan mellan Socialdemokraterna
            och Miljöpartiet. Historiskt sett har inställningen till friskolor
            varit en typisk höger-vänster- fråga. De borgerliga partierna
            för och de socialistiska mot det privata initiativet och de fria
            marknadskrafterna å ena sidan och det gemensamma ansvaret och
            planhushållningen å den andra. Den gröna ideologin representerar
            ett alternativ där stort utrymme krävs både för det privata initiativet
            och det gemensamma ansvaret inom områden som skola och vård. För
            Miljöpartiet var det naturligt att eftersträva en friskolereform
            där samhället tar ansvar för att barnens rätt till likvärdig skolgång
            garanteras samtidigt som mångfald och valfrihet stimuleras genom
            att öppna upp för individuella initiativ. Ett barn skall ha samma
            bidrag för sin skolgång oavsett om det går i en kommunal skola
            eller i en fristående skola. Samhällets resurser för barns skolgång
            skall fördelas med hänsyn till skillnader i barns behov. Friskolorna
            skall behålla sin pedagogiska frihet men kunna arbeta under samma
            ekonomiska villkor som de kommunala skolorna. Skolverket och inte
            kommunerna skall ansvara för såväl tillståndsgivning som tillsyn
            av friskolorna. Miljöpartiets uppgörelse med Socialdemokraterna
            1996 om en friskole- reform uppfyller i allt väsentligt Miljöpartiets
            krav. Den nya lagen har nu gällt i ett år och resultatet av reformen
            kan redan skönjas i de uppföljningar som just sammanställts. När
            beslutet togs om friskolereformen framfördes från borgerligt håll
            farhågan att inga nya friskolor skulle våga starta och att kommunerna
            skulle sätta stopp för bidragsrätten. Verkligheten blev i stället
            att antalet nya friskolor har ökat med ca 25 procent redan under
            första året och i endast två fall har Skolverket avslagit en ansökan
            om bidragsrätt. Tabellen nedan visar inriktningarna hos de 74
            nya fristående grundskolor som Skolverket godkänt under året.
          </p>
          <pb facs="riksdagen-motions-pdf/data/199899/mot_199899_Ub_0252/mot_199899_Ub_0252-0002.pdf"/>
          <p xml:id="i-PREAF4eyvbuAMu9rqmaQQb">
            Skolornas inriktning Antal godkända Allmän 27 Konfessionell 1
            Språklig Waldorf Skoldaghem Musik Praktisk-estetisk Ur och Skur
          </p>
          <p xml:id="i-WsSecMqgRBoyW5q9YSJ9eL">
            Freinet
          </p>
          <p xml:id="i-7Ys5nYnRLwNZWu6Gjj2pcG">
            FP NN W BB BRBRBNFNÖoO
          </p>
          <p xml:id="i-LC9ZtToco74Pe5spL1TEoW">
            Emilia
          </p>
          <p xml:id="i-53ooMd7zmC9aVkunveNR9A">
            Därutöver har under året godkänts 14 nya fristående gymnasieskolor,
            5 särskolor samt 1 gymnasiesärskola. I samband med beslutet om
            en ny friskolereform spreds många felaktig- heter (bl.a. av de
            borgerliga partiföreträdarna) om reformens innehåll och effekter.
            De speciella svårigheter som uppstod genom denna felinformation
            till kommuner och allmänhet och erfarenheterna från föregående
            skolreformer ledde till att en särskild uppföljningskommitté,
            FRIST, tillsattes med uppdraget att granska framför allt kommunernas
            sätt att sköta anslagen till friskolorna. Den skulle verka i två
            år och den första delrapporten är nu färdig. Av denna rapport
            framgår att flertalet friskolor under första året med den nya
            reformen har fått ökade anslag från kommunerna för sin verksamhet.
            I takt med att friskolereformen får genomslag i kommunerna skall
            friskolorna nå samma ekonomiska villkor som de kommunala skolorna
            har. Friskolorna har redan tagit sig ur den svacka de hamnade
            i under den tid som Centerns uppgörelse med Socialdemokraterna
            om friskolornas finansiering gällde. Ett problem, som friskolorna
            tidigare dragits med, var att de som regel inte fick ersättning
            för momsen. Det har nu ändrats drastiskt genom den nya reformen
            så att problemet med momsersättningen för det stora flertalet
            har lösts. Undantag är några kommuner som ännu inte uppfattat
            att momsersättningen är lagligt föreskriven. Tack vare den tydliga
            lagtexten vad gäller kommunens åliggande att betala ut momsersättning
            kommer dessa brister att kunna åtgärdas. Genom friskolereformen
            har en stabil grund lagts för en fortsatt gynnsam utveckling av
            fristående skolor. Nu kan arbetet gå in i nästa fas, där det handlar
            om att följa upp reformen och stimulera de positiva utvecklingsidéer
            som finns bland friskolorna. Man får ta upp och lösa de problem
            som återstår eller dyker upp under vägs gång och lyfta fram och
            ta till vara det som är bra så att det kan bli till glädje och
            nytta för andra skolor och komma många elever till godo. Miljöpartiet
            har en rad förslag inför detta arbete varav några nämns i det
            följande.
          </p>
          <p xml:id="i-AjXbTqvzwwp7nxskSAhqJm">
            Mot. 1998/99Ub252
          </p>
          <p xml:id="i-3gYgGuSNt3VoVukegbMskh">
            14
          </p>
          <pb facs="riksdagen-motions-pdf/data/199899/mot_199899_Ub_0252/mot_199899_Ub_0252-0003.pdf"/>
          <p xml:id="i-897WH4qcxHRbsWMTRFKXE8">
            Mot.
          </p>
          <p xml:id="i-BAqGtRa15T4a9hzLZFq6P1">
            152 Friskolornas utvecklingsfond
          </p>
          <p xml:id="i-GUcvc9P4mAf8PMM56u3PnQ">
            1998/99Ub252
          </p>
          <p xml:id="i-NchEbSDrPsYkZ5xpTRADhC">
            Ett av huvudskälen till att friskolor behövs är att de innebär
            ökad mångfald och möjligheter till utveckling och prövning av
            nya pedagogiska vägar och undervisningsmetoder. Det är viktigt
            att dessa möjligheter stimuleras på ett tidigt stadium, utan att
            man därvid inkräktar på skolornas frihet. En typsituation är när
            en grupp lärare gemensamt lyckas utveckla framgångsrika pedagogiska
            idéer och omsätta dem i praktiken. Typiskt för sådana tillfällen
            är att deras verksamhet röner uppmärksamhet från andra skolor,
            föreningar, myndigheter etc. Det kommer grupper på besök till
            skolan, lärarna får allt oftare inbjudningar till föreläsningar
            och seminarier ute i samhället. Det kommer förfrågningar om möjligheten
            att få tillgång till undervisningsmateriel. Människor frågar efter
            dokumentation av metodiken och de pedagogiska tankarna, etc. En
            sådan uppmärksamhet är i liten skala inspirerande men blir efter
            en tid också betungande i takt med att aktiviteterna utåt ökar.
            Den lilla skolan och några få lärare har inte resurser att vid
            sidan av skolarbetet klara den andra, utåtriktade uppgiften. Just
            i sådana situationer bör det finnas resurser tillgängliga för
            att stöda lärarna i deras verksamhet. Miljöpartiet föreslår att
            det inrättas en utvecklingsfond för fristående skolor. Fonden
            skall ge anslag som stöd för skolor i arbetet att fullfölja och
            slutföra framgångsrika verksamheter och beskriva och föra ut resultaten
            till gagn för andra elever och lärare. Anslagen kan avse t.ex.
            medel för anställande av deltidsvikarier under den tid läraren
            är ute på en föredragsturné eller tar emot besöksgrupper. Medel
            kan erhållas för mång- faldigande av undervisningsmateriel som
            efterfrågas av andra skolor eller för att skriva och trycka beskrivningar
            av verksamheten, en pedagogisk princip, metod, etc. Miljöpartiet
            föreslår också att motsvarande insatser görs för de kommunala
            skolorna men ser klara fördelar med att hålla fonderna separerade,
            inte minst för att undvika intrång i friskolornas frihet och oberoende.
          </p>
          <p xml:id="i-2HMAMyhLKt26mnhhdePm9R">
            3 Värna glesbygdsskolorna
          </p>
          <p xml:id="i-JioSEkmE1zAxi7wnn2pfwC">
            I friskolereformen finns flera anvisningar införda med syftet
            att underlätta bevarandet och starten av nya glesbygdsskolor.
            T.ex. lättnader i kravet på att en skola skall ha minst 20 elever.
            Tyvärr är inte skollagstiftningen rätta platsen att skapa ekonomiska
            förutsättningar för stöd till glesbygdsskolor. Glesbygdsskolorna
            är i högsta grad en regionalpolitisk angelägenhet. Miljöpartiet
            anser att speciella ekonomiska garantier måste ges för att glesbygdsskolornas
            framtid skall säkras. Ansvaret kan inte utan resursförstärkning
            läggas på små och ofta fattiga glesbygdskommuner. Vi föreslår
            att regeringen får i uppdrag att tillsätta en utredning med den
            enda uppgiften att föreslå ett tillvägagångssätt som «bäst garanterar
            glesbygdsskolornas framtid. Uppdraget skall då avse en ekonomisk
            lösning med krav om bibehållen hög kvalitet i elevernas utbildning.
          </p>
          <pb facs="riksdagen-motions-pdf/data/199899/mot_199899_Ub_0252/mot_199899_Ub_0252-0004.pdf"/>
          <p xml:id="i-7ERwUo3c5w5rZaj81pQdQg">
            4 Friskollärarnas utbildning och fortbildning
          </p>
          <p xml:id="i-9y7UEj7TUJ7yopyzq4YqVo">
            Det är oklart om regeringen kommer att tillräckligt uppmärksamma
            utbildningsbehovet för de fristående skolorna. Det handlar dels
            om de större pedagogiska inriktningarnas krav på egna utbildningar
            (Waldorfskolor och Montessoriskolor i första hand) och dels om
            de mindre, enskilda skolornas behov av adekvat lärarutbildning
            och fortbildning. Högskoleverket har i uppdrag att utreda lämpliga
            former för Waldorfskolornas lärarutbildning och rapporterar till
            regeringen i början av november 1998. Vi förutsätter att regeringen
            när rapporten avlämnats tillsätter en arbetsgrupp där representanter
            för Waldorfskolorna ingår i syfte att lämna förslag till en adekvat
            lärarutbildning för dessa skolor. Miljöpartiet föreslår också
            att en arbetsgrupp tillsätts för att utarbeta förslag till hur
            övriga behov av lärarutbildning för fristående skolor skall tillgodoses.
          </p>
          <p xml:id="i-9Z2CC3SG93DzSUDCSaoUKg">
            5 Internationella kontaktnät
          </p>
          <p xml:id="i-2MtfuUmA2G3ikoNniH3vUg">
            Svenskt utbildningsväsende har under de senaste åren öppnats
            mot yttervärlden och i många avseenden internationaliserats. IT
            har möjliggjort kontakter mellan svenska elever och elever i skolor
            utomlands inom ramen för det normala skolarbetet. Men det har
            också byggts upp en administration och organisation för internationellt
            utbyte mellan svenska skolor och utländska för de kommunala och
            statliga utbildningarna. Detta gäller inte minst elev- och lärarutbytet
            inom EU:s ram. För de fristående skolornas framtida utveckling
            är det viktigt att också de har tillgång till denna centralt organiserade
            service och kan deltaga i internationellt utbyte på samma villkor
            som andra skolor. Miljöpartiet föreslår att formerna för denna
            medverkan redan nu klargörs och att de fristående skolornas rättigheter
            fastställs. Detta bör ske i samverkan mellan Skolverket och friskolornas
            representanter på uppdrag från regeringen. Miljöpartiet föreslår
            en sådan utredning redan till hösten. Internationella kontakter
            kommer i framtiden att ha stor betydelse för utvecklingen av svensk
            skola. Det är viktigt att inte friskolorna får sämre möjligheter
            i dessa avseenden.
          </p>
          <p xml:id="i-WJh7RwbfC7qmHBPon6AJA9">
            6 Konfessionella skolor bör uppmärksammas särskilt
          </p>
          <p xml:id="i-XWmcjTe63Ux3CaNKTW2vHR">
            Kristna friskolor har en lång tradition i Sverige. Vi har idag
            över femtio kristna friskolor. Många har varit verksamma mycket
            länge. Vi har också, om än ganska få, katolska och judiska fristående
            skolor som varit verksamma under många decennier. Under senare
            år har konfessionella skolor blivit fler och även skolor med annan
            religiös inriktning har startat. Dessa skolors plats och funktion
            i svensk utbildning och i samhället i stort har diskuterats utifrån
            olika aspekter, t.ex. i samband med segregations- och integrationsproblematiken.
            Dessa frågor är inte tillräckligt belysta och det är
          </p>
          <p xml:id="i-7aXDzrGXegQZP2Az4Qwbda">
            Mot. 1998/99Ub252
          </p>
          <p xml:id="i-VS4evKqC1iCP7Ta4PzV8cW">
            16
          </p>
          <pb facs="riksdagen-motions-pdf/data/199899/mot_199899_Ub_0252/mot_199899_Ub_0252-0005.pdf"/>
          <p xml:id="i-UwVpBCnVxQbp3VBhGRTbQf">
            Mot. 17 viktigt att vi får ett bra underlag för den fortsatta
            diskussionen. 1998/99Ub252 De politiska partierna och olika organisationer
            har långt ifrån klarat ut var de står i dessa frågor. Frågor som
            rör barnens rätt till fri och allsidig information liksom föräldrars
            rätt att välja skola för sina barn, samhällets krav på integration
            av invandrare och etniska minoriteters rätt till sin kultur o
            s v kommer ofta att framstå som varandra motverkande eller sinsemellan
            oförenliga mål. Här finns olösta problem som samhället inte får
            sopa under mattan för att de är besvärliga. Det finns många viktiga
            frågor att besvara, t.ex. hur har de konfessionella skolornas
            verksamhet förändrats genom att gruppen idag är mer heterogen?
            Har det inneburit ett steg i ekumenisk riktning? Kan och bör samverkan
            mellan dessa skolor och mellan dessa skolor och övriga skolor
            stödas och underlättas? Vilka är de etniska skolornas erfarenheter
            vad gäller ökade möjligheter till integration? Finns risker för
            oönskad segregation och hur undviks i så fall dessa? Vi tror att
            det vid sidan om de statliga utredningar och forskningsinsatser
            som pågår måste ges ett betydligt större utrymme för deras stämma
            som arbetar med eller har sina barn i dessa skolor. Det är naturligtvis
            av stort värde att forskare undersöker och beskriver minoriteters
            ställning i samhället. Men det är av alldeles speciellt värde
            i en demokrati att grupperna själva ges tillfälle att förklara
            och beskriva och diskutera sin syn på tingens ordning. Miljöpartiet
            föreslår att resurser avsätts för att utredningar och förslag
            kan tas fram inom de aktivas egna organisationer. Det finns t
            ex ett uttalat intresse för en sådan utredande och belysande insats
            i samverkan mellan islamska och kristna friskolor. Regeringen
            bör ges i uppdrag att efter kontakter med aktuella organisationer
            stödja ett sådant arbete ekonomiskt och aktivt verka för att resultatet
            av deras verksamheter beaktas och görs tillgängligt som underlag
            för den demokratiska process som måste hållas stark och levande
            under den tid som vi har framför oss tills de etniska och konfessionella
            skolornas ställning i skolväsendet har funnit en stabil och allmänt
            accepterad position.
          </p>
          <p xml:id="i-9gh5KiRPbKAzA13BkhVdpU">
            7 Friskolor och barn med speciella behov
          </p>
          <p xml:id="i-Xap1hbW2JUxBAK6VVcCpzj">
            Barn är olika och har olika behov. Den mångfald som fristående
            skolor bidrar till ökar möjligheten för föräldrar att välja den
            skola som bäst passar deras barn. Det finns många fristående skolor
            som har en pedagogisk inriktning och metod som är speciellt lämplig
            för vissa barn. Tydliga exempel är naturligtvis skolor som specialiserat
            sig på undervisning av barn med vissa funktionshinder. Det finns
            också friskolor som har visat sig vara väl lämpade att ta emot
            elever som varit mobbade eller av andra skäl inte trivts i sin
            gamla skola. Vi har exempel på friskolor som specialiserat sig
            i en riktning som är särskilt lämplig för elever med specifika
            läs- och skrivsvårigheter. Några av dessa skolor har redan etablerats
            i sin hemkommun men tyvärr har inte dessa skolors insatser uppmärksammats
            tillräckligt.
          </p>
          <pb facs="riksdagen-motions-pdf/data/199899/mot_199899_Ub_0252/mot_199899_Ub_0252-0006.pdf"/>
          <p xml:id="i-ENoroLZBAgBSWhKjaYpLQN">
            Miljöpartiet föreslår att Skolverket får i uppdrag att göra en
            inventering av Mot. friskolor med avseende på verksamhet lämplig
            för barn med speciella behov 1998/99Ub252
          </p>
          <p xml:id="i-8kC3UifsxsrGQZ7w63rNmz">
            av stöd. Utredningen bör beskriva dessa skolors verksamhet och
            betydelse så att olika möjligheter kommer till föräldrars och
            kommunledningars kännedom. Det råder brist på kunskap och kompetens
            inom skolan för att hjälpa elever med behov av särskilt stöd.
            Under de närmaste åren bör en sådan stödverksamhet av god kvalitet
            byggas upp i hela det svenska skolväsendet. En förutsättning för
            att detta skall lyckas är att de skolor som har utvecklat lämplig
            pedagogik och metod verkligen stimuleras att fortsätta och dessutom
            ges möjlighet att sprida sin kompetens till andra skolor.
          </p>
          <p xml:id="i-EPBgi5BXfjox2VGfmKmn8K">
            8 Brister som bör åtgärdas
          </p>
          <p xml:id="i-DSc2fvUmnEQitDdWHGpfw5">
            Även om friskolereformen innebär en bra grund för friskolornas
            och de kommunala skolornas framtida utveckling så finns problem
            som bör rättas till. En del av problemen är en följd av brister
            i lagstiftningen. Hit hör t.ex. det beslut som efter friskolereformen
            fattades av riksdagen om tillståndsgivning för fristående förskolor.
            Här gick riksdagen på regeringens förslag som bröt den princip
            som lagts för tillståndsgivning av grundskolor i mp-s-överenskommelsen.
            Nu beslöts i stället att kommunen skall ge sådant tillstånd och
            detta utan närmare anvisningar eller regler för vare sig tillståndsgivningen
            eller möjligheten att få ett beslut överprövat eller överklagat.
            Miljöpartiet reserverade sig mot beslutet. Vi föreslår att riksdagen
            beslutar att om en kommun som har en fristående grundskola med
            en viss inriktning (t.ex. en Waldorfskola eller en Montessoriskola)
            och en förskola med samma inriktning (lämplig för de barn som
            sedan skall fortsätta i den aktuella grundskolan) önskar starta
            så skall den automatiskt få tillstånd. Under hand som friskolereformen
            omsätts i praktisk verksamhet så kommer säkert brister av olika
            slag, framför allt administrativ-tekniska, att visa sig. En kritisk
            granskning av hur förvaltningen fungerar måste ske kontinuerligt.
            Ett sådant problem utgör reglerna för finansiering av gymnasier
            med elever från olika kommuner och program. Här vållar riksprislistan
            problem. Den behöver ses över men även själva principen för avgiftshanteringen
            bör förbättras. Skolverket bör få i uppdrag att se över och föreslå
            förbättringar. Friskolornas situation förbättras i takt med att
            den nya lagens innehåll och intentioner blir kända i kommunerna.
            Informationsarbetet måste dock fortsätta ytterligare. Den arbetande
            uppföljningskommittén har en viktig uppgift även nästa år. Även
            om flertalet kommuner har tagit till sig de nya reglerna så bör
            informationsarbetet fortsätta på bred front.
          </p>
          <p xml:id="i-G2Eysq5uHiTFxPWdZAUost">
            9 Underlätta finansieringen i initialskedet
          </p>
          <p xml:id="i-HxR9aCvSwpco7TAf7WKo8e">
            Det ställs stora krav på dem som skall starta en fristående skola,
            men det finns hinder som inte är nödvändiga och inte gagnar utvecklingen.
            Ett exempel är svårigheterna att få en finansiering av de nödvändiga
            investeringar som måste göras för att starta skolan. Lokalkostnader
            och kostnader för inredning m m är ofta stora. I många fall får
            föräldrarna gå in
          </p>
          <p xml:id="i-MisKs5EepyyCnjUWYbNzY9">
            18
          </p>
          <pb facs="riksdagen-motions-pdf/data/199899/mot_199899_Ub_0252/mot_199899_Ub_0252-0007.pdf"/>
          <p xml:id="i-8bcR767XMjxXUdf5kiCaxg">
            Mot. 19 med borgen för att via banklån finansiera investeringarna.
            En av 1998/99Ub252 orsakerna till svårigheterna är att det inte
            finns någon samordning mellan kommunens, bankens och Skolverkets
            handläggning så att finansieringsfrågan kan lösas på ett smidigt
            sätt utan att tillgång på privat riskkapital skall vara avgörande.
            Banken vill gärna att skolan skall vara godkänd och bidragsberättigad
            innan lån kan beviljas. Kommunen intar ofta en avvaktande hållning
            i ärendet (lokalfrågor, marktilldelning, samverkansfrågor etc)
            tills tillståndet och finansieringen är klara. Skolverket måste
            göra en bedömning av om skolan är ett rimligt projekt som kan
            beräknas bestå under åtminstone ganska många år framåt i tiden.
            Miljöpartiet föreslår att regeringen tillsätter en arbetsgrupp
            med representanter för bankväsendet, Kommunförbundet, friskolerörelsen
            och Skolverket som får i uppdrag att ta fram lämpliga rutiner
            för att underlätta långivning i samband med startande av nya fristående
            skolor. Förslaget skall ha formen av överenskommelser om gemensamma
            rekommendationer till banker, kommunledningar, Skolverket och
            friskolor om lämpligt tillväga- gångssätt vid ansökan och godkännande
            av banklån för dylika investeringar. Huvuduppgiften blir därvid
            att finna en lämplig samordning av handlägg- ningsrutinerna i
            syfte att få goda bedömningar inom rimliga tider så att inte ärenden
            onödigt försenas eller privatpersoner utsätts för stora ekonomiska
            risker eller tunga ekonomiska åtaganden.
          </p>
          <p xml:id="i-QVPVdPpCJjzK4VSLEVdLu6">
            10 Hemställan Med hänvisning till det anförda hemställs att riksdagen
            som sin mening ger regeringen till känna vad i motionen anförts
            om fortsatt utveckling av fristående skolor.
          </p>
          <p type="date" id="i-MLAK6BLCQ2L2jAJ1Qwt3sQ">
            Stockholm den 28 oktober 1998
          </p>
          <div type="signatureBlock" id="i-DiVnFhE3v1CaKzym4TYqbP">
            <p who="i-5XfRsyaqsbNGGG3spKFVTH" type="signature">
              Gunnar Goude (mp)
            </p>
          </div>
          <p xml:id="i-9ApQtKtMc6xN1aVbRqHpj9">
            Ewa Larsson (mp) Matz Hammarström (mp)
          </p>
          <p xml:id="i-M9GHxFHFaEpkNWr9DzFRJf">
            Kerstin-Maria Stalin (mp) Thomas Julin (mp)
          </p>
        </div>
      </div>
    </body>
  </text>
</TEI>
