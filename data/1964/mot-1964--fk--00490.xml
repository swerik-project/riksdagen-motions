<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__fk__490/mot_1964__fk__490-001.pdf"/>
      <fw xml:id="i-SSYfWbitbMu67549TvsnU2">
        10 Motioner i Första kammaren, nr 490 år 1964
      </fw>
      <div type="motHeader" xml:id="i-NiXbABowhGohngJLcszsHP">
        <div type="motTitle" xml:id="i-Jdrb2xFDg55Z9zWwm92PSm"/>
        <div type="motSubmissionInfo" xml:id="i-Uw12vYQPLVr5K2ZeqfpTLs"/>
      </div>
      <div type="motBody" xml:id="i-BNJP2NCNZysrTaQYm1xctb">
        <div xml:id="i-6qNGiUysTMh9qZMKK66mGa">
          <p xml:id="i-SDansQtH3fcfVVwLHzw2ZA">
            Nr 490
          </p>
          <p xml:id="i-GHKrXTW8ChmCBPKCZ6YQjh">
            Av herr Larsson, Thorsten, m. fl., om stöd för ungdomsutbyte
            med utlandet.
          </p>
          <p xml:id="i-JZKhhNQ7WcxAdRzEeo14sT">
            (Lika lydande med motion nr 594 i Andra kammaren)
          </p>
          <p xml:id="i-VQq3oChe7ikYAHiNrqjAox">
            De internationella kontakterna har på senare tid ökat avsevärt,
            vilket är att hälsa med tillfredsställelse. När det gäller främjandet
            av en fredlig utveckling i världen måste vidgat internationeilt
            utbyte utgöra en viktig faktor. Viktigt i sammanhanget är att
            även ungdomen ges tillfälle att resa utomlands för studier och
            knytandet av kontakter. Förmedlingsorgan för skolungdoms-, student-
            och praktikantutbyte finns. Statligt stöd till detta utgår endast
            i mycket begränsad omfattning. När det gäller att planlägga, organisera
            och leda Sveriges skolungdoms- utbyte med utlandet, med undantag
            av de nordiska länderna, finns en spe- ciell nämnd, Centralnämnden
            för skolungdomsutbyte med utlandet. Cen- tralnämndens åligganden
            innebär att den med uppmärksamhet skall följa utvecklingen av
            skolungdomsutbytet i allmänhet och särskilt i de länder, med vilka
            ett utbyte för vårt lands vidkommande kan tänkas komma i fråga.
            Nämnden har vidare att förmedla lärjungebrevväxling mellan Sverige
            och utlandet. Även i andra former bör nämnden söka åstadkomma
            förbindelse mellan svensk och utländsk ungdom. I samband med utbyte
            eller annan för- bindelse må av nämnden utomlands anordnas feriekurser
            eller särskild un- dervisning för den svenska skolungdomen. Utgiftsstaten
            för nämndens verksamhet fastställes av Kungl. Maj:t, och kostnaderna
            för verksamheten skall i första hand bestridas av inflytande avgifter.
            Först i andra hand får statsmedel användas. F.n. förfogar nämn-
            den över ett förslagsanslag som uppgår till blott 1000 kronor.
            Även andra organisationer bedriver en viss skolungdomsutbytesverksamhet.
            Studentutbytet skötes av studentorganisationerna själva utan statligt
            stöd. De bästa förutsättningarna har f.n. teknologerna genom stipendie-
            möjligheter från industrien. Praktikantutbytet inom jordbruk och
            industri skötes av Nämnden för internationellt praktikantutbyte
            inom jordbruk, skogsbruk och trädgårds- näring och Svenska industriens
            praktiknämnd. Den förra erhöll för 1963 ett statsanslag av 7 000
            kronor till resestipendier. Enligt arbetsmarknads- styrelsens
            berättelse för verksamheten 1962 förmedlades totalt praktik för
            488 svenska ungdomar i utlandet medan antalet praktikanter från
            utlandet
          </p>
          <pb facs="riksdagen-motions-pdf/data/1964/mot_1964__fk__490/mot_1964__fk__490-002.pdf"/>
          <fw xml:id="i-LsDTm83fQDdmmDn2F8KBD9">
            Motioner i Första kammaren, nr 490 år 1964 11
          </fw>
          <p xml:id="i-SMBwbRQ2cPMjfLC88e5Zkn">
            var 2 393. Orsaken till denna stora differens är svår att ange.
            Bidragande orsak är troligen både ett högre löneläge i Sverige
            och att praktikanterna från utlandet ofta har större stipendier
            än de svenska. Sålunda kan nämnas att Frankrike betalar alla resekostnader
            för sina praktikanter. Men även ungdomsutbytet med utlandet i
            allmänhet måste anses synner- ligen värdefullt. Med den språkunderbyggnad
            grundskolan nu ger kommer språktröskeln att avsevärt reduceras
            och möjligheterna till kontakter att un- derlättas. Säkerligen
            skulle ett vidgat utbyte mellan t.ex. föreningsung- dom medverka
            till bättre insikt om ömsesidiga problem, medverka till ökad internationell
            förståelse och motverka den risk för isolering ett land med Sveriges
            geografiska läge lätt kan utsättas för. I flera andra länder finns
            nu av staten understödda institutioner som har som uppgift att
            stimulera och förmedla kontakt mellan ungdom över gränserna. Enligt
            uppgift finns över tiotalet sådana institutioner i Frankrike.
            I Västtyskland erhåller varje ungdomssammanslutning, som erhåller
            inbjudan från en förening i annat land, ett resebidrag på 1 000
            D-mark från staten. Det får anses vara mycket angeläget att ungdomsutbytet
            med utlandet ägnas större uppmärksamhet från statens sida. De
            medel som nu dispone- ras utgör uppenbarligen blott ett symboliskt
            anslag som inte kan ha någon större främjande effekt. Det synes
            lämpligt att en utredning företages för att få dessa frågor belysta
            och få fram lämpliga grunder för en utvidgning av ifrågavarande
            verksamhet. Med hänvisning till vad ovan anförts hemställes, att
            riksdagen i skrivelse till Kungl. Maj:t måtte begära utredning
            om hur stödet till skolungdoms-, student-, prak- tikant- och allmänna
            ungdomsutbytet med utlandet skall utformas.
          </p>
          <p xml:id="i-BdE3o9rvhkERdHRAgWEjUj" type="date">
            Stockholm den 26 januari 1964
          </p>
          <p xml:id="i-bwcmBs1fyF8T4gvWnSeFR">
            Thorsten Larsson Harald Pettersson Ivan Svanström
          </p>
        </div>
      </div>
    </body>
  </text>
</TEI>
