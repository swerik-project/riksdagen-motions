<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--ak--00613">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__613/mot_1970__ak__613-001.pdf"/>
      <fw xml:id="i-PZJqkNTL2DeoRcqeCtDYha">
        Motion i Andra kammaren, nr 613 år 1970 3
      </fw>
      <div xml:id="i-FnG556rP6ceh3YCCsdGy1v" type="motHeader">
        <div xml:id="i-9t68a4mcw8DaqAGxjf3Xfw" type="motTitle"/>
        <div xml:id="i-XrBMG3ecjfNUoZGrmGLeFg" type="motSubmissionInfo"/>
      </div>
      <div xml:id="i-XrWVVvZF2LdG4TXtps4HEf" type="motBody">
        <div xml:id="i-79D8XavwZmgGzrau6WWcwV">
          <p xml:id="i-UtERrm3yQ5DLAE7k6ccFzr">
            Nr 613
          </p>
          <p xml:id="i-16kiCUHCWcKwRPn4cQsZmL">
            Av herr Bengtsson i Landskrona m. fl., om en försöksverksamhet
            med busstrafik.
          </p>
          <p xml:id="i-XkWQPraPwoaqbQfBbkiPZB">
            (Lika lydande med motion nr 523 i Första kammaren)
          </p>
          <p xml:id="i-FbWdh2EtzDrTqCmu1HzAyN">
            Inte bara i vårt land utan i hela den västerländska världen upplever
            den kollek- tiva trafiken en kris på grund av bilismens frammarsch.
            Från att ha haft en mono- polställning ännu för 25 år sedan har
            kollektivtrafiken trots olika rationaliseringar i stort sett bara
            ”gått bakåt” sedan dess. Samtidigt som bilismen går framåt skövlas
            miljövärden och människoliv inte minst i våra städer. Stadsplanerare
            och kommun- folk efterlyser allt starkare en kollektivtrafik som
            kan minska behovet av kör- och parkeringsytor. En sådan trafik
            skulle också väsentligt minska riskerna för olyckor såväl under
            transport och promenad som cykling. I dag står det fullt klart
            att ökad motorisering automatiskt betyder en antalsmässig minskning
            av främst bussresenärerna. Trots att folk vet att bilen är väsentligt
            dyrare redan ur privatekonomisk synvinkel tar man dagligen bilen
            även till och från arbetet. Man betalar gärna merkostnaden för
            den avsevärt bättre service som bilen ger. Vad som gör detta bilåkande
            till ett allvarligt problem är dock främst de merkostnader det
            förorsakar kommunerna och staten. Inte nog med att bilköerna stryper
            sig själva, de bidrar också till att ta död på busstrafiken. Skall
            särskilt våra gamla stadskärnor byggas om för full motorisering,
            krävs sådana gatuvidgningar och parkeringsytor att nuvarande kärnor
            helt måste rivas och byggas om, bortsett från några få fall. Alla
            planerare tycks vara överens om att en viss kollektiv trafik måste
            finnas för
          </p>
          <p xml:id="i-BCr7euQBs5tSHFmtjXDQpd">
            a) gamla och handikappade b) ungdom under 18 år c) icke bilägare
            och sådana som tillfälligt är utan bil eller körkort.
          </p>
          <p xml:id="i-UT4a1uyqy9EtCTJMTZgGDL">
            En sådan minimitrafik med buss blir dock aldrig i stånd att konkurrera
            med biltra- fiken i fråga om service. Den subventioneras ofta
            redan nu och blir ändå bara sämre för varje år. Om ett helhjärtat
            försök till perfekt busstrafik enligt nedan mot förmodan skulle
            misslyckas att vinna allmänhetens uppskattning, så har försöket
            dock lönat sig. Man finge veta att busstrafik inte är något att
            bygga på för framtiden och kan därmed undvika investeringar i
            ett dödsdömt företag. En sådan upplysning skulle också för- hindra
            en underdimensionering för bilismen. Så illa kommer försöket av
            allt att döma dock inte att sluta, särskilt när man be- tänker
            att folk utöver dagens resebekvämlighet även sätter värde på att
            vissa miljöer
          </p>
          <pb facs="riksdagen-motions-pdf/data/1970/mot_1970__ak__613/mot_1970__ak__613-002.pdf"/>
          <fw xml:id="i-81FVgGm3nJ4xTcWvLarumw">
            4 Motion i Andra kammaren, nr 613 år 1970
          </fw>
          <p xml:id="i-Ne2M3V3YH16vwDAbA8Bfkn">
            och miljövärden bevaras för alla tider — något som är helt omöjligt
            med fri bilism i centrum. Dämpad bilism kräver emellertid något
            ersättningsmedel som tar hand om den trafik som inte kan avverkas
            per bil. Kollektiv trafik är då det enda alternativet. Bussens
            fördelar från stadsplane- och miljösynpunkt är så stora, att det
            är en riks- viktig angelägenhet att åter en gång visa vad den
            duger till — nu i bilsamhället med helt andra krav på service
            än för 25 år sedan. Många städer skulle säkerligen vilja utföra
            ett sådant experiment. En stad där frågan kan bli aktuell är Landskrona
            där trafikundersökningar för närvarande pågår. Därför kan det
            ha sitt intresse att i fort- sättningen exemplifiera med denna
            stad och de undersökningar som där gjorts. Överslagsberäkningar
            för ett fullmotoriserat Landskrona har visat att stadens ut- lägg
            för ett bussbetjänat city skulle bli ca 13 miljoner kronor mindre
            per år än ett bilbetjänat city. Ändå är i det förra fallet såväl
            lastbilar och taxi som ett mindre antal personbilar tillåtna för
            viktigare citykörningar. Huvudskillnaden mellan de båda alternativen
            är att arbetstrafiken (bostad-arbetsplats, tur och retur) i ena
            fallet klaras per buss i det andra per bil. I det förra fallet
            krävs minimal P-yta i city, i det senare 120 000 m? P-yta (14
            miljoner kronor). Bilens obestridiga förtjänster vid semesterresor,
            söndags- och rekreationsturer samt nattliga förflyttningar liksom
            vid resor inom ytterstaden eller mellan närbelägna städer blir
            inte mindre i en ”buss-stad”. Det enda nya med denna är att man
            slipper de redan i dag groteska följderna av att varje människa
            åker i egen bil till arbetet och sedan parkerar denna där marken
            är som värdefullast under ca 9 timmar per dag. Ytterstadsplanering
            för bilar kommer man inte ifrån i buss-staden men väl en cityplanering
            för bilar. Prov med buss-stad kan efter företagen undersökning
            komma att aktualiseras i bl. a. Landskrona. De sedvanliga huvudfordringarna
            på trafik skulle där uppfyllas på följande sätt. Bussarna går
            i centrum och strax utanför centrum i en gata för enbart bussar.
            Detta förhindrar störningar från annan trafik och ökar turtätheten
            när alla busslinjer sam- las till en gata. Inga byggnader i city
            ligger mer än 300 m från bussgatan. Genom att ge bussgatan förtur
            gentemot tvärgatorna får flertalet en snabbare transport. I dag
            har i allmänhet såsom i Landskrona ett företag koncession på stadstrafiken.
            Det innebär en konkurrensbegränsning eller ett monopol som går
            ut över resenärerna. SJ, som med åtta linjer också trafikerar
            Landskrona, får ej transportera folk inom staden utom på en förortslinje.
            Deras kapacitet inom staden skulle kunna nyttiggöras till att
            ”förtäta” turerna i bussgatan. Därmed bleve väntetiderna kortare,
            och den totala restiden minskade då också. Man skulle kräva högst
            3 minuter mellan bussarna under dagtid, exempelvis kl. 06—20 och
            6 minuter kl. 20—01 samt driftuppehåll kl. 01—06. Det skulle betyda
            att folk åker helt utan att tänka på turlistan annat än strax
            efter midnatt. Under huvud- delen av dagen bleve sannolikt väntetiden
            1,5 minuter, d. v. s. mindre än vad det tar att söka upp sin bil
            och göra den körklar. I våra dagar, när tid är pengar (minuten
            kostar för en skicklig yrkesarbetare om- kring 30—50 öre), blir
            snabbhet + turtäthet ett huvudkrav. Centralare och rakare linjesträckningar
            än i dag skulle likaså åstadkommas.
          </p>
          <pb facs="riksdagen-motions-pdf/data/1970/mot_1970__ak__613/mot_1970__ak__613-003.pdf"/>
          <fw xml:id="i-NRis2DsxjyQhXeR2hfYVGL">
            Motion i Andra kammaren, nr 613 år 1970 3
          </fw>
          <p xml:id="i-EAQrzwR4BLUCQWsQHjsyZY">
            Det bör observeras att en ökning av medelhastigheten från dagens
            18 till 27 km/ tim betyder att man klarar samma transportarbete
            med 33 Jo färre bussar. Att man med ett rationellare trafiksystem
            ledigt kan komma upp i dessa hastigheter är klart dokumenterat.
            Samtidigt blir trafiken billigare. Säkerheten förbättras i buss-staden.
            Förarna får lättare att hålla sina tider, vilket är en avgjord
            fördel. Bussgatan blir dessutom lugnare än bilgatorna. För att
            nå goda resultat bör bussparken förnyas efter mönster av bl. a.
            den nya tyska standardbussen, varvid särskilt beaktas: — lägre
            påstigningshöjd, — bättre handikapp- och barnvagnsupptagning,
            — bättre värme (på ändstation utan tomgångskörning). När av 366
            tursatta vagnar i Landskrona en enda uppvisat stående passagerare,
            så betyder detta att vid väsentligt ökad turtäthet (även en bekvämlighetsfråga)
            blir nuvarande vagnar eventuellt onödigt stora, tunga och dyra.
            Förhållandet är likartat i andra svenska städer. Bussen bjuder
            vid god fjädring, bra gatubeläggning och kraftig belysning någon-
            ting som bilen aldrig ger — en chans att läsa tidningen och helt
            koppla av från ansvar och anspänning. Ingen kan påstå att bilen
            är billig, men ändå föredrar folk detta färdmedel för dess goda
            service. För service är folk beredda att betala stora summor årligen
            ur egen ficka. Då kommunen dessutom enligt beräkningar tjänar
            betydande belopp årligen i det fullmotoriserade Landskrona på
            att favorisera bussen för citytransport så blir för det allmänna
            både service och miljö bättre samtidigt som priset blir lägre.
            Men det vore orätt att söka påtvinga tusentals människor (bilisterna)
            en sämre service än de vill ha. Folk skall frivilligt föredra
            bussen, men det gör de inte med dagens busstrafik. Enda chansen
            att vända på nuvarande utveckling med småsub- ventioner för att
            undvika ytterligare nedläggning är en storsatsning på alla detaljer
            i busstrafiken. Orsakerna till att cityresan med buss bara går
            med halv hastighet jämförd med ytterstadsresan är givetvis bilträngselns
            ökning ju närmare stadskärnan man kommer samt större på- och avstigning
            där. Det förra undviker man med en ren bussgata, det senare genom
            snabbare på- och avstigning. I båda fallen tjänar man tid och
            därmed pengar. Ett starkt psykologiskt handikapp för dagen busstrafik
            är att man vid varje påstig- ning måste lätta på sin portmonnä.
            Bilresan däremot framstår — ehuru alldeles fel- aktigt — såsom
            nästan gratis. ”Man har ju ändå en bil”. Trots att inget bussföretag
            i världen infört 0-taxa, borde det göras vid ett helårsförsök
            därför att detta inte får misslyckas. Det kommer att få oanade
            konsekvenser för alla våra städer, om det lyckas. Tas avgiften
            bort, minskas dessutom tidsåtgången och administrationskostna-
            den väsentligt. Ett annat system som också kunde tänkas vid ett
            genomfört försök vore att sälja årskort till ett lågt pris. Härvid
            bevarades fördelarna av minskad tids- åtgång och administrationskostnad.
            Den verksamhet som här beskrivits borde försöksvis genomföras,
            möjligen inte
          </p>
          <pb facs="riksdagen-motions-pdf/data/1970/mot_1970__ak__613/mot_1970__ak__613-004.pdf"/>
          <fw xml:id="i-Toi9exf46zXSitMxgBWqoN">
            6 Motion i Andra kammaren, nr 613 år 1970
          </fw>
          <p xml:id="i-2WjfJAeTnALe9Yr6aS7N3H">
            endast i en medelstor stad från vilken exemplifieringen gjorts
            (Landskrona med 34 000 invånare) utan jämväl även i en större
            stad. Värdet av sålunda företagna un- dersökningar blir en tillgång
            av obetalbara mått för samhällsplanerare såväl centralt som lokalt.
            Frågan om planering efter viss sanering av de gamla stadskärnorna,
            där kommunikationslederna utgör en viktig beståndsdel, är en fråga
            som tränger sig på i alla våra äldre svenska städer. Samhällsintresset
            kräver därför ett statligt initiativ och engagemang. Åberopande
            det ovan anförda hemställes, att riksdagen i skrivelse till Kungl.
            Maj:t hemställer att Kungl. Maj:t måtte uppdraga åt vägverket,
            planverket och trafiksäkerhets- verket att med beaktande av vad
            i motionen anförs utarbeta och genomföra en försöksverksamhet
            med busstrafik.
          </p>
          <p xml:id="i-DezZd32v9YhX3rdvzUEDsq" type="date">
            Stockholm den 28 januari 1970
          </p>
          <div xml:id="i-8j8ZiLqb3Pfv4j9xpSbLna" type="signatureBlock">
            <p xml:id="i-AcK9k9c4BydhYs9bX2PYdR" who="i-9b5dygstFooeZAKETPPzo2" type="signature">
              Hugo Bengtsson (s)
            </p>
            <p xml:id="i-MJPq9hVvYEDMki9VimCd9a" who="i-2ze5QGGJAsCoqCn8nthhnj" type="signature">
              Erik Adamsson (s)
            </p>
            <p xml:id="i-CGWFspebih3EngbCxLaqbv" who="i-E7fRuRXTYTHmhzRHqPW3ER" type="signature">
              Eric Svenning (s)
            </p>
          </div>
          <p xml:id="i-6tcKgp3xKd9R2HqRVCyyy1">
            i Landskrona
          </p>
          <p xml:id="i-6WMpt5kiwAsLaw74ums4zY">
            Gusti Gustavsson (s) Einar Henningsson (s) i Ängelholm
          </p>
        </div>
      </div>
    </body>
  </text>
</TEI>
