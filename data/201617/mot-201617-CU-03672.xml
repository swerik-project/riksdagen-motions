<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-CU-03672">
  <teiHeader>
    <fileDesc>
      <titleStmt>
        <title>med anledning av prop. 2016/17:159 Avlägsnande - en ny form av särskild handräckning</title>
        <author corresp="i-4BTx6VbUNJDqLqfkYqjnsE">av Tuve Skånberg m.fl. (KD, M, C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3672 av Tuve Skånberg m.fl. (KD, M, C)</title>
          <idno type="rdwebb">H4023672</idno>
          <rs type="number">3672</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H4023672/text</ref>
          <ref type="dokument_url_html">http://data.riksdagen.se/dokument/H4023672</ref>
          <ref type="dokumentstatus_url_xml">http://data.riksdagen.se/dokumentstatus/H4023672</ref>
          <ref type="docx">http://data.riksdagen.se/fil/E1C861BC-5AD3-474B-B323-190D7321C5D9</ref>
          <ref type="pdf">http://data.riksdagen.se/fil/9B2FF651-FFE5-4822-B95D-BA3024E266F3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-Ev13DrJjHbo85jEmQ5EPLM</idno>
            <name>Ewa Thalén Finné</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RSqbTnBBX6dtdvF5RUM8Lr</idno>
            <name>Ola Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8pdgdG3AYFppC3SGBmejV8" type="basedOn"/>
        <correspContext corresp="i-8pdgdG3AYFppC3SGBmejV8">
          <ref>Proposition 2016/17:159</ref>
        </correspContext>
        <correspAction xml:id="i-2M4yAPj6ztpBqRn38BC7Qx" type="signed"/>
        <correspContext corresp="i-2M4yAPj6ztpBqRn38BC7Qx">
          <note type="signatory" corresp="i-4BTx6VbUNJDqLqfkYqjnsE"/>
          <note type="signatory" corresp="i-Ev13DrJjHbo85jEmQ5EPLM"/>
          <note type="signatory" corresp="i-RSqbTnBBX6dtdvF5RUM8Lr"/>
        </correspContext>
        <correspAction xml:id="i-PsqqAT3t5HG66TJsa7xqgR" type="submitted">
          <date when="2017-04-05"/>
          <time when="10:50:20"/>
        </correspAction>
        <correspAction xml:id="i-BLgPjg3Cp6toJKEByRdxgV" type="reviewed">
          <date when="2017-04-12"/>
          <time when="09:35:21"/>
        </correspAction>
        <correspAction xml:id="i-RsirxQNcV1mxcm9hDFLsZC" type="dismissed">
          <date when="2017-04-18"/>
        </correspAction>
        <correspAction xml:id="i-XTTmU4PtygJ8jFwBCRjyzZ" type="referred">
          <date when="2017-04-19"/>
        </correspAction>
        <correspAction xml:id="i-SqE1beyLqfuXvnx4kF7P7c" type="assigned">
          <date when="2017-05-17"/>
          <time when="17:03:00"/>
        </correspAction>
        <correspContext corresp="i-SqE1beyLqfuXvnx4kF7P7c">
          <ref type="assignedTo">Civilutskottet</ref>
        </correspContext>
        <correspAction xml:id="i-WgfJizQjUuU1HKUrKWMmTa" type="behandlas_i"/>
        <correspContext corresp="i-WgfJizQjUuU1HKUrKWMmTa">
          <ref type="uppgift">2016/17:CU13</ref>
          <ref type="ref_dok_id">H401CU13</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU13</ref>
          <ref type="ref_dok_titel">Avlägsnande - en ny form av särskild handräckning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6W2e7QMdV9UY9ibxWg1b4o" type="motHeader">
        <div xml:id="i-FsnGANGpf6Zj8aM7bcnCz1" type="motTitle">
          Motion till riksdagen 2016/17:3672 av Tuve Skånberg m.fl. (KD,
          M, C) med anledning av prop. 2016/17:159 Avlägsnande – en ny form
          av särskild handräckning
        </div>
      </div>
      <div xml:id="i-RYQFsZvuHKxn6abV3xt99v" type="motBody">
        <div xml:id="i-5BVm3tpJU8bTmafsszFcs9" type="motProposal" subtype="förslag">
          <head xml:id="i-GaDADgoiA1mNcrBdF1Hyun">
            Förslag till riksdagsbeslut
          </head>
          <list xml:id="i-GZW3E84dF99WdSX2ppyqp2" style="ol">
            <item xml:id="i-DQXpzv8G5oiCLKTuMPMqZC">
              Riksdagen beslutar att anta 18 § regeringens förslag till lag
              om ändring i lagen (1990:746) om betalningsföreläggande och handräckning
              med den ändringen att orden ”rimliga ansträngningar” i andra stycket
              ersätts med ”någon åtgärd för att identifiera svaranden”.
            </item>
            <item xml:id="i-HXLZysihuJnqxpJqoXQqPZ">
              Riksdagen ställer sig bakom det som anförs i motionen om att
              regeringen ska återkomma med förslag som innebär att samma ansvar
              för kostnader bör gälla alla svarande oavsett när under processen
              de identifieras, och detta tillkännager riksdagen för regeringen.
            </item>
            <item xml:id="i-fvAyAQ4cWTF2P8HbP6PHh">
              Riksdagen beslutar att anta 43 § regeringens förslag till lag
              om ändring i lagen (1990:746) om betalningsföreläggande och handräckning
              med den ändringen att andra stycket i paragrafen utgår.
            </item>
            <item xml:id="i-rYDT9e6gsTYQzeP4NPoys">
              Riksdagen ställer sig bakom det som anförs i motionen om att
              regeringen bör återkomma med ett nytt förslag där intresseavvägningen
              under verkställighetsprocessen endast beaktar sociala myndigheters
              möjligheter att hinna hjälpa barn i bosättningarna och tillkännager
              detta för regeringen.
            </item>
            <item xml:id="i-QjiN3Q1Z3xtBWaPARXRTYS">
              Riksdagen beslutar att anta 16 kap. 10 a § regeringens förslag
              till lag om ändring i utsökningsbalken med den ändringen att orden
              ”en vecka” i andra stycket ersätts med ”fem dagar”.
            </item>
            <item xml:id="i-EWuHoK5vV1gyR7A4GjdknG">
              Riksdagen beslutar att anta 16 kap. 10 b § regeringens förslag
              till lag om ändring i utsökningsbalken med den ändringen att ordet
              ”fyra” i första stycket ersätts med ”tre”.
            </item>
            <item xml:id="i-VasehAnuip7GGMTxTsEsiE">
              Riksdagen ställer sig bakom det som anförs i motionen om att
              regeringen bör återkomma med ett nytt förslag där markägaren inte
              belastas med några förrättningskostnader, och detta tillkännager
              riksdagen för regeringen.
            </item>
          </list>
        </div>
        <div xml:id="i-XE5JkdrZ46YKag94odRoKB" type="motContent">
          <head xml:id="i-WNN6PBDVk9Lj5RJaKGKQUS" type="h1">
            Motivering
          </head>
          <p xml:id="i-NCNkm7qf7kdbAWUdt8wof4">
            Regeringen föreslår med propositionen Avlägsnande – en ny form
            av särskild handräckning (2016/17:159) en ny form av handräckning
            för användning vid ett otillåtet besittningstagande av mark, byggnad
            eller liknande. Med förslagen syftar regeringen till att göra
            det enklare för markägare att få tillbaka besittningen över sin
            mark.
          </p>
          <p xml:id="i-CC6GmkVtmqrdCQJEjurYc">
            Propositionen är välmotiverad och bör underlätta för markägare
            att värna sin egendom. Behovet av uppdaterad lagstiftning har
            i flera uppmärksammade fall gjort sig gällande när markägare under
            mycket stora kostnader och utdragna processer behövt freda sin
            mark eller egendom. Även om vi delar propositionens intentioner
            – att underlätta markägares besittning av sin mark – finns skäl
            att anföra ett flertal invändningar mot de avvägningar som gjorts
            i propositionen.
          </p>
          <head xml:id="i-YD9Sbdpi49MF3yQBEKYR1d" type="h2">
            Polismyndighetens ansvar att ingripa mot otillåtna bosättningar
          </head>
          <p xml:id="i-NiHdKR6sVGWc3ELo28aNV2">
            Regeringen anser att Polismyndigheten har de legala förutsättningarna
            för att i de flesta fall kunna ingripa mot otillåtna bosättningar.
            Ett flertal remissinstanser har dock invänt och anfört att det
            varit svårt att få polisen att agera mot bosättningar på privat
            mark. I synnerhet gör resursbrist och svårigheter att bestämma
            bevisning gentemot enskilda individer att polisen har svårt att
            inleda förundersökningar. Polismyndigheten själv framhåller att
            man strävar efter att agera tidigt för att förebygga att bosättningen
            inte etablerar ett för stort omfång och avtryck. Det är eftersträvansvärt
            att Polismyndigheten med stöd av polislagen beivrar bosättningar,
            då markägaren inte behöver göra försök att identifiera bosättare
            eller bekosta avlägsnandet. Vi vill att polisen i huvudsak är
            den som beivrar bosättare och att andra processer därmed kan undvikas.
            I likhet med Justitieombudsmannen vill vi därför påtala det bristande
            utrymmet för polisen att hantera egendom som lämnas på platsen.
            Reglerna för hur kvarlämnad egendom ska hanteras behöver förbättras.
            Med tanke på det ringa monetära värde som normalt föreligger bör
            hanteringen kunna vara skyndsam. Med en snabbare undanskaffning
            av tillhörigheter och strukturer som utgör bosättning förebyggs
            att bosättningen etablerar sig.
          </p>
          <head xml:id="i-Tkk2EwLz3p8mQuwRybKvK4" type="h2">
            Identifiering
          </head>
          <p xml:id="i-VVQXrUJ9naUU3ExpGr6guG">
            I dag föreligger ett krav på identifiering med uppgifter om namn
            och eventuellt personnummer av de svarande i samband med att en
            sökande anmäler till Kronofogdemyndigheten om hjälp till avlägsnande.
            Regeringen vill med propositionen mildra detta krav. Ansökan behöver
            inte längre innehålla personuppgifter om de svarande. I stället
            ska det räcka om den ökande har gjort rimliga ansträngningar för
            att identifiera de svarande. De rimliga ansträngningarna specificeras
            inte mer än att den sökande förutsätts besöka platsen. I propositionen
            tilläggs också att omständigheterna kan vara sådana att det framstår
            som utsiktslöst att försöka tillfråga de svarande om personuppgifter,
            i synnerhet om det finns befogad anledning att anta att den sökande
            riskerar att utsättas för våld eller hot. Flertalet remissinstanser
            efterfrågar ett klargörande av vad de rimliga åtgärderna skulle
            bestå av. Vi menar att kraven på den sökandes ansträngningar att
            vara rimliga riskerar att leda till otydligheter, och att kravet
            därför ska vara att sökanden utfört någon åtgärd för att identifiera
            de svarande. Ett exempel på vad som skulle kunna vara en åtgärd
            är att sökande tar ett fotografi på bosättningen med sin mobiltelefon.
          </p>
          <head xml:id="i-KptkwV3yi5wMGWgSAbVzQc" type="h2">
            Proportionalitetsbedömning
          </head>
          <p xml:id="i-TzZvJkcPeDJxRrSyjmY3Sx">
            Regeringen vill att Kronofogdemyndigheten ska göra en proportionalitetsbedömning
            vid prövningen om huruvida en ansökan om avlägsnande ska bifallas.
            Mot detta bör grundläggande frågor ställas: vilken hänsyn bör
            visas den som olovligen och under stort slitage ockuperar någons
            mark? Dubbla proportionalitetsbedömningar vid intresseavvägning
            och proportionalitetsbedömning utgör en risk för förhalning. Det
            blir också märkligt att bedöma risk för hemlöshet när personer
            redan står utan hem. Flertalet remissinstanser avfärdar proportionalitetsbedömningen
            då den minskar möjligheten att använda sig av interimistiska beslut,
            riskerar att fördröja avlägsnandet och ändå görs i verkställighetsstadiet.
            Vi vill av samma anledningar att proportionalitetsbedömningen
            i detta skede utgår.
          </p>
          <head xml:id="i-FXtxeA1K6WGSCF31W4AtNz" type="h2">
            Svarandes ansvar för kostnader
          </head>
          <p xml:id="i-TXeXPRKKGfsDEHTNnySXBJ">
            Regeringen anför att endast de bosättare som identifierats i
            ansökan kan åläggas att ersätta sökandens kostnader i målet. Vi
            vill i likhet med Nacka tingsrätt att samma ansvar för kostnader
            bör gälla alla svarande, oavsett när under processen de identifieras.
            Vi vill därför att regeringen återkommer med förslag med innebörden
            att samma ansvar för kostnader gäller alla svarande oavsett när
            under processen de identifieras. Flera remissinstanser, inklusive
            regeringen, invänder mot detta med motiveringen att detta motverkar
            samarbete till identifiering från svaranden. För regeringen är
            det angeläget att de svarande har intresse av att identifiera
            sig, i syfte att yttra sig i målet. Det framstår som paradoxalt
            att regeringen fruktar att incitamentet att tillkännage sig kan
            vara avskräckande när myndigheten söker identiteter, men att det
            inte skulle föreligga när markägaren initialt försöker identifiera
            de svarande.
          </p>
          <head xml:id="i-PscVVbF1sucCvTMPfQ22M1" type="h2">
            Intresseavvägning
          </head>
          <p xml:id="i-G4tXUFQW6ubeZY4YJooaG">
            Regeringen anför som förslag att skälig hänsyn ska tas till såväl
            den sökandes intresse som den svarandes situation. Vi vill i anslutning
            till en intresseavvägning understryka att en markägare som upplever
            ett intrång på sin mark ska kunna känna sig trygg om att återfå
            den. Sveriges Jordägareförbund anför att intresseavvägningen inte
            får användas som ett verktyg för att förhala eller förhindra avbrytandet
            av olagliga handlingar. Föreningen Sveriges Kronofogdar saknar
            ett resonemang om hur risken för hemlöshet skulle kunna vara avgörande
            i mål där boendet inte kan betraktas som ett hem i Europakonventionens
            mening. Intresseavvägningen bör endast beakta barnperspektivet
            och anpassa verkställighetsprocessen så att sociala myndigheter
            hinner agera i enlighet med socialtjänstlagen.
          </p>
          <head xml:id="i-3LtedDzTspTTACrPP6By3E" type="h2">
            Tidsfrist för avlägsnande
          </head>
          <p xml:id="i-DRJ4YJThjxHZMve7y86yC9">
            Regeringen föreslår att ett avlägsnande får ske tidigast en vecka
            efter att svaranden har underrättats om verkställighet. I promemorian
            föreslogs en frist om endast fem dagar. Flera remissinstanser
            anför ännu kortare tidsfrist. Vi anser att fem dagar som föreslogs
            i promemorian räcker. Regeringen vill att tidslängden ska harmonisera
            med ordningen för avhysning och därmed utsträckas till sju dagar.
            Med beaktande av att de sociala myndigheternas ansvar inte är
            lika långtgående vid avlägsnande som vid avhysning, bör enligt
            vår mening fem dagar räcka.
          </p>
          <head xml:id="i-2XdybePRauLDrmPNwQyKvj" type="h2">
            Kronofogdens handläggningstid
          </head>
          <p xml:id="i-FWZT8xTTQT2iDyLzcHYbjy">
            Regeringen föreslår att ett avlägsnande ska ske inom fyra veckor
            från att behövda handlingar inkommit till Kronofogdemyndigheten.
            I promemorian föreslogs i stället att avlägsnande ska ske inom
            tre veckor. Regeringen försvarar den förlängda tiden med att man
            kan behöva använda sig av kungörelsedelgivning för att informera
            svaranden. Vid ett sådant förfarande anses inte svaranden ha tagit
            del av informationen förrän efter två veckor. Att använda sig
            av kungörelsedelgivning anses dock inte av Föreningen Hem och
            Sveriges advokatsamfund vara en adekvat delgivningsmetod för den
            grupp som vanligen avses i dessa fall. En kungörelsedelgivning
            görs normalt i Post- och Inrikes Tidningar. Sveriges advokatsamfund
            ifrågasätter om de boende i den otillåtna bosättningen verkligen
            har möjlighet att förstå och inhämta kungörelsedelgivningen. Bättre
            är att muntligt uppsöka platsen med tolk. En metod som med framgång
            för övrigt praktiseras i Stockholms stad. Vi förordar därför att
            avlägsnande sker inom tre veckor och att det endast undantagsvisa
            användandet av delgivning inte motiverar regeringens tidsram.
          </p>
          <head xml:id="i-4vfAX18HubWy9nRw2XF5oy" type="h2">
            Sökandens ansvar för kostnaderna
          </head>
          <p xml:id="i-AENY29udWhyuyTJsxtmrUL">
            När ett avgörande ska verkställas tas i dag en grundavgift om
            600 kronor ut för varje person som ska avlägsnas. I promemorian
            föreslås att det bara ska tas ut en grundavgift om 5 000 kronor
            i avlägsnandemål (regleras i förordning).
          </p>
          <p xml:id="i-9J9Hv1zrKARqdtifgyYhjh">
            Göteborgs stad anser att hela kostnadsansvaret bör åläggas staten.
            Sveriges Jordägareförbund anser att det är orimligt att markägaren
            ska betala. LRF anser det principiellt fel att markägaren ska
            betala men föreslår, i likhet med Huddinge kommun, en trappa från
            300 kronor till ett takbelopp om 5 000 kronor. Även Sabo och Fastighetsägarna
            anser att avgiften bör vara lägre än 5 000 kronor.
          </p>
          <p xml:id="i-TNfHDEu5kQjgp6Qz94Jxqg">
            Vi instämmer i det principiellt märkliga att markägare som får
            tillträdet till sin mark inskränkt ska behöva betala för att värna
            sin mark. Det är vanligt förekommande, särskilt i fall med s.k.
            bärplockare, att bosättarna efter en avhysning endast flyttar
            en kortare sträcka. Ett takbelopp på 5 000 kronor som upprepas
            flera gånger under en sommar blir därför mycket kostsamt för den
            enskilda markägaren. Vi föreslår därför att markägaren (sökanden)
            inte belastas med några förrättningskostnader.
          </p>
        </div>
        <div xml:id="i-Defuce5UWicctUghNeUpEh" type="signatureBlock">
          <list xml:id="i-6N6VUJFNL8zco7bKAjn734">
            <item xml:id="i-oEYCRgeuswkjj2TbZ2kAH" type="signature">
              Tuve Skånberg (KD)
            </item>
            <item xml:id="i-LeUZhxpAzRattR6pRaMdVs" type="signature">
              Ewa Thalén Finné (M)
            </item>
            <item xml:id="i-3wLYZzEsXtc7NaVph63QDk" type="signature">
              Ola Johansson (C)
            </item>
          </list>
        </div>
      </div>
    </body>
  </text>
</TEI>
