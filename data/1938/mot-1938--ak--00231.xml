<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__ak__231/mot_1938__ak__231-001.pdf"/>
      <fw xml:id="i-Mr5FUunz6DpVwdwzRvM6xD">
        Motioner i Andra kammaren, Nr 231. 1
      </fw>
      <div type="motHeader" xml:id="i-QmUg5DLwNMSqMgqZMtKFXN">
        <div type="motTitle" xml:id="i-4AtCdGv6ispVu3YbpY34j4"/>
        <div type="motSubmissionInfo" xml:id="i-7DUuhWNvWE28RwU9YEE1Uc"/>
      </div>
      <div type="motBody" xml:id="i-PnwYsNpqhQDAsdsSNRLofG">
        <div xml:id="i-M63xJQ5bDLSv6oDGe7nq6e">
          <p xml:id="i-XJSjZC9AMUxkuP7WR99RBy">
            Nr 231.
          </p>
          <p xml:id="i-TNNaUC18f8tjHzrcimaKom">
            Av herr Hallén, angående den förestående revisionen av folkförbundspakten.
          </p>
          <p xml:id="i-XjMzrioJAQ9adxLhGdJSLf">
            Den 1 juli 1936 utfärdade de ex-neutrala staternas utrikesministrar
            i Geneve en kommuniké, vari bland annat uttalades, att det vore
            ohållbart att vissa artiklar i förbundsakten förbleve döda bokstäver
            medan andra tillämpades. Emellertid borde inget underlåtas för
            att fullfölja de strävan- den för ett internationellt på rätten
            grundat samfund, som fått sitt uttryck i bildandet av N. F. Det
            vore nödvändigt att undersöka, huruvida möjlig- heter förelåge
            att vidtaga ändringar i akten eller att modifiera dess tillämp-
            ning på ett sätt, som ledde till stärkande av tryggheten. Det
            kunde vara ändamålsenligt, att församlingen beslutade direktiv
            för tillämpningen av förbundsakten. I första hand borde de bestämmelser
            i akten preciseras, som avse att förhindra kränkning av förbundsaktens
            principer genom att stärka N. F:s förebyggande verksamhet. Under
            erinran om de direktiv för tillämp- ning av art. 16, som år 1921
            antagits, förklarades, att så länge akten i sin helhet tillämpades
            på ett ofullständigt och icke följdriktigt sätt, vore man föranlåten
            att taga hänsyn härtill vid tillämpning av sagda artikel. Den
            4 juli 1936 uttalade N. F:s församling en önskan, att rådet genom
            generalsekreteraren måtte infordra yttranden från regeringarna
            beträffande tillämpningen av förbundsaktens grundsatser ävensom
            avgiva rapport till församlingen vid dess nästa möte. Sveriges
            regering uttalade i sitt den 29 aug. 1936 avgivna svar bland annat
            att den funne det ohåilbart, att vissa artiklar i förbundsakten,
            framför allt artikeln om minskning av rustningarna, förbleve döda
            bokstäver, under det att andra artiklar tillämpades. Effektiviteten
            av förbundsaktens kollektiva säkerhetssystem vore enligt regeringens
            mening i hög grad beroende av att förbundsaktens grundsatser beträffande
            allmän nedrustning förverkligades. I anslutning härtill framhölls,
            att art. 16 dittills tillämpats endast på ett ofullständigt och
            icke följdriktigt sätt. Svenska regeringen ansåge sig fram- deles,
            därest fråga uppkomme om att tillämpa art. 16, böra taga hänsyn
            till dessa förhållanden. Därjämte hänvisades till kommunikén av
            den 1 juli, vars text bifogades regeringens skrivelse. At de nyss
            återgivna uttalandena gav utrikesutskottet sin anslutning i sitt
            den 11 maj 1937 avgivna utlåtande över en motion om Sveriges utträde
            ur N. F. Utskottet anförde vidare bland annat följande: » Sanktionssystemet
            har uppenbarligen icke fungerat på det sätt, som från början varit
            förutsatt. Det må ock framhållas, att en väsentlig olikhet före-
          </p>
          <p xml:id="i-GzMri1s8piDGPYBcPRBrQH">
            Bihangqg till riksdagens protokoll 1938. 4 saml. Nr 221—232.
            1
          </p>
          <pb facs="riksdagen-motions-pdf/data/1938/mot_1938__ak__231/mot_1938__ak__231-002.pdf"/>
          <fw xml:id="i-SjrsJVXdSrPq1qUWsyfYBD">
            2 Motioner i Andra kammaren, Nr 231.
          </fw>
          <p xml:id="i-Ty5rUq5M9vbKcZCsQEjxLN">
            ligger i flera avseenden beträffande de större och de mindre
            staternas möj- lighet att bära de risker, som äro förbundna med
            de i art. 16 föreskrivna åtgärderna. Utskottet anser det önskvärt,
            att svenska regeringen efter sam- råd med andra oss närstående
            staters regeringar söker inom förbundet verka för en sådan uppmjukning
            av bestämmelserna i art. 16, som må anses på- kallad från de mindre
            staternas synpunkt i anslutning till vad i ovan refe- rerade uttalanden
            anförts. Den fortsatta behandlingen inom förbundet av frågan om
            förbundsaktens tillämpning och eventuella revision torde erbjuda
            tillfälle för regeringen att framlägga sin inställning till dessa
            frågor inför förbundets vederbörande organ.» N. F:s församling
            beslöt vid sitt ordinarie möte hösten 1936 tillsättandet av en
            kommitté, omfattande representanter för 28 stater, däribland råds-
            makterna, för utredning av frågan om tillämpning av förbundsaktens
            grund- satser jämte därmed sammanhängande frågor. Kommittén skulle
            snarast möjligt avgiva betänkande med angivande av de konkreta
            bestämmelser, som den ansåge sig böra anbefalla. Ifrågavarande
            betänkande skulle där- efter underställas regeringarna. Slutligen
            bemyndigades kommittén att, om den så funne lämpligt, föreslå
            sammankallande av församlingen till urtima möte. Kommittén sammanträdde
            för första gången i december 1936. Förhand- lingarna rörde därvid
            främst metoderna för behandlingen av de föreliggande frågorna.
            För beredningen av vissa frågor utsågos rapportörer, nämligen
            för frågorna om alla staters deltagande i förbundet; om samarbete
            med stater utom förbundet; om förbundsaktens avpassning efter
            Kelloggpakten och den argentinska förliknings- och non-aggressionsakten;
            om regional och konti- nental organisation av förbundet; om de
            allmänna förpliktelserna enligt art. 16 i förbundsakten samt om
            avtal rörande ömsesidigt bistånd; om art. 10, 11”) och 19 i akten;
            om förbundets inre organisation; om fredlig reglering av tvister;
            om metoderna för ändring eller tolkning av förbundsakten. Tjuguåttamannakommittén
            sammanträdde ånyo i september 1937 i sam- band med den ordinarie
            förbundsförsamlingen, varvid flertalet rapportörers betänkanden
            förelågo. Den beslöt att först på sin dagordning uppföra frå-
            gorna om förbundsaktens skiljande från fredsfördragen samt om
            förbundets universalitet. I anslutning härtill framlade Chiles
            och Argentinas represen- tant vissa förslag till förbundsförsamlingens
            president. Dessa förslag hän- skötos av församlingen till 28-mannakommittén.
            De resolutionsförslag, som i anledning härav avgåvos av kommittén
            och godkändes av församlingen, avsågo att överlåta åt rådet att
            bedöma, under vilka förhållanden yttranden från utom förbundet
            stående stater samt stater, som uppsagt sitt medlem- skap, kunde
            införskaffas för att ställas till 28-mannakommitténs förfogande
            som informationsmaterial, samt i övrigt inneburo en förklaring
            om sam-
          </p>
          <p xml:id="i-PjrgiPn6uexcQUEKUqxccW">
            +) Undén rapportör om art. 11.
          </p>
          <pb facs="riksdagen-motions-pdf/data/1938/mot_1938__ak__231/mot_1938__ak__231-003.pdf"/>
          <fw xml:id="i-3TjqDwx65Mwapa2aAyp3gu">
            Motioner i Andra kammaren, Nr 251. 3
          </fw>
          <p xml:id="i-2kjArsdz3wxRLoqxybmuz7">
            verkan i händelse av krig eller krigshot mellan N. F. och de
            stater, som utan att vara förbundsmedlemmar sinsemellan vore bundna
            av Kellogg- pakten och Saavadra-Lamas-akten. — En inom 28-mannakommittén
            tillsatt juristkommitté avgav sedan ett betänkande med förslag
            till ändringar i för- bundsakten, varigenom hänvisningarna till
            fredstraktaterna utplånades. 28-mannakommitténs möte ajournerades
            sedan den 30 september 1937 för att ånyo återupptagas denna månad.
          </p>
          <p xml:id="i-8taP3r3r5kqEH27PmkpaY6">
            Interparlamentariska unionen antog vid sin senaste konferens
            i Paris i sept. 1937 en resolution i fråga om förbundsaktens reformering
            m. m. Denna resolution är resultatet av en kompromiss och har
            författats av prof. Undén. Däri uttalade man sin anslutning till
            principen om staternas jämlikhet inom förbundet och om fredens
            odelbarhet inom ett effektivt internationellt sam- fund. Konferensen
            ansåg att N. F:s universalitet borde eftersträvas på grund- val
            av principen om kollektiv säkerhet samt att ett närmare samarbete
            mellan förbundet och utom detta stående stater likaledes vore
            önskvärt. För refor- mering av förbundsakten borde det största
            möjliga antalet medlemmar av det internationella samfundet samarbeta.
          </p>
          <p xml:id="i-5atmkBkuFZ97qXp218a694">
            Frågan om folkförbundspaktens reformering är således nu aktuell.
            I den nämnda 28-mannakommittén har en av dess rapportörer, lord
            Cranborne, verkställt en principiell utredning angående olika
            former för förbundets framtida funktion. Han skisserar tre olika
            typer av folkförbund. Den första avser ett förbund som är utrustat
            med tvångsmedel, den andra saknar dem helt och hållet. Lord Cranborne
            diskuterar dem som rapportör utan att själv ta ståndpunkt. Resonemanget
            för honom över till en tredje typ, en mellan- form, som han kallar
            »société de caractere intermédiaire». Enligt denna typ skulle
            förbundet kunna föreslå de sanktioner som i ett visst fall anses
            lämp- ligt att tillgripa, men ingen medlem av förbundet är skyldig
            delta i dem. Den enda skyldighet som åligger de medlemmar av förbundet
            som för sin del avvisa deltagandet i sanktioner är att de vid
            en uppkommande konflikt medverka i konsultationer om dess avveckling
            — en form för medlemskap alltså som otvivelaktigt motsvarar de
            ex-neutrala staternas önskan: de er- bjuda sina bona officia,
            de bevara rätten att driva en »självständig och fredsfrämjande
            politik», men de vilja inte utsätta sig för risken att malas till
            stoft mellan stormaktsblockens kvarnstenar. Som förut nämnts,
            har Sverige genom sin deklaration den 29 aug. 1936 varskott förbundet
            om sin benägenhet att själv pröva i en given situation om det
            vill deltaga i något sanktionsförfarande eller icke enligt $ 16
            i pakten. Något förslag att detta skulle av förbundet formligen
            medgivas för Sveriges, eventuellt Nordens, vidkommande har tyvärr
            ännu icke framställts.
          </p>
          <pb facs="riksdagen-motions-pdf/data/1938/mot_1938__ak__231/mot_1938__ak__231-004.pdf"/>
          <fw xml:id="i-SnNAN3W6gFminsr6FsbL78">
            4 Motioner i Andra kammaren, Nr 231.
          </fw>
          <p xml:id="i-7gjtn8UDtHytYnnRJfGa9v">
            Ett krav på en dylik rätt till en neutral och självständig ställning
            inom förbundet skulle dessutom endast utgöra en anknytning till
            en tendens som redan framträtt just beträffande medlemsstaternas
            förhållande till sanktio- nerna. Redan år 1921 fattade delegeradeförsamlingen
            en resolution om till- lämpningen av artikel 16, som innebar ett
            erkännande att man inte kan skära förbundsmedlemmarna över en
            kam då det gäller insatsen för rättsordningens hävdande. Det fastslogs
            att, om det anses lämpligt, man kan »för vwvissa staters vidkommande
            helt eller delvis uppskjuta det effektiva verkställandet» av sanktionerna,
            detta i syfte att »för vissa medlemmar av förbundet till ett minimum
            nedbringa de förluster och olägenheter som kunna uppstå genom
            sanktionernas verkställande». Vid besvarandet av Tysklands framställning
            angående sanktionsförpliktelserna framhöll rådet utöver deras
            bindande natur att »hänsyn skulle tas till landets militära förhållanden
            (dess ringa militära resurser alltså) och dess geografiska läge».
            Den schweiziska rege- ringen har tagit fasta på detta, låt vara
            endast helt allmänt hållna erkän- nande av det rimliga i att starka
            och svaga stater inte utan vidare likställas vid deltagandet i
            sanktioner: i sin skrivelse till förbundets generalsekreterare
            angående paktreformen yrkar schweiziska regeringen på en rimlig
            grade- ring av sanktionsbördorna mellan små och stora stater,
            och den avböjer för sin del att delta i sanktioner som kunde på
            allvar bringa dess neutralitet i fara. Det måste också anses betecknande
            att Frankrike, som framför andra företrätt den absoluta sanktionspolitiken,
            såg sig föranlåtet att i nedrust- ningskonferensens tröstlösa
            debatt om säkerhetsproblemet söka en utväg genom ett förslag som
            just avsåg en gradering av sanktionerna. Vid sam- manträdet den
            4 november 1932 utvecklade den franske delegaten Paul Bon- cour
            detta system att ordna staterna efter deras förpliktelser i, som
            han själv yttrade, koncentriska cirklar. Det må vara nog att i
            detta sammanhang endast erinra om dess allmänna karaktär. Den
            innersta cirkeln skulle om- fatta stater som ingått särskilda
            garantiavtal och den yttersta sådana stater som endast förpliktade
            sig icke bevilja en angripare en krigförandes rättig- heter och
            att icke erkänna ett fullbordat faktum som tillkommit i strid
            mot Kelloggpakten (med dess förbud mot angreppskrig). Vid en senare
            debatt om säkerhetsproblemet och det franska förslaget den 3 februari
            1933 lovade Eden (som ställföreträdare för den av sjukdom förhindrade
            utrikesministern sir John Simon) att den engelska regeringen skulle
            pröva dessa frågor med »den största samvetsgrannhet». » Sveriges
            ställning i denna fråga är», säger dr Johannes Wickman i en uppsats,
            »moraliskt utomordentligt stark». Och han fortsätter: »Sverige
            beslöt att inträda i förbundet under den klart och bestämt uttalade
            förut- sättningen att den nya institutionen skulle utvecklas till
            »ett stort freds- betryggande världsförbund»&gt;, som den nuvarande
            statsministern fastslog i andra kammarens debatt om anslutningen.
            Så länge det ännu fanns nå- got hopp om en utveckling i denna
            riktning stod Sverige obrottsligt fast
          </p>
          <pb facs="riksdagen-motions-pdf/data/1938/mot_1938__ak__231/mot_1938__ak__231-005.pdf"/>
          <fw xml:id="i-7pb7hT8G5tfqZx4s4uNjYV">
            Motioner i Andra kammaren, Nr 2531. | 5
          </fw>
          <p xml:id="i-9tzBa4Td5KHphCYczuh5J5">
            vid sina förpliktelser att efter måttet av sina krafter ingripa
            mot en freds- brytare, och vi hävdade också denna fördragstrohet
            när Tyskland vid sitt inträde i förbundet ville förbehålla sig
            handlingsfrihet. Det torde få an- ses lyckligt att Sverige på
            den tiden intog denna klart förbundstrogna håll- ning. Ty därmed
            är det uppenbart att det endast är förbundets oerhörda förändring
            till det sämre som framtvingar en anpassning efter det nya lä-
            get. Man skulle mycket missta sig om inte den franske och engelske
            ut- rikesministern äro fullkomligt beredda på att småstaterna
            måste kräva en revision av sin ställning i förbundet. Snarast
            äro de väl i sitt stilla sinne förvånade över att de nordiska
            staterna inte redan tagit sig i land då de länge hört isen knaka
            under sina fötter.» Man torde väl ock kunna säga, att de ex-neutrala
            staterna ingalunda stå maktlösa inom förbundet. I en debatt om
            denna fråga i första kamma- ren den 26 maj 1936 yttrade f. landshövding
            Hammarskjöld bl. a.: » Det råder intet tvivel om, att de ex-neutrala
            staterna kunna utöva rätt stort inflytande på en blivande paktreforms
            gestaltning genom att låta förstå, på det sätt som kan vara lämpligt,
            att en viss reform är villkor för dessa makters kvarstannande
            inom förbundet. I dessa ord förutsättes att de ledande makterna
            ha ett så stort intresse av de ex-neutralas kvarbli- vande i förbundet
            att de av detta skäl måste antas villiga till eftergifter för
            deras krav.» Det förtjänar också att i detta sammanhang erinras
            om den förklaring, som den schweiziske förbundspresidenten Motta
            avgivit i nationalrådet an- gående sitt lands ställning till folkförbundet.
            Han yttrade bl. a.: » Något som vi icke längre kunna förbise är
            att folkförbundet av år 1937 knappast längre liknar den bild vi
            gjorde oss av det år 1920. Vår neutrala status bekräftades i art.
            435 i Versaillesfördraget och i Londonförklaringen av den 13 februari
            1920, och vi ha kunnat anse att den fungerat tillfreds- ställande.
            I dag stå vi inför den trängande plikten att undersöka om denna
            status till fulle uppfyller vår säkerhets krav. Så länge våra
            grannar voro folkförbundsmedlemmar var det nalurlig att vi förblevo
            denna institution trogna. Inte ens Tysklands utträde föran- ledde
            några omedelbara farhågor, emedan möjligheten av nämnda lands
            återinträde icke föreföll utesluten. Det faktum att ytterligare
            en av våra stora grannar utträtt tvingar oss att återuppta det
            allvarliga problemet.» Motta ansåg att Schweiz utan tvekan bör
            låta förstå att landets neutra- litet icke kan inskränkas till
            att vara differentiell, utan den måste enligt sekelgammal geografisk
            och historisk tradition vara fullständig. Ingen bör tänka på att
            föreslå Schweiz utträde ur folkförbundet. Genom vårt medlemskap
            i folkförbundet hotas icke vår neutralitet för närvarande och
            tvivelsutan icke heller på längre sikt. Folkförbundet är utsatt
            för en fara, nämligen att — låt vara emot sin egen vilja — förvandlas
            till en koalition som står mot en annan koalition.
          </p>
          <pb facs="riksdagen-motions-pdf/data/1938/mot_1938__ak__231/mot_1938__ak__231-006.pdf"/>
          <fw xml:id="i-5wNvMwLDHjRqccidTYmLPd">
            6 Motioner i Andra kammaren, Nr 231.
          </fw>
          <p xml:id="i-FsUJwu5rMoSgSi9FiwUZYf">
            Det skall dock för visso veta att undvika denna fara, som för
            förbundet skulle innebära en snabb död. Jag tvivlar icke ett ögonblick
            på att stor- makter, såsom Storbritannien och Frankrike, stödda
            av den fasta viljan hos
          </p>
          <p xml:id="i-EmMp5aNyZHHTZEmz1kLW5H">
            andra stater — jag tänker därvid särskilt på Holland, Belgien,
            de skandi- naviska länderna, Österrike och många andra nationer
            — skola vaka över
          </p>
          <p xml:id="i-C5tMmk2exPYA2R9JuBT1d4">
            att folkförbundet icke begår det fatala och oförlåtliga misstaget
            att vilja bli den ena eller den andra ideologins tjänare och därmed
            ändra sin na- tur, sitt raison d'étre, sina mål och syften. Otvivelaktigt
            äro uppfattningarna i vårt land om vår framtida ställning till
            folkförbundet av enahanda art som i Mottas ord angivas. Så länge
            folkförbundets universalitet ej tillhör de aktuella problemen,
            måste antingen paktens bestämmelser om sanktionsförfarandet helt
            utgå eller också an- slutningen till dem göras helt fakultativ,
            såsom i lord Cranbornes s. k. mellantyp föreslagits. Detta måste
            för Sveriges vidkommande innebära, att vi genom vårt fasthållande
            av medlemskapet i N. F. deklarera vår obrotts- liga solidaritet
            med folkförbundets rättsordning, men hävda rätten till en hel
            och odifferentierad neutralitet. Utrikesminister Sandler yttrade
            i årets re- missdebatt, att »sanktionssystemet har faktiskt bragts
            ur funktion». Man kan tillägga, att så har skett icke blott genom
            systemets misslyckande vid överfallet på Abessinien, utan det
            har de facto omöjliggjorts genom folk- förbundets decimering,
            som av många tecken att döma komme att fortfara. Ovisshet råder
            emellertid om den hållning som våra representanter i Geneve och
            där närmast i 28-mannakommittén — komma att intaga i dessa frågor.
            Då det därför är av värde att riksdagen begagnar sin möjlig- het
            att härutinnan ge sina önskemål tillkänna, tillåter jag mig föreslå,
          </p>
          <p xml:id="i-6GguC6XbitcBWooAy3DZ7L">
            att riksdagen ville i skrivelse till Kungl. Maj:t uttala önskvärdheten
            av att vid den revision av folkförbundspak- ten, som förberedes
            av den s. k. 28-mannakommittén, Sverige måtte föreslå, antingen
            att samtliga sanktionsbe- stämmelser utgå ur pakten eller ock
            att de givas en klart fakultativ och frivillig karaktär, så att
            i en reviderad pakt Sveriges rätt till en full och odifferentiell
            neutralitet form- ligen kan fastställas.
          </p>
          <p xml:id="i-5Bqz4KJGpdUNGUks39TxXp" type="date">
            Stockholm den 21 januari 1938.
          </p>
          <p xml:id="i-NwcY39wdFMy8Kx93Minq8J">
            Harald Hallén.
          </p>
        </div>
      </div>
    </body>
  </text>
</TEI>
