<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--01798">
  <teiHeader>
    <fileDesc>
      <titleStmt>
        <title>i anledning av Kungl. Maj ds proposition nr lil angående regional  utveckling oell hushållning med mark och vatten.</title>
        <author>av herr Nordgren</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj ds proposition nr lil angående regional  utveckling oell hushållning med mark och vatten.</title>
          <idno type="rdwebb">FV021798</idno>
          <rs type="number">1798</rs>
          <ref type="dokument_url_text">http://data.riksdagen.se/dokument/FV021798/text</ref>
          <ref type="dokument_url_html">http://data.riksdagen.se/dokument/FV021798</ref>
          <ref type="dokumentstatus_url_xml">http://data.riksdagen.se/dokumentstatus/FV021798</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc>
        <correspAction xml:id="i-FuGtQrDtHhY1uBHKmt4zg6" type="signed"/>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__1798/mot_1972__1798-001.pdf"/>
      <fw xml:id="i-SeXP2m1hzEHBHK3Fqi95Rj">
        Mot. 1972:1798 10
      </fw>
      <div type="motHeader" xml:id="i-EknCanzrcJWbksqZMs4Wz9">
        <div type="motTitle" xml:id="i-NxFTaHyS4DgyXbPg5KoNBR"/>
        <div type="motSubmissionInfo" xml:id="i-Q8Y1RvuKGwh4HRSxumtn6k"/>
      </div>
      <div type="motBody" xml:id="i-AD49Pd3mBHxYvupcWY4sjj">
        <div xml:id="i-FQ2eG7VKKam31r5bRf3TqA">
          <p xml:id="i-CRooTRCMSeJoQSh33978rN">
            Nr 1798
          </p>
          <p xml:id="i-VjdEctC5Kk7eEy4Hyxh52L">
            av herr Nordgren i anledning av Kungl. Maj:ts proposition nr
            111 angående regional utveckling och hushållning med mark och
            vatten.
          </p>
          <p xml:id="i-7c34cL6DXmvsSmT3bqn5vn">
            Regionalpolitiken aktualiserar inte bara frågor om näringslivets
            fram- tida betingelser och samspelet mellan tätort och glesbygd
            utan även, och inte minst, de framtida livsbetingelserna för kommunerna.
            De regional- politiska beslut på central nivå som nu diskuteras
            föreslås bli överordnade kommunerna och landstingen, Regionalpolitiken
            ger därmed ramarna för den lokala politiska verksamheten i kommuner
            och landsting. Just därför är det oerhört viktigt att utformningen
            sker i intimt samarbete med och under stort hänsynstagande till
            lokala opinioner och önskemål. Jag gör detta konstaterande därför
            att det synes svårt att få tillräckligt beaktande av lokala önskemål
            när kommunsammanläggningarna nu genomföres. Mer direkt än något
            annat regionalpolitiskt instrument ger sammanläggningen av de
            kommunala enheterna till kommunblock effekt på framtida regionalutveckling.
            Kommunerna skall ge innehåll åt och utforma politiken på lokalt
            plan och kommer rimligen framöver att arbeta med alla de frågor
            som styr en regions utveckling. Riksdagens beslut om att slutföra
            sammanläggningarna av kommuner till år 1974 fattades mot en stark
            riksdagsminoritet, och lagstiftningens tvångskaraktär har icke
            underlättat genomförandet. Många kommuner menar sig ha starka
            skäl att få annan blocktillhörighet än den ursprungliga (nu åtta
            år gamla) indelningen angav; och andra framför önskemål att utgå
            ur blockplanen. Riksdagens behandling av regionalpolitiken aktualiserar
            dessa kommu- ners situation. I programförklaringen till propositionen
            om regionalplane- ring framhåller statsministern: ”Både den regionalpolitiska
            planeringen och den fysiska planeringen måste bygga på de enskilda
            människornas behov och önskemål.” (Prop. 1972:111). Mot bakgrund
            av det uttalandet är det självklart att beslut från t. ex. kommunfullmäktige
            i sammanläggningskommunerna måste tillmätas oer- hört stort värde.
            Sammanläggning, tvångsvis, är ett allvarligt politiskt ingrepp
            som dåligt rimmar med vår uppfattning om självstyrelse och demokrati.
            Jag avser att inför riksdagen redovisa den aktuella situationen
            i Alfta kommun i Gävleborgs län. Kommunfullmäktige har i besvär
            till Ko- nungen klagat över länsstyrelsens beslut att avslå kommunens
            ansökan att få ändring i blockindelningen. Kommunens fullmäktige
            har bestämt avvisat nuvarande blockplan (som för kommunen till
            Bollnäsblocket) och krävt att antingen få bilda egen kommun eller
            bilda kommunblock med Ovanåker. Länsstyrelsen har avslagit de
            besvären varvid fyra av länsstyrel-
          </p>
          <pb facs="riksdagen-motions-pdf/data/1972/mot_1972__1798/mot_1972__1798-002.pdf"/>
          <p xml:id="i-TR2DYNj5WNANBoaJ4Dq9wL">
            Mot 1972:1798 11
          </p>
          <p xml:id="i-YNnNVoZvCXTDKSqP6ZKunw">
            sens ledamöter reserverade sig. Kommunfullmäktige fortsätter
            dock sin kamp och nu ligger ärendet hos regeringen. Kommunfullmäktige
            skriver (i skrivelse till Konungen):
          </p>
          <p xml:id="i-V6Jgee4dKsRGxotKMBz9r1">
            Voxnadalen är ett typexempel på en livskraftig enhet inom en
            större region. Här finns hävdvunna traditioner som har anpassats
            med tiden och samhällsutvecklingen. Det visar inte minst den industriella
            expansionen, samhällsservicen och det aktiva samhällsarbetet.
            Voxnadalskommunerna är föregångare inom många områden. Dalens
            naturliga avgränsningar är en av förklaringarna till att den nu
            framträder så stark med en egen profil. Men vad sker om enheten
            bryts sönder genom den nu gällande kommunblocksindelningen? Visst
            känner vi respekt för läns- och riksmyndigheter och deras utredningar
            och målsättningar. Men då deras uppfattningar kraftigt kolliderar
            med de för området ändrade förutsätt- ningarna kan det vara en
            signal till att man planerar i strid mot de lokala betingelser
            och villkor, som särpräglat och möjliggjort ett områdes utveckling
            — i vårt fall en mycket positiv utveckling. Längre ner i den mycket
            kraftfulla skrivelsen till Konungen framhåller kommunfullmäktige
            i Alfta: . Då det inom Alfta och Ovanåkers kommuner föreligger
            gynnsamma såväl ekonomiska, kulturella som geografiska förutsättningar
            för ett samgående i ett gemensamt kommunblock, och en överväldigande
          </p>
          <p xml:id="i-7wKQy7FXCvCZmUCyF567nD">
            majoritet i kommunfullmäktige och bland kommunens innevånare
            så önskar, får Alfta kommun härmed anhålla — — —.
          </p>
          <p xml:id="i-Wm6DDn2zPHvoTePek3xZXi">
            Det är givet att regionalpolitiska beslut inte får någon mening
            om riksdagen i sitt ställningstagande till regionalpolitiska riktlinjer
            inte också uppmärksammar och stöder bestämda och entydiga lokala
            opinioner i den så viktiga sammanläggningsfrågan. Med hänvisning
            till det anförda hemställes att riksdagen i skrivelse till Kungl.
            Maj:t ger till känna vad i motionen anförts.
          </p>
          <p xml:id="i-7tticbzSXJ7Tgwt8i2fvCa">
            Stockholm den 16 november 1972 HANS NORDGREN (m)
          </p>
        </div>
      </div>
    </body>
  </text>
</TEI>
