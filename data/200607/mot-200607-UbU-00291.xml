<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UbU-00291">
  <teiHeader>
    <fileDesc>
      <titleStmt>
        <title>Utomhuspedagogik</title>
        <author corresp="i-3GrPnM5KDKuSxfWxymYNoC">av Mikaela Valtersson (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utomhuspedagogik</title>
          <idno type="rdwebb">GU02Ub291</idno>
          <rs type="number">Ub291</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GU02Ub291/text</ref>
          <ref type="dokument_url_html">http://data.riksdagen.se/dokument/GU02Ub291</ref>
          <ref type="dokumentstatus_url_xml">http://data.riksdagen.se/dokumentstatus/GU02Ub291</ref>
          <ref type="doc">http://data.riksdagen.se/fil/C29069B3-EAAD-4B45-A2A0-926A5D27DD5D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3GrPnM5KDKuSxfWxymYNoC</idno>
            <name>Mikaela Valtersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Y5o86PBuFmnGusPBVYvyP9" type="signed"/>
        <correspContext corresp="i-Y5o86PBuFmnGusPBVYvyP9">
          <note type="signatory" corresp="i-3GrPnM5KDKuSxfWxymYNoC"/>
        </correspContext>
        <correspAction type="referral" xml:id="i-7D55Zm8oKWMEfthxtkamwe">
          <date when="2006-11-07"/>
        </correspAction>
        <correspAction type="dismissal" xml:id="i-Px7EMfGwbpgJd6wnGjJCJc">
          <date when="2006-11-07"/>
        </correspAction>
        <correspAction type="numbering" xml:id="i-QxzoRCjxkAVy23oiuPWhSJ">
          <date when="2006-11-01"/>
        </correspAction>
        <correspAction type="submission" xml:id="i-Rdeks86ku4wdp847zftR2A">
          <date when="2006-10-31"/>
        </correspAction>
        <correspAction type="transfer" xml:id="i-LD8QsDKsNxtf2GB5AbbzwG">
          <date when="2006-10-30"/>
        </correspAction>
        <correspAction type="assigned" xml:id="i-Q6dyT1PBEiVeHB4AWT1VKq"/>
        <correspContext corresp="i-Q6dyT1PBEiVeHB4AWT1VKq">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-FRAKRPP69noy3esKC6d5me">
            Förslag till riksdagsbeslut
          </head>
          <list style="ol">
            <item xml:id="i-6MaGiPaUL42Y8oQHDvPMvC">
              Riksdagen tillkännager för regeringen som sin mening vad som
              i motionen anförs om vikten av naturskolor.
            </item>
            <item xml:id="i-58wyJycVhGuk12RqXAarVb">
              Riksdagen tillkännager för regeringen som sin mening vad som
              i motionen anförs om att definiera naturskolor på samma sätt som
              teknikcentrum.
            </item>
            <item xml:id="i-N4HAwNLyYmN1fRUAHbtokt">
              Riksdagen tillkännager för regeringen som sin mening vad som
              i motionen anförs om att lärare bör få kunskap om utomhuspedagogik.
            </item>
            <item xml:id="i-Ve4RXFomrcVZi1fhC6ZkFo">
              Riksdagen tillkännager för regeringen som sin mening vad som
              i motionen anförs om behovet av att stärka utomhuspedagogikens
              ställning i läroplanen.
            </item>
            <item xml:id="i-M22cuLe7Timfs9RHfxgSc9">
              Riksdagen tillkännager för regeringen som sin mening vad som
              i motionen anförs om behovet av att sprida kunskap och information
              om naturskolor och utomhus­pedagogik.
            </item>
          </list>
        </div>
        <div type="motContent">
          <head type="h1" xml:id="i-DTf6gkh5udDJsQVaHzqrSa">
            Utomhuspedagogik
          </head>
          <head type="h1" xml:id="i-FBcpGPTvLrRrvZk5ELFnpj">
            Inledning
          </head>
          <p xml:id="i-KxB3Uhh6Cyq2PfYrCdNq4x">
            I skolan låter vi oss alltför ofta begränsas av klassrummets
            fyra väggar. Alla skolämnen kan läras utomhus samtidigt som man
            på det sättet kan stärka elevernas relation till naturen. Lärande
            är inte begränsat till ett rum eller en byggnad. Det behövs ett
            ändrat synsätt där vi inte låter undervisningen i skolan begränsas
            av skolbyggnadens fyra väggar.
          </p>
          <head type="h1" xml:id="i-Uc2qzEq6TfxXgyBGKq3sRd">
            Styrdokumenten
          </head>
          <p xml:id="i-3YmRkw5KVGwwb3zCFpC8P8">
            I läroplanen för den obligatoriska skolan, förskoleklassen och
            fritidshemmen (Lpo 94) sägs att leken och skapande arbete har
            stor betydelse för att elever ska tillägna sig kunskaper. Vidare
            betonas där vikten av trygghet och trivsel i skolmiljön och betydelsen
            av elevernas delaktighet i miljön. Skolan skall också enligt läroplanen
            sträva efter att varje elev visar respekt och omsorg för såväl
            närmiljön som miljön i ett vidare perspektiv. Skolans fysiska
            miljö nämns tyvärr inte så mycket, och där den nämns är det större
            fokus på inomhusmiljön. I läroplanen för förskolan sägs dock att
            barnen bör använda sin närmiljö för att träna och utveckla olika
            sinnen.
          </p>
          <head type="h1" xml:id="i-2Yjawyt5gaK5NoiCX8FyPy">
            Kunskap om skolors och förskolors utemiljöer
          </head>
          <p xml:id="i-2Gb8KmKFUM8ceHcNW9m37B">
            Barnens estetiska miljö är viktig för deras inlärning och utveckling.
            Miljön har betydelse för välmående och koncentrationsförmågan,
            visar flera studier bl.a. av Ann Skantze, Erik Wallin och Birgit
            Cold. I en studie av Urban Bengtson visas att bra förskolemiljöer
            var de som utformats som ett stöd för den pedagogiska verksamheten.
            I Barnsäkerhetsdelegationens slutbetänkande SOU 2003:127 påpekas
            att det i kommunerna saknas en samlad kunskap om vilka utomhusmiljöer
            barn har tillgång till. I en avhandling av Fredrika Mårtensson
            (2004) sägs att det behövs stora ytor med intressant innehåll
            i barns utemiljöer. Sveriges lantbruksuniversitet har varit drivande
            i att uppmärksamma skolors uterum som pedagogisk resurs. Forskare
            vid Alnarp har i projektet Ute på dagis studerat förskolors utemiljöer
            och jämfört ett stads­dagis med gård med ett ur och skurdagis.
            Det visade sig att barnen på ur- och skurdaghemmet hade lägre
            sjukfrånvaro, var starkare i kroppen, hade bättre balansförmåga
            och bättre koncentrationsförmåga. Fantasin stimulerades också
            mer och de lekte lekar i grupper som tog längre tid och var mer
            uthålliga. Liknande resultat finns i andra studier. Det har visat
            sig finnas ett samband mellan hur vi utformar den fysiska miljön
            och själva lärandet även i skolan visar t.ex. Birgit Cold. Många
            (t.ex. Gunnar Löwenhielm, Svend Pedersen, Birgit Cold och Patrick
            Bjurström) visar på betydelsen av att skolan i framtiden utformas
            mer flexibelt där det finns ett mer aktivt samspel mellan arkitektur
            och miljön och lärandet.
          </p>
          <p xml:id="i-VczYW9HA4YpYcuLi5A2ENv">
            I en avhandling av Gunilla Lindholm (1995) Skolgården vuxnas
            bilder, barnets miljö visas att skolgårdar mycket sällan utformas
            med hänsyn till barnets egna föreställningar eller uppfattningar
            av sin miljö. I en studie av Gitz-Johansen m.fl. från 2001 visas
            att barn föredrar platser med buskar, sand, träd m.m. framför
            designade kala platser. Det har visats att barn föredrar naturliga
            klättermaterial framför färdiga klätterställningar och om vikten
            av en varierad skolgård som inbjuder till kreativitet och fantasi
            (Bodil Lindblad 1993). Fysisk aktivitet är positivt för lärandet
            har det visats ett flertal gånger. Gunilla Lindholm studerade
            2001 nio olika skolgårdar och fann att natur och ytstorlek påverkade
            aktiviteten hos barnen.
          </p>
          <head type="h1" xml:id="i-NAavUMpcwZwhRqjzGnttY6">
            Naturskolor
          </head>
          <p xml:id="i-Rk8STEq4S4fQv4twWGhnox">
            Det finns cirka 70 naturskolor i Sverige. Det finns en mängd
            olika varianter av natur­skolor, den som är centrerad till en
            byggnad, ambulerande naturskolor och uppsökande naturskolor. Gemensamt
            är att hjälpa elever utveckla en relation till naturen genom att
            vistas i naturen. Deras devis är att lära in ute. Naturskolorna
            bedriver ett mycket värdefullt arbete som skulle behöva få komma
            alla barn i vårt land till del. Tyvärr så lever många naturskolor
            i en ständigt hotad tillvaro då besparingsdiskussionerna förs
            i kommunerna.
          </p>
          <p xml:id="i-G9SpVLu7XLv9quZBvBNVaM">
            Det är ju tyvärr ofta det viktiga långsiktiga arbetet med våra
            barn som prioriteras bort när kortsiktiga budgetbalanser ska uppnås.
            Det är oerhört viktigt att naturskolorna finns kvar och sprids
            till fler kommuner. Minst lika viktigt är det att den utomhuspedagogik
            som naturskolorna utvecklat sprider sig till lärare i alla vanliga
            skolor. Allt fler skolor arbetar aktivt med utomhuspedagogik och
            förstår vikten av att inte låta skolans verksamhet och undervisningen
            begränsas av fyra väggar.
          </p>
          <p xml:id="i-MqSFnC1vvmUwSHHxfJLYhB">
            Naturskolepedagogik utgår från att naturskolan inte är ett hus,
            utan det är arbetss ättet som är en naturskola. Det är elevernas
            egna upplevelser och sin nes­intryck i naturen som är grunden
            till ett aktivt lärande. Genom att eleverna själva får uppleva
            naturen och undersöka med alla sinnen fås en trygghet och samhörighetskänsla
            med naturen. Det handlar om att upptäcka mångfalden i naturen.
            Att upptäcka och själva förstå sambanden i naturen är en viktig
            del i naturskolans metodik. Kunskapen om naturens kretslopp ger
            en grund för att förstå människan som en del i kretsloppet. Människan
            är en i grunden nyfiken och sökande varelse och naturskolans arbetssätt
            ger aktiva elever.
          </p>
          <p xml:id="i-MsrTsvhHLmsENN6NqQwabC">
            Man bör se över möjligheten att definiera naturskolor på samma
            sätt som teknikcenter, s.k. science centers, och därmed göra dem
            berättigade till statligt stöd på samma sätt. Högskoleverkets
            verksamhetsstöd för teknik och naturvetenskapscentra borde enligt
            benämningen kunna gälla såväl teknikcenter som naturskolor. Det
            skulle hjälpa till att utveckla natur­skolorna och höja deras
            status.
          </p>
          <head type="h1" xml:id="i-YSCf6xiFNG5CfqDmqN6LW6">
            Lärandeprocessen
          </head>
          <p xml:id="i-AWvyi3mndemW68nmdQFik6">
            Lärandet är en aktiv och levande process, där individen själv
            skapar sin kunskap. Den naturvetenskapliga arbetsmetoden med hypoteser,
            undersökningar, resultat och slutsatser är en bra struktur för
            kunskapsinhämtandet. Viktiga ingredienser för lärandet är att
            det är lustfyllt, med en nyfiken och frågande attityd. Regelbunden
            utomhus­erfarenhet i skiftande miljöer, årstider och sammanhang
            leder till bra kunskap. Det kan vara konkreta faktakunskaper som
            fördjupas och ger förståelse. Men kunskap handlar också om färdigheter,
            att t ex hantera håven eller luppen på rätt sätt. En fjärde kunskaps­form
            är förtrogenhet, en dimension av kunskap som är intuitiv och står
            nära de sinn­liga erfarenheterna.
          </p>
          <head type="h1" xml:id="i-L3dPkpohvmwccHjHaKbMm2">
            Utomhuspedagogik
          </head>
          <p xml:id="i-VYVqFbkQnbegj1htin3d2h">
            Det har de senaste åren funnits allt fler projekt där kommuner
            förnyar skolors utemiljöer. Men fortfarande är skolors utemiljöer
            mycket eftersatta med ofta sterilt utformade ytor. Skolgårdar
            med mindre asfalt och mer grönska och spännande miljöer inbjuder
            till lek och rörelse. Så kallade pedagogiska utemiljöer kan vid
            genomtänkt planering användas i alla olika ämnen och ge lust och
            variation åt undervisningen. Skolgården är en viktig och naturlig
            mötesplats för elever. En skolgård bör kunna erbjuda både plats
            för möten och umgänge som plats för avskildhet. Skolans hela närmiljö
            kan och bör tjäna som fält för lärande.
          </p>
          <p xml:id="i-QpsWHwQ5oNPWvF1EL3Yvek">
            Det finns många skäl att skapa grönare mer tilltalande utemiljöer
            för våra skolgårdar samt förskolegårdar. Det är i sig viktigt
            med en bra arbetsmiljö för barn. Det är trevligare och mer tilltalande
            med grönska, planteringar, kojor, klätterträd och stenlabyrinter
            än stora kala asfaltsgårdar. Barns emotionella och sociala utveckling
            gynnas av leken. Och en plats som gynnar lek är i det sammanhanget
            viktig.
          </p>
          <p xml:id="i-AENU3qjrutBZHJkwXWsdGq">
            Det finns också ett värde ur ett mer hälsoorienterat perspektiv.
            För barns hälsa och välbefinnande har utomhusvistelse och rörelse
            en avgörande roll. En gård som stimulerar till rörelse, lek, klättring
            m.m. bidrar till en hälsosam livsstil där daglig rörelse är ett
            naturligt inslag. Med ett fokus på elevernas närmiljö och skolgård
            kan också förståelsen och värnandet om vår miljö i ett vidare
            perspektiv fördjupas. Att aktivt få utforska sin närmiljö leder
            till en djupare förståelse för miljön i stort och ett ansvar för
            vår gemensamma miljö.
          </p>
          <p xml:id="i-QetQaaST8mgXFXZZptrCaE">
            Men det kanske allra viktigaste är den pedagogiska aspekten.
            Arbets­miljön, både ute och inne, påverkar så klart lärandet.
            Att utnyttja skolgården i pedagogiskt syfte öppnar många nya möjligheter.
            I alla ämnen kan man använda sig av denna möjlighet, från uteklassrum
            och vikingaskepp till matte­labyrinter och vattenreningsanläggningar.
            Undervisningen kan förbättras genom att använda utomhuspedagogikens
            stora möjligheter. Det är viktigt att idéer och kunskap om utomhuspedagogik
            sprids till alla skolor och lärare. Genom att mer använda skolornas
            och förskolornas utemiljöer lär sig eleverna också att vara rädda
            om naturen och få insikt i ekologin samtidigt som det leder till
            mer rörelse under skoldagen och ger en trygghet i närmiljön. Förskolebarn
            är ofta hänvisade till den egna gården och dess utformning får
            då stor betydelse.
          </p>
          <p xml:id="i-AuEQBxeJsaU9AmbLfPbmxv">
            Kunskap om utomhuspedagogik borde finnas i all lärarutbildning
            för att ge framtida lärare en beredskap för detta spännande arbetssätt
            som ger stor variation för eleverna.
          </p>
          <p xml:id="i-5hJ91UWQLQVATcuVXtBprF">
            Det är en brist att dagens nationella styrdokument, främst i
            form av läroplaner, ej tar upp vikten av utomhuspedagogikens och
            den yttre miljöns betydelse för barns lärande. Detta bör förstärkas
            för att ge alla barn en möjlighet till ett mer utvecklat lärande
            både inom och utom klassrummets väggar.
          </p>
          <p xml:id="i-J1YxoB1xmoi5w9ovcSd6Yx">
            Myndigheten för skolutveckling bör hjälpa till att på olika sätt
            sprida information och kunskap om naturskolor och utomhuspedagogik
            till skolor och lärare i hela landet. Myndigheten bör vara en
            viktig inspiratör när det gäller utveckling av utemiljön i både
            skolor och förskolor.
          </p>
          <head type="h1" xml:id="i-WPzfRbv57e53VBVvxfxxwR">
            Kunskapsuppbyggnad
          </head>
          <p xml:id="i-J4qRAPGs8tvCAD6nTq9ngM">
            Idag finns viss forskning kring pedagogiska utemiljöer. Det är
            en viktig verksamhet och dess resultat bör föras ut till de avnämare
            som finns i skolans vardag. Idag finns hos SLU deras skapande
            uterum, Ultunas kunskapsträdgårdar och centrum för miljö- och
            utomhuspedagogik i Linköping. Det behövs en fortsatt satsning
            och utveckling av kunskap kring utomhuspedagogik. Det är ocks
            å viktigt att denna kunskap på ett bra sätt implementeras i samhäl
            let.
          </p>
        </div>
        <div type="motSignatures">
          <list>
            <item xml:id="i-Btq6aZmRdizUQXk2yeAqi9" who="i-3GrPnM5KDKuSxfWxymYNoC">
              Mikaela Valtersson (mp)
            </item>
          </list>
        </div>
      </div>
    </body>
  </text>
</TEI>
