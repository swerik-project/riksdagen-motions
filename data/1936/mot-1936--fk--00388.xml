<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1936/mot_1936__fk__388/mot_1936__fk__388-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 388. 5
          </p>
          <p>
            Nr 388.
          </p>
          <p>
            Av herr Bergqvist m. fl., angående ordnandet av den andliga vården
            vid försvarsväsendet.
          </p>
          <p>
            I Kungl. Maj:ts proposition nr 225 föreslås beträffande den andliga
            vården vid försvarsväsendet bland annat, att till densamma skall
            utgå ett till 30,000 kronor förhöjt anslag i enlighet med nu gällande
            bestämmelser, att garnisons- pastorn i Boden erhåller fastare
            ställning samt att i Karlskrona ytterligare en tjänstgörande prästman
            anställes vid marinen. Angående den andliga vården vid försvarsväsendet
            i stort sett har försvars- kommissionen, efter att ha anfört bland
            annat 1934 års kyrkomötes enhälliga uttalande om det oeftergivliga
            behovet av en bättre anordning av denna verk- samhet, uttalat,
            att den icke vill bestrida att en revision av det nu tillämpade
            systemet för den andliga vårdens bedrivande vid försvarsväsendet
            kan bliva nödvändig, samt att därvid vissa synpunkter som av såväl
            1918 som 1926 års sakkuniga framhållits vore förtjänta av beaktande,
            men kommissionen fann denna fråga icke ha så nära samband med
            dess föreliggande uppgifter att den nu borde upptagas till behandling.
            Tre reservanter inom kommissionen på- yrkade en fastare ordning
            och ett kraftigare stöd åt denna verksamhet under framhållande
            av dess stora betydelse och föreslogo i organisatoriskt avseende
            anställande av regementspastorer, anordnande av en central myndighet
            samt anvisande av därtill erforderliga anslag. I yttrande över
            kommissionens förslag ha cheferna för generalstaben, samt- liga
            arméfördelningar och fortifikationen, chefen för kavalleriet och
            kommen- danten vid Bodens fästning helt anslutit sig till de av
            nämnda reservanter anförda synpunkterna, och militärbefälhavarna
            för övre Norrland och på Got- land ha uttalat, att den andliga
            vården vid försvarsväsendet borde ordnas lämpligen genom återinförande
            av regementspastorsinstitutionen. Chefen för generalstaben har
            sålunda framhållit, att den andliga vården borde utökas dels genom
            till tjänst för truppförbanden förordnade svenska kyrkans präster,
            utsedda efter vederbörande truppförbands chefs hörande av domkapitlet
            inom det stift, där förbandet i fråga vore förlagt, dels genom
            fri- villigt arbete, lett antingen av de sålunda förordnade prästerna
            eller av för- bundet Soldaternas vänner. Ett centralråd med säte
            i Stockholm och lydande under diakonistyrelsen borde upprättas
            för att inom försvarsväsendet samman- hålla och leda svenska kyrkans
            arbete, såväl det officiella som det frivilliga, ävensom för att
            handhava och utdela de medel, som genom kollekter, dona- tioner
            0. 8. v. ställas till förfogande. De vid truppförbanden förordnade
            präs- terna borde avlönas av medel ur kyrkofonden. Det frivilliga
            arbetet och cen- tralrådets verksamhet borde ekonomiseras genom
            anslag på fjärde huvud-
          </p>
          <pb facs="riksdagen-motions-pdf/data/1936/mot_1936__fk__388/mot_1936__fk__388-002.pdf"/>
          <p>
            6 Motioner i Första kammaren, Nr 388.
          </p>
          <p>
            titeln. De till förfogande ställda medlen borde fördelas på förslag
            av central- rådet och i proportion till vid truppförbanden föreliggande
            behov. Kungl. Maj:t har utöver vad ovan anförts icke föreslagit
            någon ändring i nu gällande bestämmelser och anser icke att en
            omläggning av verksamheten i fråga bör ske i den riktning, reservanterna
            inom försvarskommissionen före- slagit, men gör i detta sammanhang
            följande uttalande: »Måhända kunna andra vägar beträdas för att
            främja det avsedda syftet, exempelvis genom att när- mare anknyta
            den andliga vården vid försvarsväsendet till församlingsarbetet
            i övrigt på förläggningsorterna. Detta är emellertid en fråga
            som icke låter sig bedömas utan vittgående undersökningar. Åtminstone
            tills vidare torde det nuvarande systemet böra bibehållas». Då
            undertecknade nu vilja föreslå att en utredning i denna sak kommer
            till stånd i samband med försvarsfrågans behandling, sker detta
            således under anknytning i viss mån till vad som anförts i Kungl.
            Maj:ts förevarande pro- position. För att skänka planmässighet
            i fråga om den svenska kyrkans verksamhet för den andliga vården
            vid försvarsväsendet synes oss frågan böra bringas till en ändamålsenlig
            lösning i samband med försvarets omorganisation. Detta synes 088
            böra ske som departementschefen antyder genom en närmare an- knytning
            till församlingsarbetet i övrigt å förläggningsorten och detta
            i huvud- saklig överensstämmelse med de principiella riktlinjer,
            som chefen för general- staben framhållit.
          </p>
          <p>
            Vi tillåta oss därför föreslå, att riksdagen ville besluta att
            hos Kungl. Maj:t begära skyndsam utredning och förslag i ärendet.
            Den andliga vårdens uppgift är djupast och väsentligast det etiskt
            karaktärs- fostrande och religiöst uppbyggande. Den skall dock
            jämväl hava en kulturell uppgift att genom föreläsningar och annan
            bildningsverksamhet giva intellek- tuell lyftning liksom det är
            av vikt, såsom departementschefen framhåller, att »den värnpliktiga
            ungdomen beredes tillfälle att på ett lämpligt och för- ädlande
            sätt använda sin fritid». Verksamheten bedrives dels av svenska
            kyrkan dels av frivilliga organisa- tioner, främst »Soldaternas
            vänner», som gjort en högst betydande insats. Soldathemsverksamheten
            bör framgent stödjas och utvecklas att omfatta alla förband. En
            avsevärd del av det nu utgående anslaget har också använts för
            stödjande av soldathemmen och häri synes oss intet intrång böra
            ske. Gott samförstånd råder mellan den frivilliga verksamheten
            och de regementspastorer, som frivilligt kvarstått i arbetet efter
            regementspastorsinstitutionens upplö- sande 1925 och de präster,
            som i annan ordning deltagit i detta arbete vid förläggningarna.
            Härigenom har i avsevärd mån stadga och enhetlighet i arbetet
            främjats. Militärpastorns uppgift bör vara att i samarbete med
            den frivilliga verksam-
          </p>
          <pb facs="riksdagen-motions-pdf/data/1936/mot_1936__fk__388/mot_1936__fk__388-003.pdf"/>
          <p>
            Motioner i Första kammaren, Nr 388. 7
          </p>
          <p>
            heten förestå den av svenska kyrkan bedrivna andliga vården vid
            förlägg- ningen i dess olika förgreningar. Vid en utredning synes
            oss följande synpunkter böra beaktas:
          </p>
          <p>
            1. Militärpastorer — eller om det traditionsmättade namnet regementspastorer
            anses böra bibehållas även efter en genomgripande omläggning av
            deras ställning — må förordnas på kortare tid, exempelvis 3 år,
            av biskopen i vederbörande stift efter hörande av vederbörande
            truppförbandschef. Till regementspastor må förordnas för uppgiften
            särskilt kvalificerade, helst yngre prästmän, vilka i regel också
            hava församlingstjänst. Den andliga vården vid militärförläggningen
            bör nämligen stå i samband med försam- lingsvården i övrigt å
            förläggningsorten. . Sådant förordnande må kunna lämnas åt samma
            prästman för flera förband på samma plats eller, där det på grund
            av kortare avstånd är möjligt, på närbelägna platser. . Åt Svenska
            Kyrkans Diakonistyrelse må allt fortfarande anförtros upp- giften
            att sammanhålla och leda svenska kyrkans ifrågavarande arbete,
            såväl det officiella som det frivilliga, ävensom att handhava
            och fördela de medel, som ställas till förfogande för verksamheten.
            Diakonistyrelsen må i likhet med vad nu är förhållandet för denna
            upp- gift tillsätta ett särskilt utskott, vilket generalstabschefen
            föreslår skola kallas »Centralrådet», i vilket plats bör beredas
            för representanter för rege- mentspastorerna, för militära befattningshavare
            och för den frivilliga verk- samheten genom soldathemmen. . Redan
            i fredstid bör en väl genomtänkt plan med väsentligt utökat antal
            militärpastorer vara ordnad för att träda i funktion vid mobilisering,
            då regementspastorerna böra bliva fastare knutna till den militära
            tjänsten. . Arvoden till regementspastorerna må utgå ur kyrkofonden.
            . Anslaget till den andliga vården, som utgår å försvarsdepartementets
            budget, må såsom hittills utgå till det frivilliga arbetet samt
            utanordnas dels till vederbörande truppförbandschefer, dels till
            »Soldaternas vänner», dels till de olika soldathemmen. Kostnaderna
            för »centralrådet» må jämväl bestridas av anslaget till den andliga
            vården. Detta synes också böra äga ett anslag till sin disposition
            för att kunna främja utvecklingen av den verksamhet, som kan bliva
            denna centralorganisation anförtrodd och där man förväntar, att
            den skall taga initiativ och lämna stöd, där så kräves. Anslaget
            bör därför höjas med därför nödigt belopp. Anslaget bör såsom
            departementschefen anför »liksom hittills icke be- lastas med
            avlöningar och arvoden åt de ecklesiastika befattningshavarna,
            vilka upptagas å vederbörande personalstater». Till dessa böra
            räknas garnisonspastor i Boden, garnisonspastor i Karls-
          </p>
          <pb facs="riksdagen-motions-pdf/data/1936/mot_1936__fk__388/mot_1936__fk__388-004.pdf"/>
          <p>
            8 Motioner i Första Kammaren, Nr 388.
          </p>
          <p>
            borg och tjänsteinnehavare vid marinen, i överensstämmelse med
            Kungl. Maj:ts förslag. Härordningen måste vara fastställd innan
            kostnaderna kunna beräknas för ordnandet av den av svenska kyrkan
            bedrivna andliga vården och därmed den erforderliga höjningen
            av kyrkofondens utgift för de vid försvarsvä- sendet förordnade
            prästmännen. Framställning i ärendet torde därför också böra göras
            till kyrkomötet.
          </p>
          <p>
            Vi tillåta oss föreslå, att riksdagen ville besluta att hemställa
            till Kungl. Maj:t, att Kungl. Maj:t skyndsamt måtte efter verkställd
            utred- ning vidtaga åtgärder för ordnandet av den andliga vården
            vid försvarsväsendet i samband med försvarets omorganisa- tion
            i enlighet med vad härovan anförts.
          </p>
          <p>
            Stockholm den 20 april 1936.
          </p>
          <p>
            0. Bergqvist. Carl Lindmark. P. Sandström.
          </p>
          <p>
            Victor Pettersons Bokindustriaktiebolag, Stockholm 1936
          </p>
        </div>
      </div>
    </body>
  </text>
</TEI>
