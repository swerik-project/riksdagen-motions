<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UU-00008">
  <teiHeader>
    <fileDesc>
      <titleStmt>
        <title>med anledning av skr. 2010/11:105 Berättelse om verksamheten i Europeiska unionen under 2010</title>
        <author corresp="i-9KG7jeGdkJDsSQQb3gKA2U">av Urban Ahlin m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2010/11:105 Berättelse om verksamheten i Europeiska unionen under 2010</title>
          <idno type="rdwebb">GY02U8</idno>
          <rs type="number">U8</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GY02U8/text</ref>
          <ref type="dokument_url_html">http://data.riksdagen.se/dokument/GY02U8</ref>
          <ref type="dokumentstatus_url_xml">http://data.riksdagen.se/dokumentstatus/GY02U8</ref>
          <ref type="doc">http://data.riksdagen.se/fil/9ED1CA29-7185-4EEA-BD89-1DE777F2D8EE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9KG7jeGdkJDsSQQb3gKA2U</idno>
            <name>Urban Ahlin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GsygH5UJM18UkfLBHFkVdD</idno>
            <name>Kent Härstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Bmi9XXt8ni373cdiv3K6qx</idno>
            <name>Kenneth G Forslund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RZNwwHohbyBgLVVG4Dy1Bj</idno>
            <name>Carin Runeson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3YAEMbZXswzuyekFnSxXSF</idno>
            <name>Olle Thorell</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TFEhP5kuKnTgSAW6TY8VCv" type="basedOn"/>
        <correspContext corresp="i-TFEhP5kuKnTgSAW6TY8VCv">
          <ref>Regeringsskrivelse 2010/11:105</ref>
        </correspContext>
        <correspAction xml:id="i-8KXFAnjDUzxGrvThbEdN6Q" type="signed"/>
        <correspContext corresp="i-8KXFAnjDUzxGrvThbEdN6Q">
          <note type="signatory" corresp="i-9KG7jeGdkJDsSQQb3gKA2U"/>
          <note type="signatory" corresp="i-8Nio1rUw3hSjL6pvCGw22Y"/>
          <note type="signatory" corresp="i-GsygH5UJM18UkfLBHFkVdD"/>
          <note type="signatory" corresp="i-Bmi9XXt8ni373cdiv3K6qx"/>
          <note type="signatory" corresp="i-RZNwwHohbyBgLVVG4Dy1Bj"/>
          <note type="signatory" corresp="i-3YAEMbZXswzuyekFnSxXSF"/>
        </correspContext>
        <correspAction xml:id="i-4LECy1sk4rdGm2AcLwuLKU" type="referral">
          <date when="2011-04-05"/>
        </correspAction>
        <correspAction xml:id="i-S3bEmw863Xo3Cg2Un2ou4h" type="dismissal">
          <date when="2011-04-01"/>
        </correspAction>
        <correspAction xml:id="i-6o8zL26MbCMd7zYgFGn6Re" type="dismissal">
          <date when="2011-04-01"/>
        </correspAction>
        <correspAction xml:id="i-5hc4a3aaA4aDWc4q4euxuR" type="submission">
          <date when="2011-03-31"/>
        </correspAction>
        <correspAction xml:id="i-QbUJHPgyoJkbXQBRzncjxC" type="transfer">
          <date when="2011-03-30"/>
        </correspAction>
        <correspAction xml:id="i-EfAFpMEhgrgFji9U4Wc77M" type="assigned"/>
        <correspContext corresp="i-EfAFpMEhgrgFji9U4Wc77M">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-dJAPoC49uz5afMrRuT2Q4">
            Förslag till riksdagsbeslut
          </head>
          <list style="ol">
            <item xml:id="i-N3ucoKE3bxuKSxiG1uRvqt">
              Riksdagen tillkännager för regeringen som sin mening vad som
              anförs i motionen om EU som utrikespolitisk aktör.
            </item>
            <item xml:id="i-XaBrC4fMFDx8TgKgGtPW5">
              Riksdagen tillkännager för regeringen som sin mening vad som
              anförs i motionen om ekonomiska och finansiella frågor.
            </item>
            <item xml:id="i-UMqGRJVUfqjRkuq1qBM9Qz">
              Riksdagen tillkännager för regeringen som sin mening vad som
              anförs i motionen om att stödja kommissionens vidare utredning
              av en transaktionsskatt.
            </item>
            <item xml:id="i-7Y5tGA2Ctwvu1b83jtdxox">
              Riksdagen tillkännager för regeringen som sin mening vad som
              anförs i motionen om att Sverige inom EU och OECD noga bör följa
              hur informationsutbytesavtalen fungerar i praktiken och verka
              för förbättringar av OECD:s standardavtal.
            </item>
            <item xml:id="i-9MYdgyfmbaKHo9TgVVhd5w">
              Riksdagen tillkännager för regeringen som sin mening att Sverige
              inom EU och OECD ska verka för en mer multilateral ansats i skatteavtalsarbetet
              för att hjälpa utvecklingsländerna att också få del av dolda tillgångar
              genom informationsutbyte.
            </item>
            <item xml:id="i-4PNPDFWS4pxEwpL6z8rdtZ">
              Riksdagen tillkännager för regeringen som sin mening vad som
              anförs i motionen om kampen mot människohandel och prostitution.
            </item>
            <item xml:id="i-QKXGtk2Kh9vedydNnj7YpW">
              Riksdagen tillkännager för regeringen som sin mening vad som
              anförs i motionen om ett gemensamt europeiskt asylsystem.
            </item>
            <item xml:id="i-FZLh5AMmFFCLNjnTha8oUc">
              Riksdagen tillkännager för regeringen som sin mening vad som
              anförs i motionen om att konkurrera med kompetens och inte med
              låga löner.
            </item>
            <item xml:id="i-5q4rp88Jb7YmPZuYRCmDfF">
              Riksdagen tillkännager för regeringen som sin mening vad som
              anförs i motionen om patientrörlighetsdirektivet.
            </item>
            <item xml:id="i-HH4zuTjTu6qt61b8Ccug8j">
              Riksdagen tillkännager för regeringen som sin mening vad som
              anförs i motionen om miljön.
            </item>
            <item xml:id="i-dXatVMc6FHj4gzMSpiFP5">
              Riksdagen tillkännager för regeringen som sin mening vad som
              anförs i motionen om digitalisering av biografer.
            </item>
            <item xml:id="i-XqzAPVEjyUMh7iVYkDHMui">
              Riksdagen tillkännager för regeringen som sin mening vad som
              anförs i motionen om ramprogrammet Media 2007 (20072013).
            </item>
          </list>
        </div>
        <div type="motContent">
          <head xml:id="i-P4MFvQhHdp6uQcZFH1aFLF" type="h1">
            Motivering
          </head>
          <p xml:id="i-WhTonREB42Pf5tmJZA8HiA">
            Socialdemokraterna vill att EU i grunden ska vara ett mellanstatligt
            samarbete, där vi tillsammans med de andra medlemsstaterna kan
            lösa problem som kräver gemensamma lösningar.
          </p>
          <p xml:id="i-4vsbXaNsDbqYp6GzBogPVm">
            Socialdemokratisk politik handlar alltid om att möjliggöra för
            människor att forma sitt eget liv. När krisen rullar fram, jobben
            hotas, välfärden försämras och klyftorna mellan människor ökar
            drabbar det oss alla. Människor och utveckling hålls tillbaka;
            jobb och välfärd går förlorade.
          </p>
          <p xml:id="i-H3RkjieWBWwqFfPUNJmCpW">
            EU behövs också som en kraftfull aktör på den världspolitiska
            arenan för global fred och säkerhet, för mänskliga rättigheter
            samt för ökad solidaritet och demokrati. EU kan med sin politik
            för bistånd, handel, migration, jordbruk och klimat påverka hela
            världens utveckling.
          </p>
          <p xml:id="i-JYizU6mMTHokgHMTWcvdEV">
            Därför gäller våra mål om fler jobb, ett hållbart klimat och
            en solidarisk politik både för Sverige och för Europa. Därför
            är konflikten mellan oss och de borgerliga partierna densamma
            här hemma som i Europa. Vi socialdemokrater sätter alltid människan
            främst.
          </p>
          <p xml:id="i-CxtNFyzqngM5JBMU5oRsfu">
            När världen är osäker är det viktigt med ansvarstagande och samarbete.
            Inget land kan i dag stå ensamt. I kampen mot arbetslöshet, finans-
            och klimatkris, brottslighet och konflikter blir vi starkare tillsammans
            än var och en för sig. I en värld som blir alltmer gränslös behöver
            demokratin bryta igenom för att påverka globalt.
          </p>
          <p xml:id="i-5EFhKP22gxYmVbrUShGKkV">
            Ett väl fungerande EU kan bidra till att Sverige växer sig starkare
            och tryggare. Det kräver att EU arbetar med rätt saker. Så är
            det inte alltid i dag. Många beslut om vår framtid lämpar sig
            inte för beslut i Bryssel. EU måste bli spetsigare, öppnare och
            mer demokratiskt. Politikens makt ska öka i förhållande till juridiken.
          </p>
          <p xml:id="i-KKVn8azg28q3eQhB1o3PQM">
            Företagens frihet på EU:s inre marknad får aldrig användas på
            bekostnad av principen om ekonomisk, social och miljömässig hållbarhet.
            Dessutom måste EU bättre spegla det faktum att hälften av Europas
            befolkning består av kvinnor.
          </p>
          <p xml:id="i-QY9iMWwY9JvSaQDUR4qi5G">
            Sverige och Europa behöver inte mer av borgerlig politik. Ökad
            orättvisa är inte lösningen på de utmaningar vi står inför. Det
            handlar om ditt jobb, din lön och dina villkor på arbetsmarknaden.
            Det handlar om klimatkrisen och global solidaritet.
          </p>
          <head xml:id="i-9y1YTKgQZAhRaiJKyjiLgu" type="h2">
            EU som utrikespolitisk aktör
          </head>
          <p xml:id="i-QFgw7d1fAoK7erardewe4v">
            EU har en viktig roll att spela i världen, och EU:s gemensamma
            utrikespolitik är en mycket viktigt del av EU-samarbetet. Grunden
            för den gemensamma utrikespolitiken är strävandet efter gemensamma
            ståndpunkter. Det är långt ifrån alltid som det är lätt att skapa
            enighet mellan 27 medlemsländer och ibland är det trots omsorgsfulla
            försök omöjligt. Ändå är det viktigt och värdefullt att fortsätta
            arbetet inom EU och ständigt söka enighet om utrikespolitiken.
          </p>
          <p xml:id="i-QMou6aJ9y1dyhNaSvRk8Ur">
            Vetorätten på utrikespolitikens område måste gälla även i fortsättningen.
            Ytterst bidrar den till att utveckla gemensamma ståndpunkter inom
            EU, och när EU väl kan agera enat innebär det en betydande styrka
            på den internationella scenen. Sverige ska vara pådrivande i EU:s
            utrikespolitiska arbete. EU-medlemskapet är vare sig en ursäkt
            eller ett skäl till svensk tystnad på den internationella scenen.
            Sverige ska naturligtvis i största möjliga mån eftersträva enighet
            inom EU, men går inte enighet att uppnå måste Sverige alltid vara
            berett att hävda sin uppfattning. Sverige har historiskt varit
            ett land som trots sin mindre storlek har spelat en stor roll
            i den internationella debatten. Genom att i dag agera tillsammans
            med övriga EU-länder kan vår utrikespolitik få den tyngd som ett
            gemensamt EU-agerande ger.
          </p>
          <p xml:id="i-PdhxkygWK5B9xxGtsRyvAp">
            I Nordafrika har människorna fått nog av förtryck, maktmissbruk,
            fattigdom och korruption. Deras rop på mänsklig värdighet har
            nått hela världen.
          </p>
          <p xml:id="i-QyL7ZNeqfR87pDEcnJimgb">
            EU och USA har låtit kortsiktiga intressen om stabilitet överskugga
            behoven av demokrati och mänskliga rättigheter. Vissa av arabvärldens
            regimer har hållits under armarna i utbyte mot att de hållit tillbaka
            extremistiska krafter, begränsat flyktingströmmar och garanterat
            stabilitet. Den politiken har varit kontraproduktiv.
          </p>
          <p xml:id="i-RyYq8ez5K9LXupvBZngGFj">
            Om EU och USA i stället hade främjat demokrati och mänskliga
            rättigheter, hade man stöttat verklig och hållbar stabilitet och
            utveckling.
          </p>
          <p xml:id="i-3onTn51F2yPD8Pu3vAV3dj">
            Medelhavet är Europas Rio Grande. Det är det vatten som skiljer
            européernas välstånd från nordafrikanernas fattigdom och brist
            på demokrati. Det är det vatten där fattiga och desperata människor
            omkommer i tusental när de i rangliga farkoster försöker ta sig
            över till en bättre framtid.
          </p>
          <p xml:id="i-N1zuwYzQywNE6mmCZMSPQ7">
            Denna välståndsklyfta är inte långsiktigt hållbar. EU har byggt
            murar och ökat gränsbevakningen i stället för att bidra till att
            länderna i dess södra grannskap demokratiseras och att social
            och ekonomisk utveckling kommer dessa länders befolkningar till
            del.
          </p>
          <p xml:id="i-UDCCi8gBMjtmwbvwEGAbfK">
            EU måste nu visa i handling att man står upp för de värderingar
            som utgör unionens fundament. De olika samarbetsavtal som EU har
            med länderna i regionen innehåller tydliga krav på demokratisk
            utveckling och respekt för mänskliga rättigheter. Socialdemokraterna
            anser att det är hög tid att dessa krav inte bara får plats i
            högtidstalen utan också i det praktiska arbetet.
          </p>
          <p xml:id="i-JT8M586yrsQHZyxsk3w1bA">
            Västsahara måste få sin självständighet. Socialdemokraterna vill
            verka för att Sverige och EU erkänner Västsahara. Folkrätten ska
            alltid respekteras, också i avtal som rör naturresurser, t.ex.
            fiske.
          </p>
          <p xml:id="i-J5vJnLigMY6qn3k8ogoyH2">
            EU måste stödja länderna i Nordafrika i deras arbete med att
            upprätta en fungerande rättsstat, att bekämpa korruptionen, att
            få fungerande demokratiska institutioner, fria medier och bidra
            med de resurser som krävs för att kunna genomföra fria och rättvisa
            val.
          </p>
          <p xml:id="i-46pTefLV82AcrShsvqVj2H">
            Politiska reformer står självklart i centrum för utvecklingen
            i de nordafrikanska länderna, men Socialdemokraterna menar samtidigt
            att ekonomisk och social utveckling är avgörande för möjligheten
            att skapa en övergång till ett hållbart demokratiskt samhälle.
            Den unga befolkningen, där en mycket stor del är arbetslös, måste
            kunna känna framtidshopp.
          </p>
          <p xml:id="i-95M94haSrKLwCqXcyro7b3">
            Socialdemokraterna menar att EU kraftfullt bör arbeta med att
            uppfylla de löften som gavs redan under 90-talet om att låta länderna
            ingå i EU:s frihandelsområde. Det är dessutom nödvändigt att den
            gemensamma jordbrukspolitiken i EU reformeras på ett sätt som
            gör att bönderna i Nordafrika kan sälja sina produkter inom EU.
            EU kan genom borttagande av tullhinder och reformerad jordbrukspolitik
            stödja en ökad handel som är nödvändig för att välstånd och utveckling
            också ska komma nordafrikanerna till del.
          </p>
          <p xml:id="i-Hp6eRzd1J214kdSBuiz8F4">
            Socialdemokraterna menar också att EU bör lägga stor vikt vid
            att underlätta för kontakter och utbyte mellan människor, exempelvis
            genom ökat studentutbyte.
          </p>
          <p xml:id="i-EjMgBQdCh4ebKT62Ah9vSq">
            Nordafrikas kvinnor har intagit gator, torg och bloggar som en
            självklar del i kampen för frihet. Dock är kvinnors ställning
            i många arabländer oerhört eftersatt. Bristen på kvinnors delaktighet
            och inflytande i samhället utgör ett stort hinder mot utveckling
            i denna del av världen. Stödet till demokratiprocesserna måste
            bygga på insikten om vikten av kvinnors roll och deltagande.
          </p>
          <p xml:id="i-G7BywPXtSxZFYPrMozMSkF">
            Israels ockupation av palestinska områden kränker folkrätten
            och palestinierna dagligen. Det palestinska folket har drabbats
            hårt av denna konflikt, liksom den israeliska befolkningen. Denna
            konflikt har också konsekvenser för säkerheten i hela regionen
            och därmed för hela världen.
          </p>
          <p xml:id="i-RivqmvvCWUHK2dVASDe9YH">
            Socialdemokraterna tror på en framtid med två fria, livskraftiga
            och demokratiska stater som lever sida vid sida inom säkra och
            erkända gränser. Israel måste upphöra med ockupationen av palestinska
            områden, illegala bosättningar och byggandet av muren på ockuperad
            mark. Blockaden av Gaza måste upphöra. Israel, som den starkare
            parten i konflikten, har ett särskilt ansvar. Alla palestinska
            grupperingar måste ta avstånd från terrorhandlingar.
          </p>
          <p xml:id="i-3RsJrvZqP2kE64mVBjBBRu">
            Världssamfundet måste föra en dialog med alla relevanta parter
            i konflikten, även med dem vars värderingar vi inte delar.
          </p>
          <p xml:id="i-SfmhR4ABMVzkVGVWxW8xrr">
            Israel fortsätter att bygga ut bosättningarna trots omvärldens
            protester. Bosättningarna på ockuperad mark utgör nästan hälften
            av Västbankens yta. EU måste vidta åtgärder för att bekämpa dessa
            folkrättsligt illegala bosättningar. Produkter från illegala bosättningar
            ska inte behandlas på samma sätt som produkter från Israel. Det
            är dock svårt för konsumenterna att veta om en vara kommer från
            en bosättning eller inte. Sverige bör därför kräva en tydligare
            ursprungsmärkning.
          </p>
          <p xml:id="i-HPr64inmyRudM7qnBJtqUf">
            Frågan om Östra Jerusalem är en av de mest komplicerade och betydelsefulla
            att hantera inom fredsprocessen. EU och Sverige bör tydliggöra
            sin politik genom konkreta handlingar som exempelvis att driva
            på för att PLO ska kunna inrätta en representation i Östra Jerusalem,
            hålla möten mellan höga palestinska och europeiska företrädare
            i Östra Jerusalem, verka för att europeiska turistorganisationer
            inte gynnar bosättningar och inte delta i israeliska möten som
            hålls inne i Östra Jerusalem. EU och Sverige bör fortsätta framhålla
            att vi ser det som naturligt att Östra Jerusalem blir huvudstad
            i ett framtida fritt Palestina.
          </p>
          <p xml:id="i-TGwKSeWHb5UK4wFpDCK8v1">
            Sverige bör öka sitt stöd till den demokratiska oppositionen
            i Burma samt ställa sig bakom de krav som finns på en undersökningskommission
            som ska utreda om juntan gjort sig skyldig till brott mot mänskligheten.
            När EU nästa gång ska behandla frågan om sanktioner mot Burma
            bör Sverige driva att EU fortsatt ska pressa Burmas regim till
            demokratiska förändringar. Inte förrän alla politiska fångar släppts
            kan en diskussion om en förändring av sanktionerna inledas. Sverige
            bör även ställa krav på att NLD i Burma får legal status och erkänna
            Aung San Suu Kyis ledande roll i arbetet för ett demokratiskt
            Burma.
          </p>
          <p xml:id="i-FdFPUnBinYSYhz2bk7J5aM">
            Europeiska unionen har haft och har som sitt främsta syfte att
            omöjliggöra krig i Europa. Samtidigt som krig omöjliggjorts mellan
            medlemsländerna har den europeiska kontinenten inte besparats
            krig. Balkan har skakats av år av stridigheter, och nyligen har
            vi kunnat se väpnade strider i Kaukasus. Samtidigt finns i EU:s
            grannskap ett antal s.k. frusna konflikter, exempelvis Transnistrien
            och Nagorno-Karabach.
          </p>
          <p xml:id="i-4YJCaDTrY1GD6xVQmSYeYo">
            För att EU:s fredsskapande förmåga ska kunna bidra till målet
            om en europeisk kontinent utan krig måste processen att ta in
            nya medlemmar fortsätta. Alla europeiska länder som möter kraven
            på medlemskap ska kunna bli EU-medlemmar.
          </p>
          <p xml:id="i-VTL3W2HhgNCa5pMdRJ36ER">
            Tyvärr har en förfärande utvidgningströtthet börjat göra sig
            gällande inom EU. För oss socialdemokrater är det är viktigt att
            slå fast att utvidgningen av EU är den största framgången på Europas
            kontinent. Turkiets framtida medlemskap är en mycket omdiskuterad
            fråga i många europeiska länder. För oss socialdemokrater har
            inställningen alltid varit att det inte är frågan om om Turkiet
            kan bli medlem utan när. Detta när avgörs av hur snabbt Turkiet
            klarar att uppfylla de kriterier som krävs för ett medlemskap.
            Vi ser ett framtida turkiskt EU-medlemskap som viktigt inte minst
            med tanke på hur det skulle främja rättigheterna för kurder och
            andra folkgrupper.
          </p>
          <p xml:id="i-TftFD2njCG8Cs2tsnqtage">
            EU:s utvidgning har varit framgångsrik och Socialdemokraterna
            stöder en fortsatt utvidgning. Den har främjat demokratisk och
            ekonomisk utveckling. Sverige bör stödja nödvändiga reformer i
            Turkiet och de andra kandidatländerna för att de ska kunna bli
            EU-medlemmar när de vill och när de uppfyller de uppställda kriterierna.
          </p>
          <p xml:id="i-5FapiGemWPLMNZKkmbBnLv">
            Ett framtida EU-medlemskap för länderna på Balkan är det kanske
            viktigaste verktyget för försoning, stabilitet och utveckling.
            Socialdemokraterna stöder länderna på Balkan i deras strävan mot
            ett EU-medlemskap och välkomnar att Island har påbörjat vägen
            mot ett EU-medlemskap.
          </p>
          <p xml:id="i-Gw4CCxruEwojy8XBet2Jo3">
            EU måste på allvar investera resurser, tid och kraft i det östliga
            partnerskapet som arbetar för en integration av länder som Ukraina,
            Moldavien, Georgien, Vitryssland, Azerbajdzjan och Armenien. Samarbetet
            innebär konkret integration. Bland annat ska det leda till ökad
            rörlighet för människor mellan våra länder och tillväxt i handel.
            Det östliga partnerskapet är ett viktigt verktyg för ett starkare
            EU-engagemang i regionen. Nu är det dock dags att gå från högtidstal
            till konkret handling i detta arbete.
          </p>
          <p xml:id="i-UgbyGxzysJq2H4Rv85cn1w">
            I Vitryssland har det under de senaste åren tagits små, positiva
            steg i demokratisk riktning, men denna utveckling fick ett brutalt
            slut när den vitryska regimen hårdhänt slog ned oppositionen i
            samband med presidentvalet i december.
          </p>
          <p xml:id="i-RuEUmd9HQwynSdPHgZEUNi">
            Reseförbud och sanktioner mot Lukasjenko och hans närmaste krets
            är motiverade åtgärder. Den stora utmaningen är emellertid att
            möjliggöra för den vitryska befolkningen att närma sig Europa
            och den vägen så demokratiska frön i det vitryska samhället.
          </p>
          <p xml:id="i-M8UtdjvFNSi9Kdxgf3QGfE">
            EU:s visumpolitik är kontraproduktiv. Med krångliga regler och
            höga avgifter är det färre vitryssar i dag som reser över gränserna
            än tidigare. Sverige bör snarast avskaffa viseringsavgifterna
            för medborgare i de länder som ingår i Östliga partnerskapet.
            Vitryssarna känner sig inte bara innestängda av regimen, de känner
            sig också utestängda av EU.
          </p>
          <p xml:id="i-GyQtFUiLgE8PhgYbekgAjT">
            Europas länder är i varierande grad destinationsländer, transitländer
            och ursprungsländer för människohandlarna. För att garantera och
            skydda de mänskliga rättigheterna i medlemsstaterna krävs gemensamma
            lösningar på samhällsproblem som människohandel för sexuella ändamål.
            Europarådets konvention mot människohandel var ett viktigt steg
            i kampen mot människohandel. Men ännu har EU inte påbörjat arbetet
            för ratificering och verkar heller inte i dag för medlemsstaters
            anslutning. EU bör utan vidare dröjsmål ratificera Europarådets
            konvention mot trafficking.
          </p>
          <p xml:id="i-Gio2udtGaKZbMggooy7SaE">
            Vi måste öka EU:s förmåga i det globala samarbetet så att unionen
            kan vara en progressiv och säkerhetsskapande kraft, inte minst
            i Förenta nationerna.
          </p>
          <p xml:id="i-GN69rgJ2ZbAFCqGW5M4XB7">
            EU:s snabbinsatsstyrkor där Sverige bidragit genom den nordiska
            stridsgruppen (NBG) har skapats för att avhjälpa kriser och humanitära
            nödlägen. Stridsgrupperna ska kunna sättas in i en konflikts inledningsfas
            och förberedas för en mer omfattande internationell insats eller
            i bästa fall med egen förmåga avstyra konflikten. Det finns dock
            anledning att se över hur användbar och kostnadseffektiv denna
            modell är. EU:s snabbinsatsstyrkor har hittills aldrig använts.
          </p>
          <p xml:id="i-EhhFT55tN7adTCFhcEEojT">
            EU kan vara en viktig aktör i nedrustningsarbetet. Sverige bör
            vara en pådrivande kraft i EU-kretsen för att unionen ska ta steg
            framåt. För att kunna vara en sådan kraft måste Sverige självt
            vara en föregångare. I en värld som upprustar alltmer behövs aktiva
            röster för nedrustning. Det är därför bekymmersamt att regeringen
            varit så passiv på nedrustningsområdet. Exempelvis har man ännu
            inte ratificerat klusterkonventionen. Sverige bör ratificera den
            å det snaraste.
          </p>
          <p xml:id="i-CLKTkVXJS21dKdZq3n78ib">
            EU och dess medlemsstater är världens största biståndsgivare,
            och detta har också en stark påverkan på vår omvärld. Genom olika
            samarbeten med de länder som finns i EU:s geografiska närområde
            kan EU arbeta för att skapa en utveckling som gör att skillnaden
            mellan innanför och utanför EU:s gräns blir mindre än i dag. Genom
            ett solidariskt handlande kan EU bidra inte bara till välstånd
            och utveckling inom EU utan också till välstånd och utveckling
            i hela världen. Sverige ska vara pådrivande för att andra länder,
            inte minst EU-länderna, ska höja sitt bistånd minst upp till FN:s
            mål på 0,7 % av BNI. Vi vill att återkopplingen av EU:s bistånd
            förbättras. Det skulle öka kunskapen om EU:s verksamhet på området,
            vilket är särskilt viktigt då det gäller en så stor aktör. EU:s
            länder är tillsammans världens största biståndsgivare, och unionen
            ska vara en pådrivande aktör för att uppnå FN:s millenniemål.
            För att det ska lyckas krävs att mer av EU-biståndet fokuseras
            på fattigdomsbekämpning och att EU:s olika politikområden samordnas
            bättre för hållbar utveckling. EU:s jordbrukspolitik är ett exempel
            på områden som måste reformeras i enlighet med detta.
          </p>
          <head xml:id="i-F9w4CxfajLBs15pSZTNoXw" type="h3">
            Ekonomiska och finansiella frågor
          </head>
          <p xml:id="i-JEWxu7ho3yBg6pE4DrkP6r">
            Hösten 2008 kollapsade de internationella finansiella marknaderna.
            Finanskrisen drev fram en utveckling inom Europasamarbetet för
            att skärpa regleringen och tillsynen av finanssektorn. Den finansiella
            krisen utlöste också en statsfinansiell kris i flera europeiska
            länder. Den statsfinansiella krisen har visat att det existerande
            systemet är otillräckligt. Europasamarbetets verktygslåda behöver
            kompletteras med mer robusta verktyg som kan garantera den gemensamma
            valutans långsiktiga stabilitet. En del åtgärder har redan vidtagits.
            Bland annat har det träffats en uppgörelse om en tillfällig europeisk
            finansiell stabiliseringsmekanism. Men diskussionen har gått vidare
            och nu diskuteras ökad EU-styrning och -samordning av den ekonomiska
            politiken. En del förslag är av en sådan karaktär att de i grunden
            förändrar EU:s karaktär. Bland annat har det presenterats förslag
            som innebär att EU får inflytande över nationell lönebildning
            och pensionsåldern i olika länder. Det är fel väg att gå. Socialdemokraterna
            menar att Sverige ska driva fem principer inom EU:
          </p>
          <head xml:id="i-LpQXogtYkikWzakxSHQx5b" type="h4">
            1. Den nationella kompetensen ska värnas
          </head>
          <p xml:id="i-BCA6zUNA8n5yCRWnHzZdKX">
            Det är centralt att den nationella kompetensen och subsidiaritetsprincipen
            värnas såsom den är formulerad i Lissabonfördraget. Metoden som
            bör användas för att stärka samordningen av den ekonomiska politiken,
            förbättra konkurrenskraften och öka sysselsättning och välfärd
            är i första hand den öppna samordningsmetoden. Vi är positiva
            till offentliga redovisningssystem, till att statistik och prognoser
            görs jämförbara. Men den nationella kompetensen och enskilda länders
            olika politiska mål och avvägningar vad gäller sysselsättning,
            social välfärd och olika arbetsmarknadsmodeller måste respekteras.
            EU­kommissionen ska bl.a. inte kunna påverka den nationella lönebildningen.
          </p>
          <head xml:id="i-TtjxevbRAz9tDY3LUg74zr" type="h4">
            2. Ett samlat EU samarbete ska värnas
          </head>
          <p xml:id="i-S9NTgyuaC2zQuPyRJiSWGu">
            EU är en samlad union. Ibland kan det krävas att samarbete utformas
            inom områden där inte alla länder deltar. EU-fördraget innehåller
            också regler får sådant s.k. förstärkt samarbete. Men också ett
            sådant samarbete ska präglas av att alla EU-länder får ha synpunkter
            på samarbetet och att alla EU-länder har möjlighet att delta.
            Utvecklingen där EU delas upp i ett A-lag och ett B-lag ska motverkas.
          </p>
          <head xml:id="i-HRm5LGrwAAdLsXr2ukVacU" type="h4">
            3. Ökad sysselsättning ska ha högsta prioritet
          </head>
          <p xml:id="i-X99JAeV8TffnRav9cztoi">
            Vid det extra toppmötet i Lissabon, i mars 2000, slogs det fast
            att ett av Europeiska unionens övergripande mål ska vara full
            sysselsättning. Sverige bidrog aktivt till att dessa mål infördes.
            Men trots massarbetslöshet på många håll inom Europa har sysselsättningsfrågan
            kommit i skymundan. Insatser för att skapa statsfinansiell stabilitet
            måste kombineras med tillväxt- och sysselsättningsskapande åtgärder.
            Den statsfinansiella krisen får inte bli en ursäkt för passivitet
            inför arbetet för fler jobb och förbättrade villkor för löntagarna.
            Vi vill se ökat samarbete för att stärka konkurrenskraften genom
            en ökad sysselsättning. Nya jobb och ökad sysselsättning skapas
            genom exempelvis investeringar i kunskap, utbildning och ny miljövänlig
            teknik.
          </p>
          <head xml:id="i-6aPrBKmpmTFEqnkpkPfLBh" type="h4">
            4. Förstärkt reglering av finanssektorn
          </head>
          <p xml:id="i-2iHuGb35E1JtwaiWVEqTUm">
            Misskötta och underkapitaliserade banker är den viktigaste orsaken
            till den statsfinansiella krisen i flera länder. Irland hade,
            för att ta ett exempel, bara ett fåtal år innan krisen slog till
            utomordentligt starka offentliga finanser. Instabila offentliga
            finanser kommer även fortsättningsvis att vara ett stort riskmoment
            särskilt i de svagaste euroländerna. Därför måste reformtakten
            hållas uppe när det gäller att stärka tillsyn och regleringar.
            För att återskapa stabiliteten behöver exempelvis bankerna genom
            nya kapitaltäckningsregler skaffa sig betydligt större buffertar
            än tidigare. När det gäller finansmarknaden finns det anledning
            att välja lösningar på EU-nivå då det i delar är det mest verkningsfulla
            verktyget för att möta en internationaliserad finansmarknad.
          </p>
          <head xml:id="i-STyc5PmqnrZGZJHxricUjv" type="h4">
            5. Effektiv stimulanspolitik kräver starka statsfinanser
          </head>
          <p xml:id="i-TdMfuLSpBbFeMkRejvNdUQ">
            För att man ska kunna bedriva en aktiv stimulanspolitik i lågkonjunktur
            krävs starka statsfinanser. Europa behöver en bättre fungerande
            stabilitets- och tillväxtpakt som säkerställer att samtliga EU-länder
            håller ordning på de offentliga finanserna. Stora länder ska inte
            kunna undantas. Fokus måste i större utsträckning ligga på att
            medlemsstaterna i goda tider bygger upp buffertar som sedan kan
            utnyttjas i lågkonjunktur.
          </p>
          <head xml:id="i-AaAyeUut3orKqiJAzFSnih" type="h3">
            Arbetsgruppen för skattepolitik
          </head>
          <p xml:id="i-KPSZ51dQBgvfaPfyH8RhMP">
            Skattesystemets huvuduppgift är att finansiera den gemensamma
            välfärden. Skattesystemet ska inte vara något arbetsmarknadsistrument
            eller näringspolitiskt instrument utan förhålla sig neutralt till
            konsumenternas och producenternas val av varor och tjänster. Skattepolitiken
            är en viktig nationell angelägenhet. Vi socialdemokrater är exempelvis
            väldigt tveksamma till förslag om en gemensam, europeisk företagsbeskattning.
            Det finns ett flertal problem ur ett svenskt perspektiv. Att lägga
            till ytterligare ett europeiskt system ovanpå 27 nationella komplicerar
            snarare än förenklar och skapar nya möjligheter till skatteplanering.
          </p>
          <p xml:id="i-KETeZTmpJdkKZE8mpPEpJf">
            Globaliseringen är inget argument för att minska nationell beskattning
            utan visar snarare på behovet av internationella överenskommelser
            som förhindrar att nationell skattepolitik undergrävs.
          </p>
          <head xml:id="i-9HSxxnKYHZVd7qmbAiBXyN" type="h2">
            Skatt på finansiella transaktioner och på finansiella tjänster
          </head>
          <p xml:id="i-Dc528USwMQ9QKkSpxE6mpe">
            Kommissionen har redovisat en rad goda skäl för att utveckla
            beskattningen av finanssektorn. Finansaktörer som i brist på tillräcklig
            tillsyn och tydliga regelverk har tagit alltför stora risker har
            utlöst en finanskris som skapat stora kostnader för många europeiska
            nationalstater och ekonomisk oro i hela EU med stor arbetslöshet
            som följd. Vi socialdemokrater anser att den svenska ståndpunkten
            inom EU ska vara att stödja kommissionens vidare utredning av
            en transaktionsskatt.
          </p>
          <head xml:id="i-Xm9uBsgYAVGyfwXRikuX1p" type="h3">
            God förvaltning i skattefrågor
          </head>
          <p xml:id="i-Xdiuts7WzTAYeahGHesvWT">
            Det är beklagligt att enighet inte kunnat uppnås kring det spanska
            ordförandeskapets paketförslag som bl.a. inrymde sparandedirektivet.
          </p>
          <p xml:id="i-4J7636t98zskJWtYhx4UHb">
            Dock måste såväl det nya direktivet om administrativt samarbete
            som det nya indrivningsdirektivet betraktas som tydliga framsteg
            på vägen till ett fullständigt informationsutbyte och transparens.
            Det är viktigt att EU och Europa går före i detta. Sverige måste
            inom EU och OECD noga följa hur informationsutbytesavtalen fungerar
            i praktiken samt verka för förbättringar av OECD:s standardavtal.
          </p>
          <p xml:id="i-13Eq3nS31WeuWMpYi8evq1">
            Utifrån inte minst etiska utgångspunkter är det viktigt att kriminella
            organisationer, terrorister och diktatorer inte ska kunna gömma
            pengar i europeiska skatteparadis med nära förbindelser med Europeiska
            unionen. EU har ett stort ansvar för att banksekretessen och skatteundanhållandet
            i de europeiska skatteflyktsparadisen upphör.
          </p>
          <p xml:id="i-BWM7t41D73gdraft5vutTv">
            Sverige måste inom EU och OECD verka för en mer multilateral
            ansats i skatteavtalsarbetet för att hjälpa utvecklingsländerna
            till att också få del av dolda tillgångar genom informationsutbyte.
          </p>
          <head xml:id="i-U9NkZG9wv3SAfxJpVXbchM" type="h3">
            Kampen mot människohandel och prostitution
          </head>
          <p xml:id="i-Jh7uLN6qtALYfTLHwUKLYZ">
            Det har tagits en rad initiativ till att förstärka kampen mot
            människohandel i EU. Människohandel måste bekämpas såväl utanför
            EU:s gränser som inom. En viktig grund för att kunna bekämpa människohandel
            för sexuella ändamål är att bekämpa prostitution.
          </p>
          <p xml:id="i-2iRC6GJuL1owW39EDF1Bci">
            Sambandet mellan prostitution och människohandel för sexuella
            ändamål måste tydliggöras och erkännas. Om efterfrågan på köp
            av sexuella tjänster bekämpas, minskar också människohandeln.
            Den svenska sexköpslagstiftningen är ett bra exempel på hur prostitution
            bekämpas.
          </p>
          <p xml:id="i-5R2o3pVPLoTPk1T5v2w679">
            Det har funnits ett internationellt intresse av vilka effekter
            den svenska sexköpslagstiftningen har fått. Den utvärdering som
            nu skett (SOU 2010:49) av sexköpslagen visar att förbudet mot
            köp av sexuell tjänst har haft avsedd effekt och utgör ett viktigt
            instrument för att förebygga och bekämpa prostitution och människohandel
            för sexuella ändamål. I utvärderingen som gjorts nyligen menar
            polisen att det är uppenbart att förbudet mot sexköp fungerar
            som en barriär för människohandlare och kopplare som överväger
            att etablera sig i Sverige.
          </p>
          <p xml:id="i-U5Lpgw7h17byKuuY8t6hQ1">
            Sverige har i många år varit ett föregångsland för att bekämpa
            mäns våld mot kvinnor. Grunden för detta arbete ligger i att påverka
            mäns attityder och en fortsatt strävan mot ökad jämställdhet.
            Förbudet mot sexköp, menar vi, har även en normerande verkan,
            och stödet för förbudet är starkt. I de undersökningar som gjorts
            efter förbudets införande har mer än 70 % av de tillfrågade varit
            positiva till sexköpslagen.
          </p>
          <p xml:id="i-DwoGiGWDVPdAUmvAo3JBh7">
            Vi socialdemokrater har tidigare drivit på regeringen om att
            påverka EU-länderna att ta upp frågan om kriminalisering av sexköp,
            inte minst under det halvår Sverige hade ordförandeskapet i EU.
            Här kunde regeringen ha varit betydligt mer aktiv. Efter den svenska
            utvärderingen av sexköpslagen finns det än större anledning att
            föra fram den svenska sexköpslagen som ett föredöme, både när
            det gäller att minska prostitutionen och som ett verktyg att komma
            åt människohandel för sexuella ändamål. Regeringen måste nu ta
            initiativ i EU och tydliggöra att prostitution och människohandel
            har ett starkt samband samt att föra fram den svenska sexköpslagen
            som ett bra exempel på hur prostitution bekämpas. På samma sätt
            som det handlar om att förändra attityder hos svenskar för att
            uppnå ökad jämställdhet och minskat utnyttjande av personer som
            befinner sig i prostitution och människohandel kan även andra
            EU-länder påverkas.
          </p>
          <head xml:id="i-N4NNpFVphtaBs5dxRayXai" type="h3">
            Ett gemensamt europeiskt asylsystem
          </head>
          <p xml:id="i-V1hq74JjxvfxX7S4pG4u1j">
            Att människor flyttar mellan länder är en naturlig process. Anledningarna
            till att en individ migrerar kan vara många och sammansatta. Det
            kan bl.a. handla om fattigdom, miljöförstöring, klimatförändring,
            krig, förtryck eller förföljelse i hemlandet. Migrationen i världen
            ökar. Under de senaste 25 åren har antalet människor som flyttar
            till ett annat land fördubblats och uppgår i dag till ca 200 miljoner.
          </p>
          <p xml:id="i-3xfouMkSDP7ingLFqV9wxC">
            När människor flyttar sprids kunskap, nätverk växer och nya möjligheter
            uppstår. Sverige är i sig ett tydligt exempel på att den kunskap,
            arbetskraft och mångfald som kommit hit har haft stor betydelse
            för svensk utveckling och tillväxt. Men migration kan också innebära
            stora utmaningar, såväl för de människor som flyttar som för de
            länder de lämnar eller flyttar till. Rätten till asyl handlar
            i grund och botten om solidaritet mellan folken över landgränserna.
          </p>
          <p xml:id="i-JGtAVNxCzTJQm1fFu6naGD">
            Fokus i ett gemensamt europeiskt asylsystem måste vara på EU-ländernas
            gemensamma ansvar att värna de mänskliga rättigheterna och internationella
            konventioner samt bereda möjligheter till att söka asyl för de
            flyende. För att det ska fungera krävs ett solidariskt ansvar
            av EU:s medlemsstater. Den rådande situationen i Nordafrika är
            bevis för att EU:s massflyktsdirektiv borde tillämpas för att
            säkerställa snabbt stöd till dem som nu flyr från krig och förtryck.
          </p>
          <p xml:id="i-BuXzR8SSpDyQX1kktDnEHh">
            Vi socialdemokrater vill framhålla vikten av att Genèvekonventionen
            följs och asylrätten hävdas. Rätten att få skydd undan förföljelse
            är en individuell mänsklig rättighet, och därför är vår uppfattning
            att EU ska ha en öppen dörr för människor i behov av skydd. Asylprövningen
            ska göras genom en ordning som bygger på en rättvis, rättssäker
            och individuell prövning som står i överensstämmelse med internationella
            konventioner av den enskildes skäl för uppehållstillstånd.
          </p>
          <p xml:id="i-Cbf4hnD6ch4GyLy5t8K23c">
            När många europeiska länder nu driver en allt striktare migrationspolitik
            måste Sveriges röst i EU vara än tydligare i kraven på gemensamt
            ansvarstagande och upprätthållande av internationella konventioner.
            Människor på flykt undan krig och förtryck i Nordafrika ska inte
            mötas av uttalanden om illegal migration och stängda gränser utan
            av ett värdigt mottagande och en rättssäker asylprocess.
          </p>
          <head xml:id="i-8gegfqZLwkDSAfZHfBmut4" type="h3">
            Konkurrera med kompetens och inte med låga löner
          </head>
          <p xml:id="i-FWk6PSCqvx2rFi24HT5tnJ">
            För att klara konkurrensen på den globala marknaden ställs EU
            inför flera stora utmaningar. En av dem gäller arbetskraftens
            kompetens och rörlighet. Fram till 2020 förväntas antalet arbetstillfällen
            för högutbildade öka med 16 miljoner i EU medan antalet arbetstillfällen
            för lågutbildade kommer att minska med ca 12 miljoner. Kombinerat
            med den stora demografiska utmaningen med en snabbt åldrande befolkning,
            där allt färre i arbetsför ålder ska försörja allt fler äldre
            och vårdbehövande, skapar det stora utmaningar för EU:s medlemsländer.
          </p>
          <p xml:id="i-3yythcuJFHcrH3UV6GxTLz">
            Betydande investeringar måste göras i utbildning och kompetensutveckling
            för att EU:s medlemsländer ska kunna möta utmaningarna på arbetsmarknaden.
            Fler måste ges möjligheter att kunna arbeta och kunna arbeta längre.
            Kvinnors möjligheter att kunna arbeta på samma villkor som män
            måste stärkas. Vi ser med oro på att en stor andel av de nya jobb
            som skapas för kvinnor handlar om jobb med lägre löner och begränsad
            arbetstid. Det krävs insatser för högre kvalitet i skolan som
            förhindrar att ungdomar lämnar skolan med otillräckliga kunskaper
            för reella möjligheter för livslångt lärande för alla liksom utbyggda
            utbildningsmöjligheter så att fler kan möta framtidens kompetensbehov
            på arbetsmarknaden. Det krävs insatser för att förhindra att arbetslösheten
            leder till social dumpning och konkurrens genom låga löner. Rörlighet
            över gränserna och öppenhet inför invandring är viktiga drivkrafter
            för ekonomisk utveckling. Men detta får inte användas som en förevändning
            för att pressa arbetstagarnas löner och arbetsvillkor nedåt. EU
            saknar i dag behörighet att direkt eller indirekt reglera löneförhållandena
            i Sverige. Så måste det också förbli. Den svenska kollektivavtalsmodellen
            bygger på att arbetsmarknadens parter har ansvaret. Välavvägda
            avtal bidrar till en fungerande ekonomi, internationell konkurrenskraft,
            höjda reallöner och en rättvis fördelning av lönerna. Parternas
            höga representativitet i Sverige säkerställer en ansvarsfull lönebildning.
            Alla försök från EU-kommissionen att intervenera i lönebildningen
            ska avvisas bestämt.
          </p>
          <p xml:id="i-3LnzyZLpSAfCqR5mj4hSCz">
            För oss socialdemokrater är det självklart att de som arbetar
            i Sverige ska ha lika lön och lika villkor oavsett varifrån de
            kommer. Svenska kollektivavtal ska gälla för alla som arbetar
            på den svenska arbetsmarknaden. Detta är dock ingen självklarhet.
            Dagligen ser vi exempel på löne- och villkorsdumpning och att
            den fria rörligheten missbrukas av oseriösa företag i syfte att
            konkurrera genom dåliga villkor. Denna utveckling är oacceptabel.
            Efter den s.k. Lavaldomen 2007 har regeringen, trots att den försöker
            föra i bevis att den står upp för den svenska kollektivavtalsmodellen,
            inte försvarat den tvärtom. I Lex Laval går regeringen längre
            än vad EU-domstolen krävde. Lex Laval innehåller en rad allvarliga
            brister som öppnar upp för konkurrens genom dumpning.
          </p>
          <p xml:id="i-WDoHJ5JmmmL4JEt8sNazUy">
            Vi menar att regelverket som omger kollektivavtalen nu måste
            stärkas. Grunden för att de fackliga organisationerna ska kunna
            teckna kollektivavtal är den grundlagsskyddade konflikträtten.
            Denna rättighet har regeringen inskränkt genom Lex Laval, vilket
            begränsar möjligheten att kunna vidta stridsåtgärder mot arbetsgivare
            som utstationerar arbetskraft i Sverige.
          </p>
          <p xml:id="i-UkcEK45A7djx5dNKYr78Ji">
            Vi vill riva upp Lex Laval så att likvärdiga löne- och anställningsvillkor
            kan gälla för alla som arbetar i Sverige. Vi vill också säkerställa
            att utländska företag som har verksamhet i Sverige registrerar
            sin närvaro i Sverige och att dessa företag har en representant
            på plats så att det är möjligt för de fackliga organisationerna
            att teckna kollektivavtal.
          </p>
          <p xml:id="i-HF5x6jVNNfhDpnTvGe6YTR">
            Men det räcker inte med att enbart ändra den svenska lagstiftningen.
            Det krävs en rad åtgärder inom EU. Genom Lavaldomen har domstolen
            slagit in på en väg där löne- och anställningsvillkor blir ett
            konkurrensmedel i Europa. Att EU:s ekonomiska dimension ges företräde
            framför den sociala dimensionen är en obalans som måste justeras.
            Denna fråga berör alla löntagare i Europa och kan inte skjutas
            på framtiden. Europas framtid ligger inte i att konkurrera med
            låga löner utan med trygga och goda arbetsvillkor, hög sysselsättning
            och kunskap.
          </p>
          <p xml:id="i-BGtsPtHT3J8eUrfHdunNz8">
            Vi vill att EU antar ett juridiskt bindande socialt protokoll
            som tydliggör att de fackliga rättigheterna, förhandlings- och
            konflikträtt samt rätten att teckna kollektivavtal, gäller inom
            unionen. I det sociala protokollet ska det fastställas att grundläggande
            rättigheter har företräde framför ekonomiska intressen. Vårt förslag
            bygger på motsvarande krav som framförts av Europafacket. När
            utstationeringsdirektivet antogs av Europaparlamentet och ministerrådet
            rådde bred enighet om att direktivet skulle utgöra en lägsta nivå
            för de löne- och anställningsvillkor som kan krävas av ett värdland.
            Domstolen har dock valt att tolka direktivet som ett tak, dvs.
            att domstolen har angivit en högsta nivå för vilka villkor som
            kan avkrävas av ett gästande företag. Därför krävs nu politiska
            initiativ och en ny reglering som säkerställer karaktären av minimidirektiv
            så att likabehandling av löntagare kan garanteras.
          </p>
          <p xml:id="i-UdpmBHuTzBRgw74SNFfBbw">
            EU:s arbetstidsdirektiv syftar till att säkerställa en lägsta
            nivå för skyddet för arbetstagarnas rättigheter när det gäller
            veckoarbetstider, dygnsvila, nattarbete, veckovila och pauser.
            Målet är att skydda arbetstagarnas hälsa och förhindra konkurrens
            mellan länderna som bygger på dåliga arbetsvillkor. Direktivet
            är därför av avgörande betydelse för Europas alla löntagare. Vi
            anser att det inte ska vara möjligt att förhandla bort grundläggande
            skyddsregler när det gäller arbetstiden. Skyddet för Europas löntagare
            mot ohälsosamma arbetstider måste stärkas. Vi socialdemokrater
            menar att vi i EU måste driva att den s.k. opt-out-möjligheten
            avskaffas.
          </p>
          <p xml:id="i-7wFNNfTPQGeSPqpfe6etiu">
            Regeringen har kraftigt försämrat anställningsskyddet för visstidsanställda,
            och Sverige får nu kritik från EU-kommissionen för att vi i dag
            inte lever upp till de minimikrav för skydd av anställningstryggheten
            som gäller inom EU. I en formell underrättelse kräver EU-kommissionen
            att Sverige ändrar sin lagstiftning så att den lever upp till
            EU-rättens krav. Visstidsanställningar ger sämre löneutveckling,
            lägre ersättning i sjuk- och arbetslöshetsförsäkringen och lägre
            pension. En visstidsanställd får mindre kompetensutveckling och
            har svårare att planera sin ekonomi och sitt privatliv. Vi menar
            att anställningstryggheten måste stärkas.
          </p>
          <head xml:id="i-Vhwom3LrJdQfPSP1EBqFfT" type="h3">
            Patientrörlighetsdirektivet
          </head>
          <p xml:id="i-WPmmr3P3Qa9LC94QtGCjGQ">
            Sjukvården är en nationell angelägenhet. Vi vill bevara den ordningen.
            För att rörligheten inom EU ska fungera måste varje person kunna
            känna sig trygg med att man får bra sjukvård i det medlemsland
            man befinner sig i. För den som söker vård i ett annat land är
            det viktigt att få veta när vården ersätts av hemlandet eller
            inte, att vården är säker och att den som är sjuk inte ska behöva
            ligga ute med stora ekonomiska belopp i väntan på ett domstolsutslag
            eller beslut av myndigheter i efterhand. Därför aktualiserade
            den socialdemokratiska regeringen i ministerrådet under 2005 frågan
            om att reglera villkoren för patienters rörlighet i ett direktiv
            i stället för enbart genom rättsfall i domstolen. Vi ser alltså
            positivt på införandet av ett patientrörlighetsdirektiv. Vi vill
            samtidigt betona vikten av att ett patientrörlighetsdirektiv utformas
            med respekt eftersom sjukvården är en nationell angelägenhet och
            inte omfattas av EU:s gemensamma politik.
          </p>
          <p xml:id="i-N8UzSfRJ5HYLZsjwx1rUEw">
            Under det svenska ordförandeskapet andra halvåret 2009 var patientrörlighetsdirektivet
            en prioriterad fråga. Regeringen misslyckades dock med att få
            till stånd en överenskommelse. En anledning till misslyckandet
            var att regeringen drev en marknadslinje som inte respekterade
            att sjukvården är en nationell angelägenhet utan drev frågan som
            en utveckling av tjänstesektorn. Mot bakgrund av att idén om ett
            patientrörlighetsdirektiv är en direkt konsekvens av att förslaget
            om att reglera sjukvården utifrån ett företagsamhetsperspektiv
            inom ramen för tjänstedirektivet fallit, är det direkt olämpligt
            att driva patientrörlighetsdirektivet som en del i utvecklandet
            av tjänstesektorn. Trots detta har regeringen genom handelsminister
            Ewa Björling vid olika tillfällen framfört idéer om att sjukvården
            i framtiden ska vara en del av tjänstesektorn och omfattas av
            tjänstedirektivet. Vi ställer oss helt avvisande till detta resonemang.
          </p>
          <p xml:id="i-A8Fvtnb3SCXxHZ6A8y4bAL">
            Vi menar att patienter som kommer från ett annat medlemsland
            ska behandlas på samma sätt som patienter från det egna landet,
            dvs. behoven ska styra prioriteringen. Det får inte skapas gräddfiler
            för patienter från ett annat medlemsland; behoven ska styra inte
            nationaliteten. Medlemsländernas rätt att införa krav på förhandstillstånd
            för sjukhusvård måste säkerställas. Patienter som behöver och
            söker omfattande vård, vilket ofta är fallet när det gäller slutenvård,
            i ett annat medlemsland ska inte behöva ligga ute med stora belopp
            under lång tid för att sedan kanske få ersättning från sitt hemland.
            En sådan ordning skapar oacceptabla skillnader mellan dem som
            har goda ekonomiska förutsättningar och alla andra som inte har
            de möjligheterna. Det är medlemslandet självt som bör avgöra om
            något av de uppräknade skälen finns för att införa förhandstillstånd.
            Sjukvård är ett nationellt ansvar, och landets bedömning av sitt
            eget sjukvårdssystem ska respekteras.
          </p>
          <p xml:id="i-CvtncnsHHmTX7nzyzSZPX">
            Under det spanska ordförandeskapet första halvåret 2010 nåddes
            en överenskommelse i ministerrådet, och i början av 2011 kunde
            ett patientrörlighetsdirektiv godkännas i EU-parlamentet och av
            ministerrådet. Direktivet säkerställer att medlemsländerna kommer
            att kunna införa system med förhandstillstånd. Direktivet innehåller
            också krav på att det måste finnas kontaktpunkter i varje EU-land
            där man som patient enkelt kan informera sig om vilka villkor
            som gäller för att få ersättning, vad som gäller om något skulle
            gå fel vid en operation eller hur man överklagar ett negativt
            beslut om ersättning.
          </p>
          <p xml:id="i-JzWtkHFxsSz1ZnLyhEoE7j">
            Patientrörlighetsdirektivet är i sin helhet balanserat och innebär
            en förbättring för patienter som söker gränsöverskridande vård.
            Hur bra det verkligen blir för patienterna avgörs dock av hur
            den borgerliga regeringen väljer att agera, eftersom direktivet
            lämnar mycket ansvar på medlemsstaterna.
          </p>
          <p xml:id="i-P5hVQoy3bK5sX77QKawHC2">
            Att vård aldrig får bli en plånboksfråga är en central princip
            för oss. Därför vill vi att den svenska regeringen satsar på högkvalitativ
            och tillgänglig sjukvård här hemma i stället för ogenomtänkta
            skattesänkningar. Samtidigt vill vi att den nu tar vara på den
            möjlighet patientrörlighetsdirektivet innebär och inför ett system
            med förhandsbesked med betalningsgaranti som gör det möjligt för
            patienter att slippa låna pengar, ligga ute med stora summor,
            ta ekonomiska risker, i de fall svensk sjukvård inte klarar att
            möta deras behov inom rimlig tid.
          </p>
          <head xml:id="i-UZApoECXL3CkRWuHej3cWb" type="h3">
            Miljön
          </head>
          <p xml:id="i-5deuYqV3Pd11c6xRpVqkQi">
            Inom klimat- och miljöfrågorna har EU stora möjligheter att agera.
            Vi vill att Sverige ska återta sin pådrivande roll inom EU:s klimatarbete
            och att unionen ska vara en förebild i de internationella åtgärderna.
            EU måste som helhet arbeta för kraftigt minskade och konkret definierade
            utsläpp.
          </p>
          <p xml:id="i-Dy5LKocYZFbuCJ6m5EPLXx">
            Den svenska regeringen visar dock tendenser till att dra ned
            på ambitionerna. Regeringen vill inte driva på att EU minskar
            sina utsläpp med 30 % till 2020. Man har under förhandlingarna
            förespråkat att EU:s utsläppsminskningar till stor del ska genomföras
            i utvecklingsländerna. Sverige och andra EU-länder vill tillgodoräkna
            sig dessa minskningar som om de vore gjorda på hemmaplan. Detta
            är inte acceptabelt. Vår trovärdighet försvagas.
          </p>
          <p xml:id="i-5Rdm6GuSV4kz2K2MstVZUR">
            De internationella klimatförhandlingarna är i ett kritiskt skede.
            Första åtagandeperioden under Kyoto är på väg att löpa ut. Det
            finns ännu ingen överenskommelse om en fortsättning. Förtroendeklyftan
            mellan de rika och de fattiga länderna har fördjupats. EU måste
            nu visa ledarskap när USA och Kina inte vill gå före.
          </p>
          <p xml:id="i-NrWChf7G8Zc5tTgDYmEiiZ">
            Överenskommelsen i Japan om biologisk mångfald hösten 2010 beskrivs
            av regeringen som en stor framgång, vilket det också kan bli när
            åtgärdspaketet konkretiseras. EU:s arbete för att hejda förlusten
            av biologisk mångfald kräver mer än en ambitiös planering, det
            kräver också en snabb finansiering.
          </p>
          <p xml:id="i-RFhgAcZCjy79584FC3ZWsE">
            Ett viktigt verktyg för att förbättra miljön är att minska transporternas
            negativa miljöpåverkan. Sverige bör verka aktivt för ett effektivare
            tågtransportnät inom EU. De nationella järnvägssystemen måste
            bli kompatibla och lagstiftningen synkroniseras. Då först och
            parallellt med EU-kommissionens strävan att öka andelen förnybar
            energi har tågtrafiken en chans att bli ett realistiskt transportalternativ
            inom EU. Regeringen har föreslagit att flygtrafiken ska omfattas
            av EU:s handel med utsläppsrätter. Det är också vår linje, men
            vi anser att flyget ska ha en egen marknadsplats, en s.k. egen
            bubbla, för att utsläppshandeln ska ha effekt. Det penningstarka
            flyget berörs inte nämnvärt av det låga priset på utsläppsrätter.
            Samtidigt riskerar den sårbara elintensiva industrin att drabbas
            av flygets inträde i handeln.
          </p>
          <p xml:id="i-6oVmvPHSkb4g9VXnAXdUjw">
            EU:s jordbrukspolitik kräver handfasta åtgärder. Reformeringar
            är på gång, men mycket återstår. Det är vår bestämda uppfattning
            att EU:s jordbruksstöd och marknadsregleringar ska avskaffas.
            Stöden snedvrider konkurrensen på världsmarknaden och förhindrar
            utvecklingsländernas möjligheter till egen produktion och konsumtion.
            Jordbruksstöden ska ha en tydlig klimatinriktning så länge de
            finns kvar. Exportsubventionerna ska avvecklas senast 2013. En
            aktiv landsbygdsutveckling är viktig, liksom förbättrad djurvälfärd.
          </p>
          <p xml:id="i-RC32PaPsTABUTDiBiHUE6a">
            Den borgerliga regeringen har hittills visat ett beklagligt ointresse
            för jordbrukspolitiken inom EU. Sverige har marginaliserats i
            förhandlingarna. Det räcker inte att ensidigt driva frågan om
            jordbruksstödens omfattning. Sverige måste också aktivt delta
            i diskussionen om hur stöden ska utformas under den tid de finns
            kvar. Reformeringen av EU:s jordbrukspolitik är ett tufft arbete
            som ska ske inom EU med engagerad närvaro från svensk sida.
          </p>
          <p xml:id="i-DfuYHGhBSVLnUdCW9A3AFV">
            Kemikaliefrågan är ytterligare ett politikområde där EU ska vara
            pådrivande. Den gemensamma kemikalielagstiftningen Reach finns
            på plats sedan ett par år tillbaka, men kräver redan revidering.
            Principen om att farliga kemikalier ska ersättas med mindre farliga
            alternativ måste snarast skärpas. Vi vill också att Reach ska
            omfatta fler s.k. lågvolymämnen. Definitionen av vilka ämnen som
            behöver tillstånd för att användas måste förtydligas så att fler
            farliga ämnen omfattas. Regeringen måste bli mer aktiv i kemikaliefrågor
            och lämna fler förslag till Reachs kandidatlista för farliga kemikalier.
          </p>
          <head xml:id="i-Rmecysnrbdt8FyqUCcLRYB" type="h3">
            Digitalisering av biografer
          </head>
          <p xml:id="i-NjQxaQTohQWLnzW2qaqotB">
            Vi anser att frågan om digitalisering av biografer är en mycket
            viktig kulturpolitisk fråga som handlar om att skapa rättvis tillgänglighet
            till en av de mest populära konstformerna filmen. Digitalisering
            av biografer har också möjliggjort att direktsända opera- och
            teaterföreställningar. Ett lysande exempel är Folkets Hus och
            Parkers projekt där man visat föreställningar från Metropolitan
            i New York. Digitalisering av biografer är en fråga som alla medlemsstater
            har sagt sig prioritera. Vi finner det då anmärkningsvärt att
            den svenska alliansregeringen var ense med övriga medlemsstater
            om detta men inte anslog medel för digitalisering av biografer
            för budgetåret 2011, i motsats till socialdemokraterna. Filmbranschen
            anser att det är ytterst viktigt att satsa nu när den tekniska
            utvecklingen sker sedan kan det vara för sent, och biografer kan
            ha tvingats lägga ned.
          </p>
          <head xml:id="i-4schif7mNaaqNyHpnZo9GK" type="h3">
            Ramprogrammet Media 2007 (20072013)
          </head>
          <p xml:id="i-URaYRKmW416DSwof2ALctS">
            Vi anser att det är mycket viktigt att det även efter 2013 finns
            ett stödprogram för film-, tv- och multimediebranschen. Det är
            beklagligt att den svenska alliansregeringen inte tydligt, när
            frågan om en fortsättning på stödprogrammet efter 2013 aktualiserades
            i februari 2011, inte betonade stödprogrammets betydelse eller
            sade sig vilja verka för en fortsättning.
          </p>
        </div>
        <div type="motSignatures">
          <list>
            <item xml:id="i-DCD5Vh1DsMoJkrLqTEfsQr" who="i-9KG7jeGdkJDsSQQb3gKA2U">
              Urban Ahlin (S)
            </item>
            <item xml:id="i-8d4rHoFzahLzaxZteRRRig" who="i-8Nio1rUw3hSjL6pvCGw22Y">
              Carina Hägg (S)
            </item>
            <item xml:id="i-DzUemP8Ep9bwQpiXkhQBne" who="i-GsygH5UJM18UkfLBHFkVdD">
              Kent Härstedt (S)
            </item>
            <item xml:id="i-QjTVZRG3TpUsYfxSDrc4hk" who="i-Bmi9XXt8ni373cdiv3K6qx">
              Kenneth G Forslund (S)
            </item>
            <item xml:id="i-MzymowqMsq9mHN9PVNq4Mr" who="i-RZNwwHohbyBgLVVG4Dy1Bj">
              Carin Runeson (S)
            </item>
            <item xml:id="i-T8kLPg7hxpxrqTynbMZCcA" who="i-3YAEMbZXswzuyekFnSxXSF">
              Olle Thorell (S)
            </item>
          </list>
        </div>
      </div>
    </body>
  </text>
</TEI>
