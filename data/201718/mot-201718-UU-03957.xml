<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UU-03957">
  <teiHeader>
    <fileDesc>
      <titleStmt>
        <title>med anledning av prop. 2017/18:60 Avtal om ekonomi och handel (CETA) samt strategiskt partnerskapsavtal mellan EU och dess medlemsstater och Kanada</title>
        <author corresp="i-42mC5GTVNHcPV5LNMmxmrj">av Carl Schlyter m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3957 av Carl Schlyter m.fl. (MP)</title>
          <idno type="rdwebb">H5023957</idno>
          <rs type="number">3957</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H5023957/text</ref>
          <ref type="dokument_url_html">http://data.riksdagen.se/dokument/H5023957</ref>
          <ref type="dokumentstatus_url_xml">http://data.riksdagen.se/dokumentstatus/H5023957</ref>
          <ref type="docx">http://data.riksdagen.se/fil/93FA068B-341F-4381-BBAE-834FD521B257</ref>
          <ref type="pdf">http://data.riksdagen.se/fil/9B9E83A2-B2B1-4F2C-A9C9-8F16B1CF6F78</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-42mC5GTVNHcPV5LNMmxmrj</idno>
            <name>Carl Schlyter</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-iThmkGNxBe7XUsT8b92pZ</idno>
            <name>Jabar Amin</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-XVucTqSjLj4mtjgXhkp7rR" type="basedOn"/>
        <correspContext corresp="i-XVucTqSjLj4mtjgXhkp7rR">
          <ref>Proposition 2017/18:60</ref>
        </correspContext>
        <correspAction xml:id="i-QPL3wPxpkavAwmFfn6EWRj" type="signed"/>
        <correspContext corresp="i-QPL3wPxpkavAwmFfn6EWRj">
          <note type="signatory" corresp="i-42mC5GTVNHcPV5LNMmxmrj"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-iThmkGNxBe7XUsT8b92pZ"/>
        </correspContext>
        <correspAction xml:id="i-7n5kDmDorqxNSz34NhwXyJ" type="submitted">
          <date when="2018-01-19"/>
          <time when="14:52:24"/>
        </correspAction>
        <correspAction xml:id="i-D6KNvWtQ2hxx28hFRE6N9N" type="reviewed">
          <date when="2018-01-22"/>
          <time when="13:39:20"/>
        </correspAction>
        <correspAction xml:id="i-jjJemDPd6X9qoF8DBD8yM" type="dismissed">
          <date when="2018-01-23"/>
        </correspAction>
        <correspAction xml:id="i-7cyVMRM679Sjbejbx7XeHu" type="referred">
          <date when="2018-01-24"/>
        </correspAction>
        <correspAction xml:id="i-VoKqa67zEdUkgXkjTAdWKD" type="assigned">
          <date when="2018-03-22"/>
          <time when="16:56:45"/>
        </correspAction>
        <correspContext corresp="i-VoKqa67zEdUkgXkjTAdWKD">
          <ref type="assignedTo">Utrikesutskottet</ref>
        </correspContext>
        <correspAction xml:id="i-WLavTZC25tqLLst4CLicTi" type="behandlas_i"/>
        <correspContext corresp="i-WLavTZC25tqLLst4CLicTi">
          <ref type="uppgift">2017/18:UU19</ref>
          <ref type="ref_dok_id">H501UU19</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU19</ref>
          <ref type="ref_dok_titel">Avtal om ekonomi och handel (CETA) samt strategiskt partnerskapsavtal mellan EU och dess medlemsstater och Kanada</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BSEg2cH6U5XguNmkyq7Ky2" type="motHeader">
        <div xml:id="i-C1mXQsk93stMysbmJNmsxo" type="motTitle">
          Motion till riksdagen 2017/18:3957 av Carl Schlyter m.fl. (MP)
          med anledning av prop. 2017/18:60 Avtal om ekonomi och handel
          (CETA) samt strategiskt partnerskapsavtal mellan EU och dess medlemsstater
          och Kanada
        </div>
      </div>
      <div xml:id="i-Dd7QtYzVJ3X4wSZfVxxe7m" type="motBody">
        <div xml:id="i-6NR3NyekuiM86CFtKbqJYG" type="motProposal" subtype="förslag">
          <head xml:id="i-VXGsofToG1ASN8UXGPULVf">
            Förslag till riksdagsbeslut
          </head>
          <list xml:id="i-MqdTYbv96xWGFdgzCeNUsc" style="ol">
            <item xml:id="i-CuP8KxqCoC2s5ECcW8T8wg">
              Riksdagen ställer sig bakom det som anförs i motionen om att
              regeringen bör utreda konsekvenserna av CETA och återkomma till
              riksdagen, och detta tillkännager riksdagen för regeringen.
            </item>
            <item xml:id="i-JoyJ8K1NDqfNXtNX3FgfBW">
              Riksdagen avslår regeringens förslag om att godkänna det övergripande
              avtalet om ekonomi och handel (CETA) mellan Kanada, å ena sidan,
              och Europeiska unionen och dess medlemsstater, å andra sidan.
            </item>
          </list>
        </div>
        <div xml:id="i-HyQYxqhNb3ZRWXPz4TaPW7" type="motContent">
          <head xml:id="i-71VFHq1zJk7tQrUCQRpKsw" type="h1">
            Allmänt om avtalets påstådda positiva effekter
          </head>
          <p xml:id="i-D23QWwk1q7bUaWtUqySN6k">
            Sverige har varit ett land som har tjänat på frihandel, och vi
            är generellt positiva. I detta nya avtal med Kanada avskaffas
            nästan alla kvarvarande tullar, det är den okontroversiella biten,
            här i Sverige. CETA-avtalet är en del av den nya generation handels-,
            investerings- och framför allt regleringsavtal som nu radas upp.
            Det är tusensidiga avtal som detaljreglerar hur stater ska fungera
            för att underlätta handel och investeringar. Det är helt andra
            avtal än den gamla typens investeringsavtal som vi har över 60
            av redan. Dessa är typiskt på 8–25 sidor som går ut på ett åtagande
            att vi inte ska diskriminera varandras företag och inte ta ut
            onödiga tullar. Dessa gamla avtal hade inte ambitionen att omreglera
            prioriteringarna för länders politiska utveckling, men det gör
            CETA. Dessa nya avtal är till mycket liten del frihandelsavtal.
            Det handlar huvudsakligen om regelsamarbete och investeringsskydd.
            Men Sverige är redan i topp vad gäller investeringsklimat enligt
            t.ex. amerikanska UD. Vissa delar av avtalet har redan trätt i
            kraft, t.ex. tullsänkningarna, men nu ska vi besluta om de mest
            kontroversiella bitarna. Avtalet skapar en rad administrativa
            problem, försvårar möjligheterna för kommuner och regering att
            välja rätt väg att tackla klimatutmaningen och skyddet av djur,
            hälsa och miljö. Avtalet styr oss mot nyliberalt sätt att organisera
            samhällets service och försvårar att reglera verksamheten på ett
            modernare och bättre sätt. Varför ska vi acceptera alla dessa
            bördor för förhoppningar om absolut marginella ekonomiska vinster?
          </p>
          <p xml:id="i-H29SD9KiJ4KCN7bkuY6NyK">
            CETA beräknas i kommissionens studies mest optimistiska scenario
            ge en permanent engångseffekt på BNP med 0,03 procent av BNP och
            en nettoexportökning på 0,07 procent för EU. Det vetenskapliga
            underlaget för att hävda (som handelsministern gjort) att några
            nya jobb skapas saknas i kommissionens studie. Sveriges import
            från Kanada motsvarar knappt 1 promille av BNP och vår export
            dit är drygt 2 promille. I kommissionens mest optimistiska scenarier
            beräknas handeln öka med 20–24 procent med CETA. I bästa fall
            kommer alltså CETA att ge Sverige en exportökning till Kanada
            på ett par tiondelar av 1 promille av BNP. Därmed saknas grund
            för regeringens påstående att avtalet kommer att skapa väsentliga
            fördelar för svenska medborgare i form av lägre priser. Kostnaderna
            för att genomföra CETA har vi dock inga siffror på.
          </p>
          <head xml:id="i-C9HMKMWDoFW8cpSHhe4Ybe" type="h1">
            Argument för vidare utredning
          </head>
          <p xml:id="i-QW1D8HAr7E4CzPoWPED2yb">
            Riksdagen brukar alltid ha ett underlag som visar kostnaderna
            för att genomföra ett beslut. Detta saknas för CETA och det skulle
            strida mot praxis att godkänna CETA utan sådant underlag. Kostnaderna
            för att genomföra CETA har vi inga siffror på i Kommerskollegiums
            studie. Vad det kostar varje kommun i Sverige att säkerställa
            att deras förslag om giftfri förskola, lokala hälsoskyddsregler
            m.m. inte strider mot CETA-avtalets regler om ”legitima krav”
            i enlighet med OECD:s jurisprudens är dock inte utrett. Den byråkratiska
            kostnaden för Sverige att delta i samverkanskommittéer m.m. för
            att gå igenom om det finns handelsstörande lagar är inte utredd.
            Framför allt är inte samhällskostnaden för försenad omställning
            till hållbart samhälle som de byråkratiska reglerna i CETA ställer
            inte utredd. CETA-avtalet minskar inte på något sätt den administrativa
            bördan för samhället; det förflyttar den bara från att företag
            ska anpassa sig till lokala regler till att lokala myndigheter
            ska anpassa sig till globala företags krav på enklare handelsströmmar.
          </p>
          <p xml:id="i-WDaTAfWDatXCiGsEZ5BkYR">
            Riksdagen hanterade i betänkande 2015/16:NU9 riksdagsbeslut om
            CETA-avtalet (och TTIP, om det blir aktuellt): ”Utskottet delar
            också uppfattningen att det är viktigt att det genomförs ordentliga
            konsekvensanalyser av de avtal som förhandlas fram och understryker
            vikten av att riksdagen om det ska godkänna CETA-avtalet eller
            ett eventuellt TTIP-avtal har ett gediget underlag att ta ställning
            till.”
          </p>
          <p xml:id="i-Ea6FaE5CcR3hWi6audVHXp">
            Det innebär oberoende konsekvensanalyser av vad avtalen kan komma
            att innebära och vilka effekter de kan komma att få på miljö,
            hälsa, sociala, fackliga och ekonomiska rättigheter. Det duger
            inte att Kommerskollegium enligt 1 § i sin instruktion ska ”verka
            för frihandel, fri rörlighet på EU:s inre marknad samt utgå ifrån
            det samlade svenska ekonomiska intresset mot bakgrund av regeringens
            övergripande mål för tillväxt och sysselsättning. Myndigheten
            ska även beakta näringslivets och konsumenternas intressen. Därtill
            ska myndigheten beakta utvecklingsländernas perspektiv och integrering
            i handelssystemet”. I dess portalparagraf är uppgiften att verka
            för frihandel, tillväxt och sysselsättning, men även att beakta
            näringslivets och konsumenternas intressen. Hållbarhet, miljö
            och hälsa är alltså inte dess fokus, det hade varit nödvändigt
            att myndigheter med även dessa fokus fick chansen att göra omfattande
            utvärderingar av CETA för att beslutsunderlaget ska anses tillfredsställa
            riksdagens beslutade krav på fullödigt beslutsunderlag. Med detta
            sagt har Kommerskollegium gjort en läsvärd analys med många intressanta
            inblickar, som dessutom bekräftar en del av de brister i avtalet
            vi kritiserar.
          </p>
          <p xml:id="i-UQZsgmernMNxnVCY5wcjWq">
            Då CETA inför krav på information, utbyte och anpassning till
            det nya regelverket uppstår administrativa kostnader för många
            myndigheter och kommuner utan att en seriös bedömning gjorts av
            vad detta kostar. Det finns krav på en lång rad nya kommittéer
            om förvaltning, regelsamverkan, finansiella tjänster och en lång
            rad krav på informationsutbyte och krav på att lämna ut information
            av olika slag, utan någon rimlig motivering till varför normala
            regler kring transparens duger. Det är rimligt att riksdagen får
            information om kostnaden för att genomföra beslut. En trovärdig
            analys saknas i propositionen.
          </p>
          <p xml:id="i-FPmxbs5xapGFumnu5JKM1q">
            Trots Kommerskollegiums analys finns många oklarheter om vad
            CETA innebär för Sverige. Många myndigheter hade inte tid att
            ge tydliga remissvar eller mer detaljerade synpunkter. Vi har
            inte heller haft någon vidare offentlig debatt om hur vi ser på
            de rader av nya investeringsavtal som nu kommer. Den 6 september
            frågade Belgien EU-domstolen om CETA är förenligt med Lissabonavtalet,
            men utlåtandet kommer att dröja ett tag. Därför är det ingen som
            helst brådska att rusa igenom CETA i riksdagen. Det rimliga är
            att vi, precis som flera andra länder, beslutar att vänta med
            att behandla propositionen om CETA till dess vi fått besked från
            EU-domstolen om huruvida avtalet ens är lagligt.
          </p>
          <p xml:id="i-BAUhufcfso4mmB2XNMVCGh">
            Ytterligare skäl att avvakta med ratificeringen är president
            Macrons utredning där Frankrike nu förespråkar ett klimatveto
            i CETA. Frankrike kommer inte att ratificera förrän hösten 2018
            förutsatt att ett sådant veto finns, se: http://www.isds.bilaterals.org/?france-to-ratify-ceta-next-year⟨=en.
          </p>
          <p xml:id="i-MzeU2MDhp1giVtRB7p8c6Z">
            Det skulle också ge oss tid att i samarbete med forskare, myndigheter
            och partier reda ut den oro som finns kring att CETA och andra
            liknande avtal skulle begränsa utrymmet för miljövänlig, djurvänlig
            och människovänlig politik.
          </p>
          <head xml:id="i-A6QhmNY6pL18KRdaCgSua2" type="h1">
            Olika problematiska bitar av avtalet
          </head>
          <head xml:id="i-SVgVgNickuW2TXoqBvMPyU" type="h2">
            Negativlista – krav på marknadstillträde för tjänster
          </head>
          <p xml:id="i-UfbzRHX8vwASWTZ3L9r14F">
            För första gången accepteras ett avtal med en negativ förteckning
            av liberaliseringsåtaganden av tjänster. Liberalisering går nu
            från att vara ett undantag man specifikt åtar sig till att bli
            normen. Det betyder att nya tjänster normalt per automatik blir
            liberaliserade. Det finns sedan en bindningslista där man kan
            undanta vissa tjänster. Det är ytterst anmärkningsvärt att regeringen
            inte ens nämner (s. 14, 5.9) att detta avviker från normen i tidigare
            avtal där man i stället gjorde en lista på sektorer man ville
            öppna upp. Normen ändras från global konkurrens på utvalda tjänster,
            till i princip alla tjänster. Detta avtal är sista sucken för
            Reagantidens ideal om dogmatisk privatisering som nästan inga
            väljare längre försvarar. I stället för att ta politisk strid
            för denna politik göms den i svårlästa avtal med komplicerat språk.
            Rent teoretiskt påtvingar inte CETA nya liberaliseringar, men
            det skapas en inlåsningseffekt. Flera forskare förklarar problemen
            med detta: Krajewski, Markus (2011) – ”Public services in bilateral
            free trade agreements of the EU”, samt Woolcock, Stephen och Sauve,
            Pierre (2015), s. 9 samt Krajewski (2013) – ”Public Services in
            EU trade and investment agreements”, s. 10.
          </p>
          <p xml:id="i-7Dv8iawPE6cpnh4QZQxhET">
            Påståendet att viktiga tjänster är undantagna har kryphål som
            är viktiga att känna till. Undantaget för tjänster i offentlig
            befogenhet (8.2:b/9.2.2:b) är samma som i GATS. Detta undantag
            har kritiserats för att vara vagt definierat. I Sverige skulle
            ytterst få offentliga tjänster eller statliga bolag rymmas inom
            detta undantag då de drivs på kommersiella grunder och/eller på
            marknader med konkurrens. Den ledande tolkningen i den akademiska
            debatten är att undantaget endast täcker in tjänster som är direkt
            myndighetsutövande, exempelvis polis. Det är i sammanhanget relevant
            att påpeka att Sverige, till skillnad från ett flertal andra EU-länder,
            inte gjort några ytterligare undantag för sjukvård/omsorg än de
            undantag EU gjort i bilaga II.
          </p>
          <p xml:id="i-417orbZKNS8awmVaMfqUXv">
            Det är värt att notera att Sverige har en mycket avreglerad utbildnings-
            och välfärdssektor, där utländska kommersiella aktörer under vissa
            villkor erhåller fri etableringsrätt. Därav täcks inte dessa sektorer
            av avtalets kapitel om upphandling (kap. 19). Centralt att notera
            är att dessa sektorer, även om de anses falla under något av undantagen
            i artiklarna 8.2, 8.15, 9.2 eller 9.7 (och därigenom eventuellt
            listats i bilaga I och II eller ansetts falla under upphandlingskapitlet),
            inte är undantagna från de materiella villkoren i investeringsskyddet
            varken gällande expropriation eller rättvis och skälig behandling,
            de artiklar som åberopats mest frekvent i uppmärksammade fall
            globalt, ex. Lone Pine v. Kanada, Philip Morris v. Australien
            eller Transcanada v. USA. De annex som är bifogade i CETA för
            att ytterligare tolka dessa artiklar överlämnar fortsatt ett omfattande
            tolkningsutrymme till tvistlösningstribunalen, och därmed är utfallet
            av en eventuell tvist i fall av exempelvis vinstförbud i välfärden
            oklar.
          </p>
          <head xml:id="i-9M2mmkQWXm7ovRoABjK7hQ" type="h2">
            Ratchet clause (också första gången i ett avtal) samt standstill
          </head>
          <p xml:id="i-XFad2jxWy64q4YM6gXoUP4">
            Negativlistan kombineras i detta avtal i artikel 9 med en ratchetklausul
            som innebär att om t.ex. Sverige ensidigt liberaliserar något
            så införlivas denna liberalisering i åtagandena i avtalet, dvs.
            om en regering privatiserar/öppnar upp något blir det mycket svårt/omöjligt
            att återreglera. Det finns heller inget generellt undantag som
            heltäckande täcker in åtgärder på kommunal nivå från liberaliseringskraven.
            Det betyder att man bara får bedriva icke-konkurrensutsatt verksamhet
            som redan är undantagen eller som ökar liberaliseringen.
          </p>
          <p xml:id="i-4wezSLWEDJ5NEzcM6fAiPV">
            Tjänstekapitlet i CETA är även föremål för en s.k. standstill,
            en form av stoppklausul som garanterar att parterna inte kan minska
            de åtaganden de gjort i avtalet, inklusive de undantag som listats
            i bilaga I. De åtaganden som gjorts när CETA träder i kraft innebär
            alltså ett golv, där utvecklingen endast kan röra sig mot en högre
            grad av liberalisering i de sektorer där parterna inte gjort ändamålsenliga
            bilaga II-reservationer. De undantag som gjorts i bilaga II, som
            alltså ger utrymme för framtida förändringar i listade sektorer,
            påverkas dock inte av ratchetmekanismen, enligt Puccio (2016),
            s. 16. Utifrån de nuvarande undantagen kan Sverige i så fall trots
            allt återinföra och avreglera apoteksmonopolet, oavsett om monopolet
            återinförts och/eller avreglerats tidigare. Notera dock att även
            för dessa områden gäller fortfarande tvistlösningsmekanismen och
            därmed risken för stämningar.
          </p>
          <p xml:id="i-7MRbKK17UofGazQjHFwvSG">
            Att hävda att den lokala nivån är undantagen från investeringsregler/tjänsteregler
            är felaktigt. Den lokala nivån är endast undantagen från artiklarna
            8.4 till 8.8, alltså inte 8.10 (FET) eller 8.12 (expropriation).
            Samtidigt gäller det lokala undantaget endast i nuläget avvikande
            åtgärder som därav inte behöver nedtecknas i bilaga I. Undantaget
            för lokal nivå gäller inte framtida åtgärder som minskar graden
            av konformitet med avtalet. Notera i sammanhanget att SE gjort
            undantag för den lokala nivån gällande avfallshantering och sophämtning,
            något som knappast varit fallet om den kommunala nivån per definition
            varit exkluderad.
          </p>
          <p xml:id="i-75BKji5Naezu2HytavQ4Y2">
            Kombinationen av negativlista, ratchet och standstill är ytterst
            problematisk; det låser fast Sverige i en nyliberal riktning och
            gör det mycket svårare att åtgärda problem med vinster i välfärden
            m.m.
          </p>
          <head xml:id="i-P1eHknzfyRkrhUTgNcCrBF" type="h1">
            Fackliga rättigheter
          </head>
          <p xml:id="i-7MB11AJb2oDq6AC11ZDzAT">
            Även om avtalet innehåller ett kapitel om arbetsrätt saknar kapitlet
            en effektiv efterlevnadsmekanism. I avtalet med Sydkorea finns
            delvis identiska skrivningar och liknande brist på sanktionsmöjligheter
            som i CETA. Utvecklingen i Sydkorea visar att det arbetsrättsliga
            kapitlet i EU:s handelsavtal i det här fallet inte haft någon
            påverkan på möjligheten att förändra utvecklingen i landet, inte
            minst då effektiva sanktionsmöjligheter för dessa överträdelser
            helt saknas. Skulle den sydkoreanska regeringen genomfört liknande
            åtgärder mot en näringsverksamhet skulle en helt annan form av
            skydd existera. Samma sak gäller i ännu större grad i CETA. Det
            finns ett fåtal skrivningar kring arbetsrätt som är principiellt
            viktiga, exempelvis artikeln om att handel och investeringar inte
            får uppmuntras genom att underminera arbetsrätten. Liknande skrivningar
            gällande hälsa och miljö som finns i t.ex. Naftaavtalet har dock
            knappast varit av avgörande betydelse för att skydda dessa värden.
            Kommunal har kritiserat avtalet bl.a. av denna orsak.
          </p>
          <head xml:id="i-Xq53KHoZ3XZ2GwYpxQ7r79" type="h1">
            Hälsa, miljö och djur/jordbruk
          </head>
          <p xml:id="i-8e5uWkrkhcWWiWyHn7Vr62">
            Även de fina texter som finns på detta område saknar fungerande
            efterlevnadsmekanismer och stannar därför vid goda ambitioner.
            Kanadas produktion av djurkött vad gäller genmanipulation, kemikalier
            och livsmedelssäkerhet påminner mer om USA än EU. Det kött som
            ska säljas hit måste i teorin uppnå våra krav mot hormonbehandling
            m.m., men det är Kanadas myndigheter som avgör kontrollen där.
            Vad gäller djurskydd och antibiotika sker merparten av all lagstiftning/allt
            regelarbete på delstatsnivå. Detta gör det mycket svårt för EU
            att via relationer med de federala myndigheterna säkerställa att
            våra krav uppnåtts. Tillväxthormoner och andra tillväxtfrämjande
            preparat som är förbjudna i EU används flitigt. Så även om detta
            kött inte får importeras är det mycket svårt att säkerställa skyddet.
            Tullfri kvot ökas en faktor tio, och i kombination med andra kommande
            avtal kan det sätta hård press på svenska bönder med krav på sänkt
            djurskydd. Både Naturvårdsverket och Kemikalieinspektionen har
            uttryckt oro för hur avtalet kan komma att påverka Sverige negativt.
            Det finns en risk att den ökande konkurrensen skapar en spiral
            av press nedåt inom EU vad gäller djurskydd.
          </p>
          <p xml:id="i-3PJbkmFnouFofZVtTmKQAR">
            Det finns texter om att parterna ska eftersträva hög standard
            på miljöområdet. Men samtidigt villkoras dessa rättigheter med
            att vara förenliga med resten av avtalet. Även om språkbruket
            på vissa ställen kring miljö är bättre än i tidigare avtal är
            de formella kraven i stort desamma på att ”legitima” skäl måste
            åberopas om man vill lagstifta om bättre hälsa eller miljö. Så
            trots texterna om rätten att reglera lämnas ett mycket stort utrymme
            för tribunalerna att tolka vad som gäller. Denna osäkerhet kommer
            i verkligheten att fortsätta begränsa kommunernas och staternas
            möjlighet/mod/kunskap att kunna reglera.
          </p>
          <p xml:id="i-A2dvh2UzsdkaCDeeHy1Jz6">
            CETA kan, enligt den europeiska miljörörelsen, inklusive Naturskyddsföreningen,
            bli ett problem för klimatarbetet. Investeringsskyddet kan komma
            att användas för att underminera lagar för att skydda klimat och
            miljö. Många pekar på att skada redan skett genom EU-kommissionens
            urvattning av bränslekvalitetsdirektivet 2014. Syftet med direktivet
            var att minska utsläppen från drivmedel, bl.a. genom att märka
            mer klimatskadliga bränslen. Detta röstades ned efter tryck från
            Kanada att det skulle äventyra CETA och det har nu blivit mycket
            lättare att exportera den mycket klimatskadliga tjärsanden till
            EU. Ett exempel på klimatrisken med tvistlösningsmekanismer är
            det kanadensiska företaget Transcanadas stämning av USA på 15
            miljarder dollar, utifrån det nordamerikanska handelsavtalet Nafta,
            för Obama-administrationens beslut att stoppa byggandet av oljeledningen
            Keystone XL.
          </p>
          <p xml:id="i-PYWjKEEEyuK8NcTWWkxRUn">
            Gruvnäringen, där Kanada är en särskilt stor aktör, riskerar
            att bli svårreglerad, med stor risk för stämningar. Sverige har
            fått kritik från EU om att vi behöver förbättra procedurerna för
            skydd av Natura 2000-områden, och vi ligger dessutom i botten
            internationellt vad gäller avgifter för gruvnäringen. Varje förändring
            till skydd för vatten, miljö och höjda avgifter kan försvåras
            av CETA.
          </p>
          <head xml:id="i-QcRQ3eq51EZtbZ2TavzuqS" type="h1">
            Regulativt samarbete
          </head>
          <p xml:id="i-UukUc2i3f8KCqtgEiXvBke">
            CETA är inte lika påtvingande och omfattande som TTIP på just
            detta område, men Österrikes och Tysklands motsvarigheter till
            LO har ändå kritiserat CETA för att det kan påverka det demokratiska
            beslutsfattandet. KemI pekar i sitt remissvar på att CETA inte
            utgör ”påtaglig risk” för gällande eller kommande kemikalieregler
            men att det kan ”innebära att EU:s kemikalielagstiftning och internationella
            konventioner utvecklas långsammare”.
          </p>
          <p xml:id="i-69ZXAnqnYfKYF96eGpjEKN">
            En otydlig definition av ”onödiga handelshinder” gör att det
            uppstår en osäkerhet på detta område. I regeringens proposition
            beskrivs denna artikel som att ”ett av målen (…) ska vara att
            skydda människor, djur och växter samt miljön i övrigt” samt ”ett
            annat mål ska vara att stärka konkurrenskraften och effektiviteten
            i industrin på ett sätt som minskar administrativa kostnader och
            risken för överlappande regelverk”. Detta tänjer en del på vad
            som står i CETA, där principen ska vara att ”förhindra och undanröja
            onödiga hinder för handel och investeringar” som portalparagraf.
            De övriga målen finns med i vad som åsyftas, men med tanke på
            att de som kommer att sitta i många av samarbetsforumen kommer
            att komma från handelsrelaterade departement samt att företag
            kommer bjudas in i dessa samarbeten kommer fokus att ligga på
            handel.
          </p>
          <p xml:id="i-F2ZDsxhcMynbjdPFiWb1cp">
            Det är inte alls säkert att den miljöpolitiker eller miljöexpert
            som vet anledningen till ett handelsbegränsande krav kommer att
            ens vara medveten om att en ändring diskuteras förrän parterna
            redan enats om att föreslå en ändring. När väl lagen kommer upp
            för beslut och offentlig debatt finns redan prestige och ömsesidiga
            löften, vilket gör det svårt för både kanadensiska och europeiska
            miljöaktivister m.fl. att stoppa en ändring när den väl nått så
            långt. Om all lagstiftning ska granskas ur handelsperspektiv,
            är risken stor att miljö-, djur-, och hälsoskydd undermineras,
            trots att ingen av de inblandade parterna hade det som avsikt.
            I rapporten Slater, Ann och Boehm (2014) – ”Agriculture and Food
            Sovereignty” i Sinclar, Scott et al. – ”Making sense of the CETA”,
            s. 47 lyfts dessa och andra problem.
          </p>
          <p xml:id="i-WcnmVFgQyqj62DSBZfHxZb">
            Tanken är att det regulativa samarbetet inte ska påverka miljö,
            säkerhet eller hälsa, men när det granskades om vi kunde erkänna
            varandras krocktester mellan USA och EU uppdagades det att tusentals
            fler trafikdöda/skadade skulle bli följden.
          </p>
          <head xml:id="i-6JQecJV71BtvVdu2mGdWoD" type="h1">
            Tvistlösning ISDS-ICS
          </head>
          <p xml:id="i-EQXTsYQiDTy2dEKya5eFEs">
            Det viktiga vad gäller tvistlösning är att detta skydd redan
            finns i Sverige och Kanada i nationell rätt. Om det tas bort från
            CETA åtnjuter alla företag fortfarande ett adekvat skydd mot expropriering
            enligt nationell rätt. Det är i grunden märkligt att vi ska lita
            på kanadensiska myndigheters säkerhetstester, kontroller och beslut
            för nästan alla produkter, men vi kan inte lita på deras domstolar
            och att de ska fatta rimliga beslut vad gäller skadestånd till
            företag. Sverige har inget att vinna på att tvistlösningen finns
            med i avtalet. Det finns inga vetenskapligt grundade belägg för
            att kanadensiska bolag inte etablerar sig här på grund av rädsla
            för konfiskering.
          </p>
          <p xml:id="i-S4USkvxm6MycAkFcJ9ZPN9">
            Investeringsskydd finns redan i sextiotalet avtal med Sverige.
            I november 2016 stämdes t.ex. Sverige av en rysk skogsägare, i
            samband med en annan rättslig tvist. De nya avtalen TPP, TTIP,
            CETA m.fl. kommer dock att flerdubbla antalet möjligheter till
            stämningar globalt. Det finns tiotusentals USA-bolag som är registrerade
            i Kanada på ett sådant sätt att de kan utnyttja tvistlösningsmekanismen
            i CETA även om de huvudsakligen är baserade utanför Kanada. Så
            ett avtal med Kanada kan utnyttjas av alla andra länders företag,
            om de har aktivitet där.
          </p>
          <p xml:id="i-DUYd9rpgUsZ6QRfD7MY6HW">
            CETA:s regler för investeringsskydd inkluderar en tvistlösningsmekanism
            av ISDS-typ (investor-state dispute settlement) men kallad ICS.
            Sådana mekanismer är till för att företag ska kunna stämma stater
            som vidtar politiska åtgärder som minskar eller kan tänkas minska
            värdet på företagens investeringar. En tung juridisk instans,
            det tyska domarförbundet, sågar ICS helt. De tyska domarna menar
            att ICS helt skulle förändra rättssystemet inom unionen och begränsa
            EU:s och dess medlemsstaters lagstiftande makt. Miljö- och konsumentorganisationer
            påpekar risken att stater kan komma att avstå från att lagstifta
            därför att de är rädda att bli stämda. Exempel på just detta finns
            från andra avtal med liknande tvistlösningsmekanismer: tobaksbolaget
            Philip Morris stämning av Australien, då landet införde neutrala
            cigarettpaket för att minska rökningen. Visserligen förlorade
            bolaget efter flera års process, men indirekt lyckades det nå
            framgång på andra håll. Nya Zeeland avvaktade med att implementera
            en liknande lagstiftning, eftersom man inte ansåg sig ha råd med
            en dyrbar process och eventuellt stort skadestånd. Även Irland
            och UK påverkades. Ett annat för Sverige intressant fall är Achmea,
            som stämde Slovakien och fick 22 miljoner euro i skadestånd när
            Slovakien reglerat vinster i sjukförsäkringar.
          </p>
          <p xml:id="i-UbQ3vCzzhMHGyKNFbLt7Go">
            Hot om jättelika skadestånd riskerar att lägga en våt filt över
            åtskilligt av det som hittills utgjort normalt parlamentariskt
            lagstiftningsarbete, en s.k. regulativ avkylningseffekt. Det gäller
            alltifrån stärkt konsumentskydd till främjande av anställdas rättigheter.
            Stora delar av såväl fackföreningsrörelsen som miljörörelsen på
            båda sidor av Atlanten är djupt engagerade i kampen mot TTIP och
            CETA. DGB och AFL-CIO, som är LO:s motsvarigheter i Tyskland respektive
            USA, står högst upp på barrikaderna i kampen mot den marknadsdogmatism
            som nu hotar.
          </p>
          <p xml:id="i-BjJS5UN8Z96ZsPWTxvNHYU">
            Vi ser en tendens till att de nya handelsavtalen alltmer används
            just för att skrämma länder från att fatta vissa beslut. Företagen
            vinner färre mål och färre mål leder till förlikningar samtidigt
            som skadeståndskraven offentliggörs betydligt oftare. Alla dessa
            tre är tecken på att syftet allt oftare är att påverka politiker,
            inte att vinna processerna.
          </p>
          <head xml:id="i-KDNZzrjctWTyXGN9AunEgn" type="h1">
            Offentlig upphandling, finansiella tjänster, telekommunikation
            och immateriella rättigheter
          </head>
          <p xml:id="i-GvnUqhMotFMpw44Zzepz3V">
            Även på dessa områden finns krav och problem som ökar myndigheters
            administrativa börda, låser fast oss i omoderna krav på skydd
            av upphovsrätt samt försvårar en modernisering av incitamenten
            för hur vi stöder utveckling av nya läkemedel.
          </p>
          <head xml:id="i-D997SYvQj4AYLR7E1vy3Ya" type="h1">
            Förslag till beslut
          </head>
          <p xml:id="i-XTAXasLWzp64GLKpDwjuz3">
            Avtal där utländska företag ges särskilda privilegier att påverka
            beslut innan andra kan diskutera dem. Avtal där företag i särskilda
            samarbetsforum ska kunna ifrågasätta alla uppnådda kompromisser
            för att de påverkar handeln, riskerar att överenskommelser som
            tagit hänsyn till alla intressen kan bli föremål för omförhandling,
            men alltid med handeln i fokus. Avtal som föreskriver enkelriktning
            mot nyliberala reformer kring marknadstillträde och gör det i
            praktiken omöjligt att under rimliga former återta verksamheter
            i offentlig regi hör hemma i centrum av debatten i riksdagen,
            och vi kan inte låta oss bakbindas.
          </p>
          <p xml:id="i-5sA1qTHTWbUWk41JFEh5HP">
            Frihandel är inte liktydigt med fri handel, vilket företag i
            utvecklingsländer som försöker exportera förädlade varor till
            rika västländer smärtsamt får uppleva. Frihandel är i verkligheten
            extremt reglerad handel, där det som regleras är den fria demokratin
            för att den ska begränsas så att standardiserade multinationella
            företag ska slippa anpassa sig efter lokala konsumenter och regler.
          </p>
          <p xml:id="i-228EFKWdtxWDDKRcWAJW19">
            Det råder en mycket stor skillnad i åsikter om hur avtalet ska
            tolkas mellan forskningsvärlden, domare å ena sidan och näringsliv
            och politiker å andra sidan. Därför kan denna konflikt bara lösas
            med en ordentlig utredning, från oberoende forskare. I väntan
            på att denna ska säkerställa att de mål som regeringen satt upp
            kring skydd av arbetare, miljö, folkhälsa m.m. borde riksdagen
            inte bidra till att avtalet kan träda i kraft.
          </p>
          <p xml:id="i-6Hm4kqYL9tKdC73kw3Y1CP">
            Just nu pågår ett omfattande arbete på båda sidor om Atlanten
            där miljörörelsen och andra folkrörelser tar fram nya moderna
            handelsavtal som bakar in skyddet av dagens utmaningar med klimat,
            miljö och social rättvisa. För att lösa 2030-målen krävs avtal
            som samverkar med dem, inte motarbetar dem. Det är hög tid att
            världshandeln förändras för att möta de nya utmaningarna, inte
            förra seklets utmaningar att tillfredsställa absoluta materiella
            behov på bekostnad av planeten och människors hälsa. Utmaningen
            är inte längre att kunna producera tillräckligt för våra behov,
            utan hur vi gör det rättvist och hållbart.
          </p>
          <p xml:id="i-3Hy9KrT42FXLYvNdmXF5hU">
            Riksdagen bör därför godkänna samtliga förslag i denna motion.
          </p>
        </div>
        <div xml:id="i-A83tevdEe3J7RJqWLxxeFN" type="signatureBlock">
          <list xml:id="i-RfraZVikWkkH8eYAQxdwnx">
            <item xml:id="i-YJD3LqMRcmQUBaDAm3Khb7" who="i-42mC5GTVNHcPV5LNMmxmrj" type="signature">
              Carl Schlyter (MP)
            </item>
            <item xml:id="i-XNCw8HGsEU4bwfVhDoDkoM" who="i-DLt3BwBDVwBxqxVEki5m5B" type="signature">
              Annika Lillemets (MP)
            </item>
            <item xml:id="i-BJjmsfd9SEja1X2sNZGWt8" who="i-iThmkGNxBe7XUsT8b92pZ" type="signature">
              Jabar Amin (MP)
            </item>
          </list>
        </div>
      </div>
    </body>
  </text>
</TEI>
