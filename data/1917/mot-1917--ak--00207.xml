<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1917/mot_1917__ak__207/mot_1917__ak__207-001.pdf"/>
      <div type="motHeader" xml:id="i-2fBjiTjNtyMmFAin41HBUt">
        <div type="motTitle" xml:id="i-ActTVTifijoQ4iYjzZw6Sn"/>
        <div type="motSubmissionInfo" xml:id="i-KqjgAWA3ELyFAVrAAZsmxh"/>
      </div>
      <div type="motBody" xml:id="i-GC6mNxyKBoGGbp1VEywMmQ">
        <div xml:id="i-7JEH36iqw4Rkhpmj54kbRP">
          <p xml:id="i-TfASMv4HPxM4McKxHr4Dck">
            Motioner i Andra kammaren, Nr 207. 3
          </p>
          <p xml:id="i-Q3SZAwF5wgCqGrQ7Cixi6Z">
            Nr 207.
          </p>
          <p xml:id="i-C9F9uLoEPjAJgENzUZMmQH">
            Av herr Bolander, om skrivelse till Kungl. Maj:t angående befrielse
            för de i 12, 14 och 15 $$ av förordningen angående försäljning
            av brännvin avsedda bolag från skyldigheten att erlägga kommunalutskylder.
          </p>
          <p xml:id="i-Wb7VEknPW2emv5A6LSmfkg">
            Vid 1916 års riksdag väcktes två likalydande motioner, den ena
            i första kammaren, nr 64, av herr Johannes Åkesson, och den andra
            i andra kammaren, nr 165, av herr S. Jönsson i Fridhill, i vilka
            motioner hem- ställdes, att riksdagen måtte besluta sådant tillägg
            till 12 8 i förordningen om bevillning av fast egendom samt av
            inkomst, att sprithandelsbolag fri- kallades från utgörande av
            inkomstbevillning. Motionerna blevo hänvisade till bevillningsutskottet,
            som i avgivet betänkande hemställde, att desamma icke måtte föranleda
            till något riks- dagens beslut. Flera reservanter inom utskottet
            föreslogo emellertid, att riksdagen i anledning av motionerna
            ville i skrivelse till Kungl. Maj:t anhålla, att Kungl. Maj:t
            måtte uppdraga åt kommunalskattekommitterade att utreda, på vad
            sätt och under vilka former brännvinsbolagens kom- munala skatteskyldighet
            må upphöra. Första kammaren biföll utskottets förslag, under det
            att andra kam- maren 1 huvudsak biföll reservationen med viss
            ändring av själva formu- leringen. De i ovannämnda motioner åberopade
            skälen för det ifrågasatta till- lägget i bevillningsförordningen
            äga allt fortfarande samma giltighet som förra året, varför jag
            anser att förslag i samma syfte bör framläggas även vid innevarande
            års riksdag. Jag finner det onödigt att här återupprepa, vad herrar
            Åkesson och Jönsson anfört dels i motionerna och dels vid ärendets
            behandling i kamrarna, utan tillåter jag mig att hänvisa till
            förra årets riksdagshandlingar. Emellertid vill jag här framhålla,
            att frågan om brännvinsbolagens
          </p>
          <pb facs="riksdagen-motions-pdf/data/1917/mot_1917__ak__207/mot_1917__ak__207-002.pdf"/>
          <p xml:id="i-3JTfdwTeKTCKFJdRzEoJcK">
            4 Motioner i Andra kammaren, Nr 207.
          </p>
          <p xml:id="i-GfMXe2wBKHKnyWtWNYpqTi">
            befriande från kommunal skattskyldighet är av synnerligen stor
            betydelse för nykterhetens befrämjande inom en del av landets
            kommuner. Från vissa håll göres kanhända gällande, att ifrågavarande
            spörsmål är att be- trakta icke som en nykterhetsfråga utan endast
            som en kommunal beskatt- ningsfråga. Detta påstående vågar jag
            dock på det bestämdaste bestrida, ty inom en del mindre och medelstora
            städer och köpingar utgör den kommunalskatt, som vederbörande
            brännvinsbolag har att erlägga, en så avsevärd del av kommunens
            inkomster, att många av kommunens invånare, som eljest helst skulle
            se, att sprithandeln inom samhället upphörde, ute- slutande av
            ekonomiska skäl finna sig föranlåtna att medverka till för- nyade
            beslut om sprithandelns fortsatta bedrivande inom kommunen. Det
            har till och med förekommit, att organiserade nykterhetsvänner
            inom de kommunala representationerna av skäl, som jag nyss omnämnt,
            ansett sig nödsakade att biträda ett dylikt beslut. Förslaget
            om att befria brännvinsbolagen från erläggande av kommu- nalutskylder
            innebär ett konsekvent fullföljande av de utav statsmakterna förut
            fattade besluten om indragning till statsverket av kommunernas
            andelar i brännvinsförsäljningsmedlen, vilka beslut tillkommit
            i syfte att därigenom frigöra kommunerna från det ekonomiska beroendet
            av brännvinshandeln. De skäl, som anfördes för här omnämnda beslut,
            kunna också med samma styrka åberopas för ett förslag sådant som
            det av herrar Åkesson och Jönsson vid förra årets riksdag framlagda.
            Reservanterna i bevillningsutskottet synas icke hava velat biträda
            motionärernas förslag i oförändrad form, huvudsakligast av den
            anledning, att vissa kommuner, för den händelse brännvinsbolagen
            ej behövde erlägga kommunalskatt, komme att gå miste om en sådan
            betydande inkomst, att de därigenom till en början åtminstone
            skulle råka i ekonomiska svårig- heter. Detta är givetvis ett
            skäl, som måste beaktas och vartill hänsyn ovillkorligen måste
            tagas, då det gäller att åstadkomma en sådan förändring som den
            av motionärerna åsyftade. För att minska de här antydda svå- righeterna
            för kommunerna skulle det ju vara lämpligt att lösa frågan på
            det sätt, att kommunerna bereddes ersättning för mistad skatteinkomst
            efter i huvudsak samma grunder, som tillämpades vid fastställandet
            av den för indragna brännvinsförsäljningsmedel nu utgående ersättningen.
            Därest beslut kommer att fattas om kommunal skattefrihet för brännvinsbolagen,
            borde enligt mitt förmenande ersättning utgå till samtliga de
            kommuner, där detaljhandeln med brännvin äger rum vid den tid,
            då sådant beslut kan komma att tillämpas. Ifrågavarande ersättning
            skulle ju lämpligen kunna bestämmas efter en fallande skala samt
            utgå under tiden till och
          </p>
          <pb facs="riksdagen-motions-pdf/data/1917/mot_1917__ak__207/mot_1917__ak__207-003.pdf"/>
          <p xml:id="i-LqNeg1VaKe424Vz5tZwkcw">
            Motioner i Andra kammaren, Nr 207. 5
          </p>
          <p xml:id="i-Mrf3ZWhNzf3KoC9PhVb7BH">
            med det år, då staten enligt Kungl. Maj:ts nådiga förordning
            av den 18 juli 1913 för sista gången utbetalar ersättning för
            indragning av bränn- vinsförsäljningsmedel. Genom att ordna frågan
            på sätt jag här angivit, skulle båda ersättningsbeloppen årligen
            kunna utbetalas i ett sammanhang, varigenom statskontorets arbete
            i och för utbetalningen till kommunerna skulle i väsentlig mån
            kunna underlättas. På grund av vad jag sålunda anfört, får jag
            härmed vördsamt hem- ställa,
          </p>
          <p xml:id="i-JcUuX5qZpomDYjHccADdPw">
            att riksdagen ville i skrivelse till Kungl. Maj:t anhålla, det
            Kungl. Maj:t täcktes låta utarbeta och för riksdagen framlägga
            dels förslag till sådana förändringar av nu gällande författningar,
            att de bolag, som enligt bestämmelserna i 12, 14 och 15 SS i Kungl.
            förord- ningen den 9 juni 1905 uteslutande hava till ändamål att
            idka handel med brännvin, varda befriade från skyldigheten att
            erlägga kommunalutskylder, dels ock förslag om ersättning till
            vederbörande kommuner för den genom nyssnämnda bolags skattefrihet
            förorsakade minskningen av de till kommunerna inflytande utskyl-
            derna, vilken ersättning lämpligen torde böra utgå efter en fallande
            skala under ett visst antal år, exempelvis till och med 1935.
          </p>
          <p xml:id="i-2vXuDfS56G78wkg3da7DuK" type="date">
            Stockholm den 26 januari 1917.
          </p>
          <p xml:id="i-2nwRx2JdpVXftBkddigwLe">
            Alfred Bolander.
          </p>
          <pb facs="riksdagen-motions-pdf/data/1917/mot_1917__ak__207/mot_1917__ak__207-004.pdf"/>
        </div>
      </div>
    </body>
  </text>
</TEI>
