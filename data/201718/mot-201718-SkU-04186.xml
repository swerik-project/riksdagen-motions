<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SkU-04186">
  <teiHeader>
    <fileDesc>
      <titleStmt>
        <title>med anledning av prop. 2017/18:245 Nya skatteregler för företagssektorn</title>
        <author corresp="i-Xte2hVf6qgEgJA6sWB1cDH">av Momodou Jallow m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4186 av Momodou Jallow m.fl. (V)</title>
          <idno type="rdwebb">H5024186</idno>
          <rs type="number">4186</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H5024186/text</ref>
          <ref type="dokument_url_html">http://data.riksdagen.se/dokument/H5024186</ref>
          <ref type="dokumentstatus_url_xml">http://data.riksdagen.se/dokumentstatus/H5024186</ref>
          <ref type="docx">http://data.riksdagen.se/fil/DBCB11F9-7FF7-4FDC-8EE8-EFF444FB45F6</ref>
          <ref type="pdf">http://data.riksdagen.se/fil/3BC51ABA-72CB-4E2A-BD06-CA1F1B8E6C3E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction type="basedOn" xml:id="i-P5oUy2UxpVM59Hh7VoSofW"/>
        <correspContext corresp="i-P5oUy2UxpVM59Hh7VoSofW">
          <ref>Proposition 2017/18:245</ref>
        </correspContext>
        <correspAction xml:id="i-CDKADx7jcjvTA3xVbV94RB" type="signed"/>
        <correspContext corresp="i-CDKADx7jcjvTA3xVbV94RB">
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-Xbq1HVkxhCYVmfPLN63HRo"/>
        </correspContext>
        <correspAction type="submitted" xml:id="i-E3cBMLdKNLLH5quVH2mrzt">
          <date when="2018-05-17"/>
          <time when="15:51:56"/>
        </correspAction>
        <correspAction type="dismissed" xml:id="i-7kU2zXuiWjymDcQfZ3tz56">
          <date when="2018-05-21"/>
        </correspAction>
        <correspAction type="reviewed" xml:id="i-VND145sqE4ueh1LCgn1YQj">
          <date when="2018-05-21"/>
          <time when="12:11:04"/>
        </correspAction>
        <correspAction type="referred" xml:id="i-HvXevS7QTK1nvh6eZMTVBG">
          <date when="2018-05-22"/>
        </correspAction>
        <correspAction type="assigned" xml:id="i-7EYppUij6QkkyB7ngbyKEf">
          <date when="2018-06-14"/>
          <time when="17:00:25"/>
        </correspAction>
        <correspContext corresp="i-7EYppUij6QkkyB7ngbyKEf">
          <ref type="assignedTo">Skatteutskottet</ref>
        </correspContext>
        <correspAction type="behandlas_i" xml:id="i-5YSbPZu4581REjtZUov4rh"/>
        <correspContext corresp="i-5YSbPZu4581REjtZUov4rh">
          <ref type="uppgift">2017/18:SkU25</ref>
          <ref type="ref_dok_id">H501SkU25</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU25</ref>
          <ref type="ref_dok_titel">Nya skatteregler för företagssektorn</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:4186 av Momodou Jallow m.fl. (V) med anledning av prop. 2017/18:245 Nya skatteregler för företagssektorn</div>
      </div>
      <div type="motBody">
        <div type="motProposal" subtype="förslag">
          <head xml:id="i-KXZGh3F3WoiUz2pw6TK7C">
            1 Förslag till riksdagsbeslut
          </head>
          <list style="ol">
            <item xml:id="i-3Wqns37Srt77QDCwwP4mnU">
              Riksdagen ställer sig bakom det som anförs i motionen om att
              avdragsutrymmet för den generella ränteavdragsbegränsningsregeln
              bör sättas till 25 procent av ebitda och tillkännager detta för
              regeringen.
            </item>
            <item xml:id="i-7rZ81uge89GE4ww5XLmF8j">
              Riksdagen ställer sig bakom det som anförs i motionen om att
              beloppsgränsen i förenklingsregeln bör sättas till 100 000 kronor
              och tillkännager detta för regeringen.
            </item>
            <item xml:id="i-EGpPKXaaBafkGtKC5aYQXD">
              Riksdagen avslår regeringens proposition i den del som avser
              förslaget till sänkt bolagsskattesats.
            </item>
          </list>
        </div>
        <div type="motContent">
          <head type="h1" xml:id="i-3KtM6DRznkyq8X8tBaCr7K">
            2 Bakgrund
          </head>
          <p xml:id="i-X8yaTqLYYV7etT64cS3zYu">
            Regeringen beslutade den 13 januari 2011 att tillkalla en kommitté,
            som antog namnet Företagsskattekommittén (FSK), med uppdrag att
            se över beskattningen av bolag. FSK:s slutbetänkande Neutral bolagsskatt
            – för ökad effektivitet och stabilitet (SOU 2014:40) överlämnades
            den 12 juni 2014 till Finansdepartementet. Den centrala upp-giften
            för FSK var att lämna förslag som innebär att den skattemässiga
            skillnaden mellan finansiering med eget och lånat kapital minskar.
            FSK föreslår i huvudsak att det införs en generell begränsning
            av ränteavdrag i bolagssektorn i kombination med en sänkning av
            bolagsskatten.
          </p>
          <p xml:id="i-ET49ccAmFejEAPHMeCdv6F">
            Våren 2013 påbörjade OECD med understöd av G20 ett projekt för
            att motverka skattebaserodering och vinstförflyttning – Base Erosion
            and Profit Shifting Project (BEPS). I oktober 2015 publicerades
            13 rapporter (avseende 15 åtgärdsområden) och ett sammanfattande
            dokument som tillsammans utgör det s.k. BEPS-paketet.
          </p>
          <p xml:id="i-7GeE7byuqUbPnmsvT657DQ">
            En av åtgärderna i BEPS-paketet gäller internationell skatteplanering
            med ränteavdrag. Rekommendationer på detta område lämnas i OECD:s
            rapport från den 5 oktober 2015 – Final report on action 4: Limiting
            Base Erosion Involving Interest Deductions and Other Financial
            Payments (OECD:s BEPS-rekommendationer, åtgärd 4). OECD föreslår
            en generell begränsning av ränteavdrag, som i första hand bör
            utformas som en avdragsbegränsning för negativa räntenetton.
          </p>
          <p xml:id="i-7kdsJtB8mVfkhPpX5ENyU2">
            Inom EU har arbetet med att motverka skadlig skattekonkurrens
            pågått under en längre tid. Vid Ekofinrådets möte den 8 december
            2015 antogs rådsslutsatser om OECD:s BEPS-arbete i EU. I rådsslutsatserna
            understryks bl.a. behovet av gemensamma lösningar på EU-nivå samt
            en effektiv och snabb koordinerad implementering av BEPS-åtgärderna
            av medlemsstaterna. Den 28 januari 2016 presenterade kommissionen
            ett förslag till direktiv om fastställande av regler mot skatteflyktsmetoder
            som direkt påverkar den inre marknadens funktion (direktivet mot
            skatteundandraganden). Direktivet innebär att EU:s medlemsstater
            samordnar genomförandet av vissa av OECD:s åtgärdspunkter mot
            BEPS, däribland åtgärd 4 om ränteavdragsbegränsningar. Ränteavdragsbegränsningsregeln
            i artikel 4 i direktivet mot skatteundandraganden ska motverka
            skatteplanering med ränteavdrag. Artikel 4 ansluter i huvudsak
            till OECD:s BEPS-rekommendationer (åtgärd 4). Artikeln innebär
            att det ska införas en generell begränsning av avdrag för nettoränteutgifter
            baserad på resultatmåttet vinst före räntor, skatt, av- och nedskrivningar
            (ebitda). Avdrag får göras med högst 30 procent av ebitda. Det
            är även möjligt att välja andra resultatmått, (ebit, som står
            för vinst före räntor och skatt), med en procentsats som motsvarar
            den som gäller för ebitdamåttet.
          </p>
          <p xml:id="i-Y9GobNjMCdsnkCPeYK4U5M">
            I juni 2017 remitterade regeringen promemorian Nya skatteregler
            för företagssektorn (Fi2017/02752/S1). Promemorian innehöll två
            huvudförslag. Det ena förslaget baserades på ebit, och avdragsutrymmet
            uppgick där till 35 procent. Det andra förslaget baserades på
            ebitda med ett avdragsutrymme på 25 procent.
          </p>
          <p xml:id="i-HwnNMFVjsDqNZ2b4xTdkAq">
            Vänsterpartiet välkomnar arbetet inom OECD och EU för att motverka
            skatteflykt och skatteundandragande. Vi välkomnar också ambitionen
            i Företagsskattekommitténs slutbetänkande att minska den skattemässiga
            skillnaden mellan finansiering med eget och lånat kapital. Den
            promemoria som regeringen remitterade i juni 2017 innehöll överlag
            balanserade förslag som både minskade möjligheterna till skatteundandragande
            och utjämnade skillnaden mellan finansiering med eget och lånat
            kapital. Dessvärre kan vi konstatera att det förslag som regeringen
            nu lagt på riksdagens bord är urvattnat på en rad punkter.
          </p>
          <head type="h1" xml:id="i-2yPzp6WURdAxSeZ8mdMA6d">
            3 Den generella ränteavdragsbegränsningen
          </head>
          <head type="h2" xml:id="i-KYgaWANa2etxMnRjB7jeXv">
            3.1 Val av modell
          </head>
          <p xml:id="i-TrgA8X6gkSXJep2i7WQ2cb">
            I propositionen föreslår regeringen att den generella ränteavdragsbegränsningen
            baseras på ebitda. Det finns både för- och nackdelar med detta
            mått. Till nackdelarna hör att en ränteavdragsbegränsning som
            baseras på ebitda inte minskar de skattemässiga skillnaderna mellan
            finansiering med eget och lånat kapital lika mycket som om ränteavdragsbegränsningen
            hade baserats på ebitmåttet. Till fördelarna hör att ebitda är
            den mest vanligt förekommande metoden internationellt och den
            som OECD i huvudsak rekommenderar. Ebitda är dessutom ett etablerat
            mått för att uppskatta kassaflöde och därmed den reella förmågan
            att bära räntekostnader. Företrädare för allmännyttans intresse-
            och branschorganisation (Sabo) anför att det alternativ som skulle
            få mest negativa effekter för fastighetsbranschen är ebitmetoden.
            Från kommuner och landsting har det framförts att med en ebitregel
            kommer kommunala samhällsviktiga verksamheter såsom fastigheter,
            gas, vatten, el och avfall att finansiera en skattesänkning för
            personalintensiv verksamhet som t.ex. bemanningsföretag. Sammantaget
            delar Vänsterpartiet regeringens bedömning att en ebitregel skulle
            kunna få alltför omfattande effekter på kapitalintensiva verksamheter
            och att en ränteavdragsbegränsning baserad på ebitda därför är
            att föredra.
          </p>
          <head type="h2" xml:id="i-BH35ttiVfyara9Fh9DEx2">
            3.2 Nivån på avdragsunderlaget
          </head>
          <p xml:id="i-KodonTkWfsCRkPVfQPDUvc">
            Som nämnts ovan medger EU-direktivet om skatteundandragande att
            avdrag får göras om högst 30 procent av ebitda. I promemorian
            som regeringen remitterade i juni 2017 föreslogs ett avdragsutrymme
            på 25 procent, i det fall ebitdaregeln skulle väljas. Regeringen
            anförde att ett avdragsutrymme på 30 procent inte skulle vara
            tillräckligt robust mot skatteplanering och att det heller inte
            i någon nämnvärd utsträckning skulle bidra till ökad neutralitet
            mellan finansiering med eget och lånat kapital. Enligt OECD skulle
            ett avdragsutrymme på 30 procent av ebitda innebära att 87 procent
            av noterade multinationella företagsgrupper som redovisar positivt
            ebitda i princip skulle kunna dra av externa nettoräntekostnader
            i sin helhet. I promemorian framhåller regeringen vidare att man
            måste beakta att de riktade ränteavdragsbegränsningsreglerna ska
            snävas in och att ett större avdragsutrymme än 25 procent därför
            inte är möjligt med hänsyn till skyddet av den svenska bolagsskattebasen.
          </p>
          <p xml:id="i-xPL63cznmnvKhK1gsWpNa">
            I den nu lagda propositionen är de riktade ränteavdragsbegränsningsreglerna
            desamma som i promemorian, men nu går det helt plötsligt att sätta
            avdragsutrymmet till 30 procent, som regeringen föreslår. Vänsterpartiet
            delar den analys som regeringen gjorde i sin egen promemoria och
            föreslår att avdragsutrymmet sätts till 25 procent av ebitda.
          </p>
          <p xml:id="i-5qqsadVM3q1SSvYSWTEtBC">
            Avdragsutrymmet för den generella ränteavdragsbegränsningsregeln
            bör sättas till 25 procent av ebitda. Detta bör riksdagen ställa
            sig bakom och ge regeringen till känna.
          </p>
          <head type="h2" xml:id="i-VF1RApFni3ypF1s5EZfn2g">
            3.3 Förenklingsregeln
          </head>
          <p xml:id="i-M2BqGwXnMRcf1VJuwwhRkJ">
            I promemorian lade regeringen förslag på en förenklingsregel
            som innebär att ett företag får dra av ett negativt räntenetto
            upp till 100 000 kronor. Direktivet mot skatteundandragande medger
            att medlemsstaterna får införa en sådan förenklingsregel upp till
            3 miljoner euro. I promemorian menade regeringen att en avvägning
            får göras mellan behovet av minskad administrativ börda och de
            övergripande syftena med ränteavdragsbegränsningsregeln (dvs.
            att jämna ut skillnaden mellan eget och lånat kapital). Regeringen
            uppmärksammade särskilt regelbördan för de mindre företagen och
            att dessa kan ha svårare att finansiera sig med eget kapital än
            större företag. En lämplig nivå för beloppsgränsen ansågs vara
            100 000 kronor. En beloppsgräns på den nivån skulle innebära att
            ca 75 procent av aktiebolagen skulle kunna tillämpa förenklings­regeln
            och således inte omfattas av den generella ränteavdragsbegränsningen.
          </p>
          <p xml:id="i-N73b5VM6Umd51p52fQnHEr">
            I propositionen föreslår regeringen att beloppsgränsen sätts
            till 5 miljoner kronor. Beaktat förenklingsregeln träffas då drygt
            2 000 av aktiebolagen av den generella ränteavdragsbegränsningen,
            vilket utgör endast 0,4 procent av alla aktiebolag. Andelen bolag
            som träffas ökar om man endast studerar de större bolagen. Av
            de bolag som har 250 anställda eller fler träffas 7,4 procent
            av den generella ränteavdragsbegränsningen.
          </p>
          <p xml:id="i-JsivXv8GBVyn3SXpidjF4Y">
            Vänsterpartiet anser att beloppsgränsen i förenklingsregeln är
            så högt satt att den undergräver syftet med hela reformen, dvs.
            att utjämna den skattemässiga skillnaden mellan eget och lånat
            kapital och motverka skatteundandragande och skatteflykt. Vänsterpartiet
            anser i likhet med vad som föreslogs i promemorian att en beloppsgräns
            på 100 000 kronor i förenklingsregeln är en rimlig avvägning mellan
            att å ena sidan utjämna den skattemässiga skillnaden mellan eget
            och lånat kapital och motverka skatteundandragande och skatteflykt
            och å andra sidan minska den administrativa bördan för mindre
            företag.
          </p>
          <p xml:id="i-CRZ4vaYbFZJcsVBjer35vt">
            Beloppsgränsen i förenklingsregeln bör sättas till 100 000 kronor.
            Detta bör riksdagen ställa sig bakom och ge regeringen till känna.
          </p>
          <head type="h1" xml:id="i-MJjheK3Jgt2BpKvwHeKycd">
            4 Bolagsskattesatsen
          </head>
          <p xml:id="i-9aztvDB1z2SY9F8Sq5jDgD">
            Den svenska bolagsskatten har sänkts i flera steg under de senaste
            tio åren. År 2009 sänktes den från 28 till 26,3 procent, och 2013
            sänktes den till dagens 22 procent. Den svenska bolagsskatten
            ligger därmed under OECD-snittet på 23,5 procent. Till det ska
            läggas att de svenska avskrivningsreglerna är mycket förmånliga
            i ett internationellt perspektiv.
          </p>
          <p xml:id="i-XaqrPqXQbSQqr1yQHvqrwW">
            I propositionen föreslår regeringen att bolagsskatten sänks i
            två steg ned till 20,6 procent från dagens nivå på 22 procent.
            Regeringen motiverar sänkningen med att den generella ränteavdragsbegränsningen
            breddar bolagsskattebasen och, allt annat lika, ökar skatteuttaget
            på bolagssektorn. Vänsterpartiet avvisar förslaget om sänkt bolagsskatt
            då vi menar att den svenska bolagsskatten är konkurrenskraftig.
            Vinsterna i bolagssektorn är därtill höga, och har varit så under
            lång tid.
          </p>
          <p xml:id="i-Bs6GAzGcqKqVFAeJoRFNt3">
            Riksdagen bör avslå regeringens proposition i den del som avser
            förslag till sänkt bolagsskattesats. Detta bör riksdagen besluta.
          </p>
        </div>
        <div type="motSignatures">
          <list>
            <item xml:id="i-38Axs3E7cW6W8hic94go9J">
              Momodou Jallow (V)
            </item>
            <item xml:id="i-F3nRmiWABdjHwb4nUpf3HP">
              Ulla Andersson (V)
            </item>
            <item xml:id="i-TMuZxhTFmfsAdzvY6X5RGB">
              Rossana Dinamarca (V)
            </item>
            <item xml:id="i-Kok2YixqXTEj8oUBEN9xr9">
              Ali Esbati (V)
            </item>
            <item xml:id="i-MEvkdLCjKiLBt6RKhdvyTR">
              Christina Höj Larsen (V)
            </item>
            <item xml:id="i-UBZVrvmDw62ZrX4ovkkTuA">
              Daniel Riazat (V)
            </item>
          </list>
        </div>
      </div>
    </body>
  </text>
</TEI>
