<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1943--fk--00049">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1943/mot_1943__fk__49/mot_1943__fk__49-001.pdf"/>
      <fw xml:id="i-6kY8xzAwCT2AtAbwBcraZq">
        6 Motioner i Första kammaren, nr 49.
      </fw>
      <div xml:id="i-R7xnT3UnwiujJL33kZfmAr" type="motHeader">
        <div xml:id="i-ShnWwD3BJVye8x1WEjNYdn" type="motTitle"/>
        <div xml:id="i-WdezGcAAcyTKnAdxqER6Qa" type="motSubmissionInfo"/>
      </div>
      <div xml:id="i-MTG6YMX5ueTVQpj3D17ZXx" type="motBody">
        <div xml:id="i-CdsLV3cuCrzjUD7RYguSXP">
          <p xml:id="i-Q8z5CDsgL3papdGdErXKdA">
            Nr 49.
          </p>
          <p xml:id="i-BwjJaPFjzMBAvT5hGo9szU">
            Av friherre Beck-Friis, om vissa ändrade bestämmelser angå- ende
            jakten å älg.
          </p>
          <p xml:id="i-GCBVbfexyoD7zQxPmYuzQH">
            Vår svenska älgstam har numera nått en sådan omfattning, att
            den årliga avskjutningen spelar en ej oväsentlig roll i folkhushållet.
            Under senaste år har denna avskjutning omfattat c:a 13.000 älgar,
            (1941 c:a 13.500 st. och 1942 c:a 11.500 st.). Med en sannolik
            medelslaktvikt av c:a 150 kg per älg utgör detta bortåt 2 millioner
            kg kött, som tillföras folkhushållet. Ser man till älgens förekomst
            inom olika landsdelar och skilda skogsom- råden inom dessa, finner
            man emellertid, att denna förekomst är långt ifrån idealisk. Inom
            Bergslagens och södra Sveriges större kronoparker liksom å de
            större godsens och bolagens skogar inom detta område, å vilka
            jakten av ålder vårdats, är älgstammen i allmänhet god och på
            vissa håll så stark, att ej oväsentliga skadegörelser å skog och
            växande gröda, närmast då på od- lingar inom skogsområdena, kunna
            vållas, medan inom de områden, där skogarna ligga starkare parcellerade
            på skilda ägare, älgstammen är ringa eller rent av obefintlig.
            Detta senare förhållande är otvivelaktigt beroende av alltför
            stark och hänsynslös avjagning. Inom Norrland, där naturförhållan-
            dena i övrigt äro bäst ägnade för förekomsten av en stark älgstam,
            utan att skador å vare sig skogsbestånd eller växande gröda behöva
            ifrågakomma, är älgbeståndet ytterligt fattigt, för att inte säga
            helt obefintligt, inom vid- sträckta områden. Anledningen till
            denna ringa älgförekomst är uppenbart endast en alltför stark
            och hänsynslös avskjutning, sedan numera de större rovdjuren,
            björn och varg, äro utan betydelse för älgstammens decimering.
            Sammanfattningsvis kan man alltså säga, att ehuru älgen inom vissa
            mera lokala områden är alltför talrik, så att den vållar lanthushållningen
            viss ska- degörelse, är älgstammen inom den övervägande och större
            delen av landet alltför obetydlig och skulle, inte minst i folkhushållets
            intresse, kunna mång- dubblas utan att lanthushållningen därigenom
            behövde lida intrång. Skade- görelser uppträda nämligen i huvudsak
            först när stammen nått en sådan styrka, att den för älgen mest
            begärliga näringsvegetationen, viden och löv- skog och diverse
            för skogshushållningen ofta betydelselösa trädslag även- som enbuskar,
            börja tryta. Det torde därför ej innebära någon överdrift att
            påstå, att vid en mera idealisk fördelning av älgbeståndet över
            alla skogs- marker inom landet älgstammen skulle kunna hållas
            mångdubbelt större än vad den nu är och därmed giva en likaledes
            mångdubblad avkastning, utan att lanthushållningen därigenom skulle
            behöva lida nämnvärt intrång.
          </p>
          <pb facs="riksdagen-motions-pdf/data/1943/mot_1943__fk__49/mot_1943__fk__49-002.pdf"/>
          <fw xml:id="i-2B4RCqXtbXfzWXjCmzQDD1">
            Motioner i Första kammaren, nr 49. 7
          </fw>
          <p xml:id="i-SkDmWyx3uhip8MXtsNooJG">
            Och säkraste medlet att åstadkomma ett dylikt idealtillstånd
            är förvisso en bättre reglerad avskjutning. Genom restriktiva
            förordningar — de allmänna fridlysningstidernas ut- ökande och
            den tillåtna älgjaktens successiva inskränkande till endast några
            få dagar, omväxlande med totalförbud inom vissa landsdelar, liksom
            allmänt förbud för fällande av älgkalv — har man länge sökt råda
            bot för älgstam- mens decimering. Så småningom fann man emellertid,
            att de till några få dagar avkortade älgjakttiderna, om än i och
            för sig tillräckliga för älgarnas utrotning inom småparcellerade
            skogstrakter — så när som beträffande årskalvar — ej voro tillfyllest
            för medgivandet av en tillräcklig avskjutning inom de större jaktvårdade
            skogskomplexen, där älgstammens ökning mer och mer blev till viss
            skada för lanthushållningen. Det genom 1938 års jakt- lag införda
            s. k. licensjaktförfarandet, varvid länsstyrelsen efter prövning
            lämnar »jakträttsinnehavare, som förfogar över mark av den storlek
            och beskaffenhet, att densamma efter förhållandena i orten kan
            anses medgiva tillfredsställande vård av älgbeståndet»&gt;, tillstånd
            till fällandet av ett i för- hållande till älgstammen på området
            lämpligt antal älgar under utsträckt jakttid, var förvisso ett
            steg i rätt riktning och har särskilt inom de ovan nämnda områdena,
            där älgstammen hittills varit för stark, medgivit en ratio- nellare
            och för älgskadornas minskande behövlig avskjutning. Däremot kan
            man ej påstå, att detta licensjaktsförfarande i den omfatt- ning
            det hittills tillämpats haft någon inverkan på höjandet av älgstammen
            inom de områden, där densamma varit för svag eller helt uppriven.
            Ägare av sådana skogsområden ha nämligen i mycket ringa utsträckning
            hittills velat sammansluta sig för bildandet av gemensamma älgjaktområden
            för licensjakt. Man tar hellre chansen att genom fri och okontrollerad
            av- skjutning under de få allmänna jaktdagarna skjuta allt vad
            man kommer åt än att ta en kontrollerad och med hänsyn till antalet
            djur, som få fällas, fixerad avskjutning under utsträckt jakttid.
            Härtill har dessutom i ej ringa grad medverkat det förhållandet,
            att de s. k. älgavgifterna som för fällda älgar erläggas till
            älgskadefonden — från början sattes dubbelt så höga för under
            licensjakt fällda djur som för älgar fällda under allmän jakttid.
            I den mån älgavgifterna under senare år höjts, ha visserligen
            proportionerna i någon mån utjämnats, då älgavgifterna t. ex.
            för 1942 utgingo med 25 och 40 kronor för resp. under allmän och
            utsträckt jakttid fällda djur. Även in- nehavare av större älgjaktsområden
            dra sig ej sällan för dessa högre licens- avgifter och underlåta
            att använda utsträckt jakttid i hopp om att genom forcering av
            jakten medhinna att ta ut avskjutningskvoten under allmänna jakttiden
            och sålunda vinna en besparing. Licensjaktens fördelar framför
            jakt under den allmänna jakttiden även för den enskilde jakträttsinnehava-
            ren framhävas därför bäst genom fastställande av lika älgavgifter
            vid båda dessa jaktformer. Den hektiska hets, som i allmänhet
            vidlåder älgjakten och som bland
          </p>
          <pb facs="riksdagen-motions-pdf/data/1943/mot_1943__fk__49/mot_1943__fk__49-003.pdf"/>
          <fw xml:id="i-WoKGhEmU223EzqJLPvxPSa">
            8 Motioner i Första kammaren, nr 49.
          </fw>
          <p xml:id="i-AnnXK1NeR2fMg5gMr2U3Hh">
            annat medför att årligen en hel del människor, förväxlade med
            älgar, få sätta livet till, för att inte tala om alla de skadskjutningar
            och därav vållade lidanden, som tillfogas älgarna, därigenom att
            jägarna ta varje minsta chans för att fälla ett djur under de
            få lovgivna jaktdagarna, är ett annat kapitel, som ofta berörts
            och för vilket många förslag till botemedel diskuterats. Ett är
            dock tämligen säkert. I den mån älgjakten mera allmänt kommer
            att be- drivas efter licensförfarandet, d. v. s. under utsträckt
            jakttid med på för- hand fixerat antal djur att fälla, försvinner
            till stor del denna hets. Licens- jaktförfarandet kan därför också
            anses som en av de mest betydelsefulla praktiska anordningarna
            för älgjaktens humanisering. Av nu anförda skäl förligga visserligen
            starka motiv för inordnande av all älgjakt under licensförfarandet,
            varvid ägare av smärre skogsparceller tvångsvis skulle åläggas
            sammansluta sina marker till lämpligt begränsade älgjaktsområden,
            för den händelse de ville utöva älgjakt. Då emellertid ett genomförande
            av ett sådant för alla obligatoriskt licens- jaktförfarande beträffande
            älgjakten skulle vålla många besvärliga organi- satoriska problem
            och därtill rent psykologiskt sett kanske vara mindre till- talande
            för svenskt kynne i allmänhet, kan det kanske vara lämpligare
            att eftersträva att på frivillighetens väg söka åstadkomma sammanslutningar
            till älgjaktsområden för s. k. licensjakt, så att denna jaktform
            småningom må ta överhanden och undantränga den allmänna och okontrollerade
            älgjakten. Ett oeftergivligt krav för att en sådan strävan skall
            medföra resultat torde dock vara, att licensjaktförfarandet för
            den enskilde jägaren göres attrak- tivt i förhållande till jakten
            under allmän jakttid. Licensjaktförfarandet möjliggör givetvis
            den mest rationella avskjutnings- formen med hänsyn till älgstammens
            vård, såväl i kvantitativt som i kvalita- tivt avseende. I detta
            sammanhang måste emellertid kalvförbudet påtalas. Å de stora områden
            av våra skogsmarker, som ligga i smärre parceller under skilda
            ägare och som i regel ha ytterst minimalt älgbestånd, såvida de
            ej an- gränsa större jaktvårdande komplex, avskjutas nu årligen
            största delen av alla äldre djur, och de genom kalvförbudet kvarblivna
            ungdjuren äro oftast den spillra, som garanterar älgens fortbestånd
            inom dessa marker. Kalvför- budet är av denna anledning helt säkert
            befogat och nödvändigt under all- män jakttid. Vid licensjakt
            — då under utsträckt jakttid tillstånd efter pröv- ning lämnas
            för fällandet av ett visst antal djur — blir däremot kalvförbu-
            det inte blott meningslöst, utan ofta till hinder. Är stammen
            för stark och behöver decimeras, kan det givetvis ofta vara önskligt
            att fälla både ko och kalv. Är stammen däremot normal eller önskar
            man dess förstärkning, är det givetvis mera rationellt att ta
            en årskalv som tribut än att fälla kon från åtföljande kalvar.
            En årskalv sätter själv ingen kalv under påföljande år. Men en
            ko sätter i regel även påföljande år sina två kalvar. I förra
            fallet tar man alltså endast ett liv, men i senare fallet oftast
            tre. Viktskillnaderna mellan kalv och ko förhålla sig visserligen,
            som c:a 90—150, men kompen-
          </p>
          <pb facs="riksdagen-motions-pdf/data/1943/mot_1943__fk__49/mot_1943__fk__49-004.pdf"/>
          <fw xml:id="i-QAAVL2dEF4iLo3k64DLD32">
            Motioner i Första kammaren, nr 49. 9
          </fw>
          <p xml:id="i-MVPfZ6p45jC1DPkxL7TR1D">
            seras i ej ringa mån av kalvköttets högre kvalitet. Vid meddelandet
            av licen- ser gällde tidigare samma kalvförbud som vid allmän
            jakttid; 1941 förord- nades att om kalvko fälldes, skulle även
            den åtföljande kalven fällas och 1942, att om kalvko fällts, ägde
            man rätt att fälla jämväl kalven, men i öv- rigt har kalvförbud
            varit rådande även under licensjakten. Från rationell jaktvårdssynpunkt
            måste det därför anses uppenbart, att kalvförbudet vid licensjakt
            bör helt upphävas. För närvarande fällas endast c:a 25 å 30 ?/o
            av de årligen skjutna älgarna på utsträckt jakttid eller licensjakt,
            medan alla de återstående fällas och tillföras folkhushållet under
            de få dagar den allmänna jakttiden omfattar. Från allmän hushållssynpunkt
            är det givetvis önskligt, att tillförseln av detta älgkött fördelas
            under så lång tidsperiod som möjligt. Av denna anledning bör den
            utsträckta jakttiden, under vilken endast ett förut efter prövning
            bestämt antal djur få fällas, omfatta så lång tid som av biologiska
            skäl kan anses lämpligt. Det är sålunda många skäl, som tala för
            att vid utfärdandet av förord- ningar rörande älgjakt dessa jämväl
            få till syfte att mera än hittills stimulera intresset för bildande
            av sammanslutningar av smärre skogsegendomar till älgjaktsområden
            för licensjakt under utsträckt jakttid. På grund av vad sålunda
            anförts får jag hemställa,
          </p>
          <p xml:id="i-JTNtzLEvBQSHZiXPMqq2gJ">
            att riksdagen i skrivelse till Kungl. Maj:t måtte framhålla önskvärdheten
            av att vid utfärdande av förordningar röran- de älgjakt dels kalvförbudet
            helt upphäves vid licensjaktförfarandet, dels lika älgavgifter
            fastställas för licensjakt och jakt un- der den allmänna jakttiden
            samt dels den allmänna jakttiden successivt avkortas i den mån
            licensjakten får en mera allmän omfattning.
          </p>
          <p xml:id="i-G3oaN2vovYTe5JANLEwz81" type="date">
            Stockholm den 20 januari 1943.
          </p>
          <div xml:id="i-NWxCg6ipTAcb88ESwczi3n" type="signatureBlock">
            <list xml:id="i-fQapFjFAUmSTdS1XmnXgt">
              <item xml:id="i-DtHsgTX6oREXbKJxtKq58D" who="i-F9qq7Mc97xQJVDuazrU4kA" type="signature">
                Carl Beck-Friis
              </item>
            </list>
          </div>
        </div>
      </div>
    </body>
  </text>
</TEI>
