<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-UU-00212">
  <teiHeader>
    <fileDesc>
      <titleStmt>
        <title>Dagens situation i Colombia</title>
        <author corresp="i-8WXKfVC5CVWBiV2pVhvraQ">av Luciano Astudillo (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Dagens situation i Colombia</title>
          <idno type="rdwebb">GS02U212</idno>
          <rs type="number">U212</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GS02U212/text</ref>
          <ref type="dokument_url_html">http://data.riksdagen.se/dokument/GS02U212</ref>
          <ref type="dokumentstatus_url_xml">http://data.riksdagen.se/dokumentstatus/GS02U212</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8WXKfVC5CVWBiV2pVhvraQ</idno>
            <name>Luciano Astudillo</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7ec2Q3bJFUeNUvyEddWfwP" type="signed"/>
        <correspContext corresp="i-7ec2Q3bJFUeNUvyEddWfwP">
          <note type="signatory" corresp="i-8WXKfVC5CVWBiV2pVhvraQ"/>
        </correspContext>
        <correspAction xml:id="i-YPFCwQgKsD4f14YMybsJy3" type="referral">
          <date when="2004-10-14"/>
        </correspAction>
        <correspAction xml:id="i-2JyQvy5kv8U6Gk3KjzmB9G" type="dismissal">
          <date when="2004-10-14"/>
        </correspAction>
        <correspAction xml:id="i-KVZCRZVcdgviZwMHWmkEnq" type="submission">
          <date when="2004-10-05"/>
        </correspAction>
        <correspAction xml:id="i-MetnnphvY2isr2hZMhg8DF" type="assigned"/>
        <correspContext corresp="i-MetnnphvY2isr2hZMhg8DF">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_U_212/mot_200405_U_212-0001.pdf"/>
      <div xml:id="i-DhtRwohqmkGb5dwsdGwoS6" type="motHeader">
        <div xml:id="i-Fn7bHMQpG9EVz1YnfuwFYR" type="motTitle"/>
        <div xml:id="i-GUm2Qerd6fsmecBhHchZuv" type="motSubmissionInfo"/>
      </div>
      <div xml:id="i-S2DNG2HBEHheya3ShEKZ1Y" type="motBody">
        <div xml:id="i-VFWDFxvYA9wP9JpGFYM3EY">
          <p xml:id="i-6cCFA3vApkvPjX8vcPfeQz">
            2004/05 mnr: U212 pnr: s27002
          </p>
          <p xml:id="i-BWJTFam4Xt7wGncnLf85wp">
            Motion till riksdagen 2004/05:U212
          </p>
          <p xml:id="i-MPJFmXKmpcGMu5bhe8wW67">
            av Luciano Astudillo (s)
          </p>
          <p xml:id="i-NPDNgxCyfGHk1hJZeJuwbD">
            Dagens situation i Colombia
          </p>
          <p xml:id="i-KsBFyDD5XgcTxXFxEdQLss">
            Förslag till riksdagsbeslut
          </p>
          <p xml:id="i-71kEAtzvgWeQhFy1fswzxN">
            1. Riksdagen tillkännager för regeringen som sin mening vad i
            motionen anförs om att regeringen aktivt stödjer de initiativ
            som finns för fredsförhandlingar i Colombia, utan att det leder
            till straffrihet för dem som gjort sig skyldiga till grova brott
            mot de mänskliga rättigheterna eller den internationella humanitära
            rätten. 2. Riksdagen tillkännager för regeringen som sin mening
            vad i motionen anförs om att regeringen fortsätter stödja de organ
            och aktörer som verkar för fred och försoning samt respekten för
            de mänskliga rättigheterna och den internationella humanitära
            rätten i Colombia, liksom tar ett särskilt ansvar för att Londondeklarationen
            och UNHCHR:s rekommendationer efterlevs.
          </p>
          <p xml:id="i-51QG6GwEnQPqoq7do2R6a3">
            Motivering
          </p>
          <p xml:id="i-65FjGBTtFjhWHyjBT6LRjT">
            Colombia går igenom en spännande period, trots fortsatt svåra
            tider. President Uribe, som vann valet på löften om att föra en
            hårdför och tuff politik mot gerillan och om ökad säkerhet i landet,
            är mycket populär bland allmänheten. Han har nämligen delvis lyckats;
            antalet kidnappningar, mord och tvångsförflyttningar har minskat.
            Siffrorna är dock fortsatt mycket höga. Gerillan är tillbakaträngd,
            men långt ifrån besegrad. Den hårdföra politiken har också drabbat
            många andra. Fackliga organisationer, sociala rörelser och MR-organisationer
            har fått mycket svårare att verka i landet. Detta har skapat en
            polarisering i Colombia. President Uribe för annars en ekonomisk
            politik som är starkt präglad av nyliberalismen — i delvis kontrast
            till den politiska utvecklingen i övrigt i Sydamerika. Internationellt
            är Colombia ett av de få länder i Latinamerika som starkast sluter
            upp bakom Bushadministrationens krig mot terrorismen. Uribe har
            i gengäld fått stöd i bekämpningen av gerillan — FARC och ELN
            — genom att dessa har terroriststämplats. Den ekonomiska utvecklingen
            i landet
          </p>
          <pb facs="riksdagen-motions-pdf/data/200405/mot_200405_U_212/mot_200405_U_212-0002.pdf"/>
          <p xml:id="i-XLnk6qF9SsF2guHeSAaHhC">
            2004/05:U212
          </p>
          <p xml:id="i-MTZxBSC4WcRivvjzTHW6sA">
            har den senaste tiden varit någorlunda god. Utlandsinvesteringarna
            har ökat något tack vare den ökade säkerheten. Samtidigt ökar
            fattigdomen och korruption är ett utbrett problem. President Uribe
            har inlett fredsförhandlingar med de paramilitära styrkorna —
            AUC. Få tror att dessa förhandlingar kommer att leda någonvart.
            Dessa styrkor är väldigt diversifierade och består bland annat
            av grupper med mycket starka kopplingar till narkotikahandeln.
            Det finns också flera indicier på kopplingar till militären. AUC
            står för större delen av det politiska våldet i landet. Samtidigt
            är tillfället gynnsamt för att sluta fred med dessa grupper; Uribe
            har ökat närvaron av militära styrkor i regionerna, gerillan är
            tillbakapressad och USA har lyft sin skyddande hand från de paramilitära
            styrkorna. Sveriges beslut nyligen att stödja Organization of
            American States, OAS, med personal för verifiering av avmobiliseringen
            sker samtidigt som de flesta länder inom EU (liksom inom OAS)
            fortfarande förhåller sig avvaktande till processen i väntan på
            ett tydligare juridiskt och politiskt ramverk. Sverige bör inte
            medverka till att dessa förhandlingar leder till att skyldiga
            förbrytare inte får sitt rättmätiga straff samt att total amnesti
            utfärdas. President Uribe har inte helt stängt dörren för fredsförhandlingar
            med gerillorna, men alltmer tyder på att presidenten och hans
            närmaste tror att dessa kan besegras militärt. Det är omöjligt
            att besegra gerillan militärt menar de allra flesta, däribland
            FN och kyrkan, och det är en strategi som medför risken av ökat
            våld. Vänstergerillorna har fortfarande någon form av politiskt
            agenda. Samtidigt är de, precis som de paramilitära styrkorna,
            djupt involverade i narkotikahandeln och ägnar sig åt terror mot
            civila. President Uribe har snart suttit halva mandatperioden
            — nästa presidentval hålls 2006. Han är redan i färd med att ändra
            konstitutionen, under sittande period, på ett sätt som möjliggör
            att han ska kunna bli återvald. Detta är unikt i Colombias historia
            och mycket kontroversiellt. Världssamfundets kritik måste dock
            bestå. Kommissionen för mänskliga rättigheter följde i april upp
            den kritik som framförts av FN:s högkommissionär för mänskliga
            rättigheter i Bogota. Kommissionen stödde också Londondeklarationen
            som antogs i juli 2003 av Colombias regering och de 24 länderna
            i den s k G24-gruppen (däribland Sverige) som berör den fortsatta
            processen i landet. I november 2004 och i februari 2005 ska två
            möten genomföras i Bogota där efterlevnaden av Londondeklarationen
            utvärderas. Här borde Sverige kunna ta ett särskilt ansvar.
          </p>
          <p xml:id="i-KzFef2PYc5dAELkLyxohoY">
            Stockholm den 2 oktober 2004 Luciano Astudillo (s)
          </p>
        </div>
      </div>
    </body>
  </text>
</TEI>
