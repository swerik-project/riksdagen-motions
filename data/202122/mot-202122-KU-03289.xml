<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-KU-03289">
  <teiHeader>
    <fileDesc>
      <titleStmt>
        <title>Några kommunala frågor</title>
        <author corresp="i-EbEcnmS256rQwq3q9xVfku">av Matheus Enholm m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3289 av Matheus Enholm m.fl. (SD)</title>
          <idno type="rdwebb">H9023289</idno>
          <rs type="number">3289</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H9023289/text</ref>
          <ref type="dokument_url_html">http://data.riksdagen.se/dokument/H9023289</ref>
          <ref type="dokumentstatus_url_xml">http://data.riksdagen.se/dokumentstatus/H9023289</ref>
          <ref type="docx">http://data.riksdagen.se/fil/1494AE74-551E-4C47-9742-FCAC049AB6DA</ref>
          <ref type="pdf">http://data.riksdagen.se/fil/5C9BD1ED-FAD2-4F23-B802-D28E26F80C40</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EbEcnmS256rQwq3q9xVfku</idno>
            <name>Matheus Enholm</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-KUF4FkauEZJFRehwwwUsgF</idno>
            <name>Fredrik Lindahl</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TcpRMvA7NUH7VxZ1m46K1W</idno>
            <name>Mikael Strandman</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-AbswNU1skgfjJi4ZnN7HgY</idno>
            <name>Per Söderlund</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-U5vv3GM67KdiCL8mqTsJGu" type="signed"/>
        <correspContext corresp="i-U5vv3GM67KdiCL8mqTsJGu">
          <note type="signatory" corresp="i-EbEcnmS256rQwq3q9xVfku"/>
          <note type="signatory" corresp="i-KUF4FkauEZJFRehwwwUsgF"/>
          <note type="signatory" corresp="i-TcpRMvA7NUH7VxZ1m46K1W"/>
          <note type="signatory" corresp="i-AbswNU1skgfjJi4ZnN7HgY"/>
        </correspContext>
        <correspAction xml:id="i-EAaD1ddNE9CBTQdwe6sEtz" type="submitted">
          <date when="2021-10-04"/>
          <time when="16:15:09"/>
        </correspAction>
        <correspAction xml:id="i-EZxVrCn447B6JgL2Zowv4y" type="reviewed">
          <date when="2021-10-04"/>
          <time when="19:05:29"/>
        </correspAction>
        <correspAction xml:id="i-RshcKv2tEhDtcktnRvkQeH" type="referred">
          <date when="2021-10-14"/>
        </correspAction>
        <correspAction xml:id="i-8mnHAmTfeNsW5hyA8vujBT" type="assigned">
          <date when="2022-10-19"/>
          <time when="12:48:35"/>
        </correspAction>
        <correspContext corresp="i-8mnHAmTfeNsW5hyA8vujBT">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-5y77BDuEuVsdqLkPWrpmm5" type="behandlas_i"/>
        <correspContext corresp="i-5y77BDuEuVsdqLkPWrpmm5">
          <ref type="uppgift">2021/22:KU34</ref>
          <ref type="ref_dok_id">H901KU34</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU34</ref>
          <ref type="ref_dok_titel">Kommunala och regionala frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-rru2Kki5gxneTjzM5YZJF" type="behandlas_i"/>
        <correspContext corresp="i-rru2Kki5gxneTjzM5YZJF">
          <ref type="uppgift">2021/22:KU29</ref>
          <ref type="ref_dok_id">H901KU29</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU29</ref>
          <ref type="ref_dok_titel">Fri- och rättigheter m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RRpDwyV7jTmbxUTCjt3Fuc" type="motHeader">
        <div xml:id="i-WZSMXUmXBvLVXCtktmi8gg" type="motTitle">
          Motion till riksdagen 2021/22:3289 av Matheus Enholm m.fl. (SD)
          Några kommunala frågor
        </div>
      </div>
      <div xml:id="i-LNSxXsgzeTKykNC6FHhQsa" type="motBody">
        <div xml:id="i-8br8yf4rLgWfh2HskRCUgK" type="motProposal" subtype="förslag">
          <head xml:id="i-H15WRDag9gVMpkeAr23RVN">
            Förslag till riksdagsbeslut
          </head>
          <list xml:id="i-M8BuFwYZDiVPw4KAuXXwa1" style="ol">
            <item xml:id="i-WDYbqC7RCK6zd8K4rLm9Ff">
              Riksdagen ställer sig bakom det som anförs i motionen om att
              återta den kommunala självstyrelsen och tillkännager detta för
              regeringen.
            </item>
            <item xml:id="i-Dt1kFYk3TfDbsrCdXhpBVg">
              Riksdagen ställer sig bakom det som anförs i motionen om kommunal
              verksamhet och tillkännager detta för regeringen.
            </item>
            <item xml:id="i-8xQs1d3hv1Dp9JsVKADJqN">
              Riksdagen ställer sig bakom det som anförs i motionen om ett
              tydligare förbud mot otillbörlig särbehandling på grund av politisk
              åskådning vid anställning inom offentlig kommunal och regional
              verksamhet och tillkännager detta för regeringen.
            </item>
            <item xml:id="i-NzMks7DzHSPQh9Scj5gdcw">
              Riksdagen ställer sig bakom det som anförs i motionen om oppositionens
              inflytande på och insyn i den ekonomiska förvaltningen och tillkännager
              detta för regeringen.
            </item>
            <item xml:id="i-SHzzadVDMbGzFT4jf7odUZ">
              Riksdagen ställer sig bakom det som anförs i motionen om att
              utreda hur folkviljan kan få bättre genomslag inom kommunalpolitiken
              avseende politiska vildar och tillkännager detta för regeringen.
            </item>
            <item xml:id="i-KyvfiDGK3xStYfdyW7AQxf">
              Riksdagen ställer sig bakom det som anförs i motionen om antalet
              ledamöter och ersättare i fullmäktige och tillkännager detta för
              regeringen.
            </item>
            <item xml:id="i-SJKkpEPRyrb5KiMihhaQTK">
              Riksdagen ställer sig bakom det som anförs i motionen om att
              stärka minoritetsskyddet och tillkännager detta för regeringen.
            </item>
            <item xml:id="i-Y3FyVWyg4GMfnXeDc4KjrY">
              Riksdagen ställer sig bakom det som anförs i motionen om kommunala
              folkomröstningar och tillkännager detta för regeringen.
            </item>
            <item xml:id="i-3WeP9n1Sm37c7F5WYvnA6T">
              Riksdagen ställer sig bakom det som anförs i motionen om styrelsernas
              och nämndernas ansvarsfördelning och tillkännager detta för regeringen.
            </item>
            <item xml:id="i-81pbhkV3eQATAwy1AJ6Lb8">
              Riksdagen ställer sig bakom det som anförs i motionen om förtroendevaldas
              rätt till insyn och tillkännager detta för regeringen.
            </item>
          </list>
        </div>
        <div xml:id="i-XME4au49Ezt88DhgzA4gUT" type="motContent">
          <head xml:id="i-RHq7jMQwLq35wssL3epZBc" type="h1">
            Återta den kommunala självstyrelsen
          </head>
          <p xml:id="i-GbbEVeoT8TxikxJw7ShaVY">
            För Sverigedemokraterna är den kommunala självstyrelsen en central
            och viktig princip. Genom Sveriges medlemskap i Europeiska unionen,
            EU, har kommunernas självstyre dessvärre urholkats.
          </p>
          <p xml:id="i-WKYKdSK1bkb3ZEfczTcRKb">
            Detta sker genom tvingande lagstiftning som varken kommunernas,
            regionernas eller riksdagens politiker kan påverka. Det är därmed
            tydligt att villkoren för det svenska medlemskapet behöver omförhandlas.
          </p>
          <p xml:id="i-AJqUVdsvoFZFadHi21RAt3">
            När det gäller principen om den kommunala självstyrelsen i övrigt
            bör kommunerna återfå makt som tidigare tagits ifrån dem. Exempelvis
            bör den så kallade anvisnings­lagen, som påtvingat kommunerna
            ett orimligt flyktingmottagande, avskaffas. Det bör enligt vår
            mening stå varje kommun fritt att avgöra hur stor kapacitet att
            ta emot nyanlända kommunen har. Genom lagstiftning som tvingar
            kommuner att ta emot ett stort antal flyktingar eller ensamkommande
            binder staten kommunerna vid långsiktiga ekonomiska och sociala
            åtaganden som på sikt medför stora kommunala kostnader.
          </p>
          <p xml:id="i-ALzX9c8VxSp5MTAC7AeMi8">
            På grund av vad som ovan anförts bör regeringen inleda en process
            med att omförhandla de svenska villkoren för Sveriges medlemskap
            i EU. Regeringen bör även återkomma till riksdagen med konkreta
            förslag på hur den kommunala självstyrelsen kan stärkas i de avseenden
            som nämnts ovan.
          </p>
          <head xml:id="i-9PLZKDDGKYvhkZNKm4b1fn" type="h1">
            Kommunal verksamhet med ansvar för de gemensamma resurserna
          </head>
          <p xml:id="i-FQbVtWaSRczgb8JcFLJy3">
            För Sverigedemokraterna är det grundläggande att de gemensamma
            kommunala och regionala resurserna i första hand ska gå till kärnverksamheterna.
            Kommunens invånare, tillika skattebetalare, ska aldrig förvandlas
            till ofrivilliga riskkapitalister genom att politiker investerar
            pengar i osäkra ekonomiska projekt som sedan riskerar att bli
            förlustaffärer. Under senare år finns det många exempel på kommuner
            som investerat i vindkraftsparker, biogasanläggningar och andra
            typer av verksamheter som ur ett ekonomiskt perspektiv är riskfyllda.
            Den kommunala skuldsättningen har även skenat under 10-talet och
            förväntas 2022 uppgå till 900 miljarder kronor, eller 15 procent
            av BNP.
          </p>
          <p xml:id="i-4dda9uM42g4DyrbJo4MoWN">
            För de kommuner eller regioner som önskar göra investeringar
            i verksamheter eller kommunala bolag som ligger utanför kärnverksamheterna
            bör utgångspunkten vara att det inte ska bli någon ekonomisk förlust
            för kommunen eller regionens invånare. En riskanalys bör vid varje
            sådant projekt utföras, och hinder bör föreligga i ett sådant
            fall då en sådan analys är alltför riskfylld.
          </p>
          <head xml:id="i-TskxEsZhD8C5gM1D94Q5sX" type="h1">
            Kommunala myndigheter med deras förvaltningar
          </head>
          <p xml:id="i-S4m91669LU8eGaibtpr9Cy">
            Regeringsformens 1 kap. 9 § stadgar att domstolar samt förvaltningsmyndigheter
            och andra som fullgör offentliga förvaltningsuppgifter i sin verksamhet
            ska beakta allas likhet inför lagen samt iaktta saklighet och
            opartiskhet. Trots att information om vad regeringsformen föreskriver
            säkerligen ingår i nyanställdas introduktionsutbildning vid anställning
            inom kommunal förvaltning är myndighetsaktivism tyvärr alltför
            vanligt förekommande inom förvaltningarna. Det ovanstående kan
            exempelvis yttra sig som beaktandet av politisk hemvist vid nyanställning,
            aktivt motarbetande av byggnation eller motsvarande utifrån uppenbara
            egenintressen eller oskäligt gynnande av vissa grupper av kommuninvånare,
            såsom nyanlända, med avseende på tillgången till den kommunala
            välfärden.
          </p>
          <p xml:id="i-LFG3f7z8wriKbT5FzUWjU5">
            I och med tjänstemannaansvarets avskaffande 1976 leder olika
            former av missbruk av rollen som tjänsteman inte längre till rättslig
            prövning annat än för myndighets­utövning mot den enskilde. I
            vissa fall kan det leda till en intern prövning inom myndigheten.
            Detta är ingen transparent process och har inte samma normbildande
            effekt som straffpåföljder. Givet att en översyn av lagstiftningen
            om tjänstefel nu har påbörjats efter att ett tillkännagivande
            härom röstats igenom av riksdagen, har en del i Sverigedemokraternas
            politik blivit tillgodosedd. Vi vet dock ännu inte vad den nu
            tillsatta utredningen kommer att komma fram till gällande konkreta
            förslag på författningsändringar och när dessa ska träda i kraft.
          </p>
          <p xml:id="i-4KmcQwo2u8qaWTBngKRTxS">
            När det gäller den gemensamma, allmänna sektorn stipuleras det
            uttryckligen i både FN:s deklaration för mänskliga rättigheter
            och Europakonventionen om mänskliga rättigheter att politisk diskriminering
            inte får förekomma, vare sig i myndighetsutövning mot den enskilde
            eller i anställningsförfarandet gällande en offentlig tjänst.
            Svensk rätt saknar emellertid en uttrycklig och adekvat formulering
            om förbud mot diskriminering på politisk grund vid anställningsförfaranden.
          </p>
          <p xml:id="i-Wmkqr5kXGq5TJcdkmocJsV">
            En chef eller rektor som nekat anställning med hänvisning till
            ”värdegrunden” kan därför utan risk för rättsliga konsekvenser
            fortsätta med detta, då tjänstemannaansvaret är borttaget för
            annat än myndighetsutövning och då politisk diskriminering inte
            ingår som diskrimineringsgrund i diskrimineringslagen.
          </p>
          <p xml:id="i-PzKZEx2TpYe5bgidnG8tmo">
            Detta förhållande där någon riskerar att inte komma ifråga för
            en offentlig tjänst på grund av att denne har ”fel” åsikter är
            ett förfarande som inte hör hemma i ett demo­kratiskt och modernt
            samhälle. Det är orimligt att en stor del av befolkningen ska
            behöva känna rädsla för att deras politiska engagemang resulterar
            i karriärsskadliga konsekvenser.
          </p>
          <p xml:id="i-845AxxDMLFdL57vwXaG8GF">
            Därför vill Sverigedemokraterna uppdatera svensk lagstiftning
            och införliva FN:s deklaration om mänskliga rättigheter och Europakonventionen
            mer ordagrant avseende politisk diskriminering inom det offentliga.
            Förutom att det i regeringsformen bör införas att det allmänna
            ska motverka och förbjuda politisk diskriminering under vissa
            omständigheter bör det utredas hur skyddet mot politisk diskriminering
            kan öka vid anställningar på lokal och regional nivå.
          </p>
          <head xml:id="i-DsL48E2L2C6VqpYnyeNrcm" type="h1">
            Oppositionens inflytande och insyn i den ekonomiska förvaltningen
          </head>
          <p xml:id="i-LKsRZAHTXy7LPDciRM4bDv">
            Vissa kommuner har genom att låta oppositionen i kommunfullmäktige
            utse lekmanna­revisorer bidragit till bättre ekonomisk öppenhet
            och transparens. På så sätt undviks risken att majoriteten utser
            granskande revisorer från de egna politiska leden, som således
            riskerar att bli mer förlåtande i sin granskning.
          </p>
          <p xml:id="i-SHq1juYe8Em2Natf9SGWrQ">
            En annan möjlighet är att lagfästa oppositionens rätt att tillsätta
            majoriteten av revisionen. Vilken ordning som är lämpligast bör
            utredas, men utgångspunkten ska vara att säkerställa och stärka
            oppositionens granskande roll. Det blir då en garanti för att
            de partier som inte sitter i det politiska styret ges ökad insyn
            i den löpande ekonomin, utöver de professionella revisorerna.
          </p>
          <head xml:id="i-B2oyz22pHBDrXCnoATNfeR" type="h1">
            Tomma stolar och politiska vildar
          </head>
          <p xml:id="i-TDWboniB7t9UzF3A6jQ1wy">
            Nuvarande regler medför begränsade möjligheter för partierna
            att efter ett val hantera avhopp av politiska kandidater från
            de partier som valt dem. Detta är en ordning som riskerar att
            leda till lägre väljarrepresentativitet och potentiellt tomma
            stolar.
          </p>
          <p xml:id="i-2saE86ETL7UHVdmHxZAqw6">
            Sverigedemokraterna vill med anledning av detta utreda hur mandaten
            tydligare kan knytas till de politiska partierna. Politiska vildar
            ska därför, även om de väljer att kvar­stanna i fullmäktige, kunna
            bli av med sitt uppdrag i de nämnder, styrelser, bolag och stiftelser
            där berört parti finns representerat.
          </p>
          <p xml:id="i-EaGn8rdrDixjhbzVKV4pAH">
            I såväl den tidigare som den nu gällande kommunallagen finns
            bestämmelser som reglerar antalet ledamöter och ersättare i fullmäktige.
            Reglerna anger det minsta tillåtna antalet och medför således
            en alltför begränsad flexibilitet i dessa avseenden. Dessa regler
            bör ses över med utgångspunkten att öka såväl små som stora kommuners
            och regioners handlingsutrymme i detta avseende, samtidigt som
            en god medborglig förankring garanteras.
          </p>
          <head xml:id="i-JyjQArdUT6W96qg3inX3VN" type="h1">
            Ett stärkt minoritetsskydd
          </head>
          <p xml:id="i-FvsLF65wktdzrBvDhLpaH3">
            En viktig princip är att de politiska partier som blivit invalda
            i fullmäktige måste få så god insyn och kunna vara så delaktiga
            i det politiska arbetet som möjligt. I praktiken handlar det utöver
            partistöd och politiska tjänster också om att kunna deltaga i
            nämnd­ernas och styrelsens arbete. Tyvärr finns det exempel på
            kommuner som efter att valresultatet är klarlagt minskat antalet
            platser i såväl nämnder som styrelser enbart för att hålla vissa
            partier borta från insyn. Ett sådant agerande är i grunden odemokratiskt.
            De politiska partierna behöver ha spelreglerna klara för sig före
            ett val. Genom kommunallagen finns det fortsatt risk för att en
            majoritet, genom ändringar av antalet platser i nämnder och styrelse
            efter ett val, minimerar inflytandet från ett eller flera partier.
            Det bör även i detta avseende finnas någon form av minoritetsskydd
            för att säkerställa en fungerande insyn även för de partier som
            hamnar utanför samverkan i fullmäktige.
          </p>
          <p xml:id="i-LXyW17HYQfCud3Lf1us55p">
            Ett verktyg som kan användas av en opposition som anser att ett
            ärende borde utredas ytterligare är återremiss. Ett vanligt förekommande
            problem vid återremiss har varit att ärendet skickas tillbaka
            till fullmäktige utan att några ytterligare konkreta beredningsåtgärder
            vidtas. Som regel följer tydliga uppmaningar eller instruktioner
            om vilka ytterligare utredningsåtgärder oppositionen önskar vidta
            med en återremiss. Enligt förarbetena till nuvarande kommunallag
            förtydligades följande: ”Återremiss innebär att ärendet kompletteras
            med ytterligare beslutsunderlag innan beslutet kan fattas. Ärendet
            skickas då tillbaka till beredande organ, som kan vara en nämnd,
            en fullmäktige­beredning, eller styrelsen.” Ett exempel på vanligt
            förekommande krav från oppositionen är att ett ärende saknar konsekvensanalys.
            Det bör således införas ett starkare minoritetsskydd, exempelvis
            genom att det införs någon form av minimiregler för hur de instruktioner
            som ges vid en återremiss ska åtlydas innan ärendet får skickas
            tillbaka till fullmäktige för avgörande. Samtidigt får inte regelverket
            bli för strikt och långtgående, då detta skulle riskera att leda
            till en oproportionerligt ökad arbets­belastning och byråkrati
            för kommuner och regioner.
          </p>
          <p xml:id="i-WrMiEuZDqpqBoh4SuCDMuy">
            Gällande interpellationsinstrumentet ska det betraktas som ett
            verktyg för att minoriteten ska kunna ställa frågor och söka svar
            av den styrande politiska ledningen. Därför bör det säkerställas
            att det finns ett mycket starkt minoritetsskydd gällande interpellationer.
            En möjlighet kan vara att det bör krävas att fem sjättedelar av
            fullmäktige röstar emot att en interpellation ska få ställas för
            att så ska bli fallet.
          </p>
          <head xml:id="i-2fMtkXWQQZcGqTrjGXySoh" type="h1">
            Stärkt kommunal demokrati
          </head>
          <p xml:id="i-MzGXCS8PPUFaq1zvQMqcZ6">
            Kraven för att få till stånd en kommunal folkomröstning är för
            högt ställda. Gränsen för hur stor andel av en kommuns eller en
            regions invånare som behöver underteckna för att få till stånd
            ett folkinitiativ behöver sänkas. Det vore samtidigt rimligt att
            utreda andra möjligheter än de som idag föreskrivs och som i praktiken
            innebär att namninsamlingen måste ske manuellt på papper, såsom
            att möjliggöra digitala namninsamlingar där legitimering med hjälp
            av till exempel Bank-id är möjlig. Vissa kommuners begränsade
            förutsättningar att värna it-säkerhet och kostnaderna det skulle
            medföra för många mindre kommuner att tillhandahålla digitala
            lösningar bör självklart också tas i beaktning av en sådan utredning.
            I övrigt utvecklar Sverigedemokraterna sin syn på folkomröstningar,
            medborgarinitiativ och ett utvecklat röstningsförfarande i en
            annan motion.
          </p>
          <p xml:id="i-PDtxx7oBcMYjgUgKFo3h3C">
            Sverigedemokraterna ställer sig även positiva till ett tydligare
            och mer demokratiskt regelverk för kommundelningar. Tullinge stoppades
            exempelvis 2014 från att bilda en egen kommun av Botkyrkas kommunstyrelse,
            trots att Tullingeborna ställt sig positiva till en delning med
            två tredjedelars majoritet. Principiellt bör makten finnas så
            nära folket som möjligt, oavsett om det gäller lokal, nationell
            eller europeisk nivå. Av de skäl som anförs ovan anser Sverigedemokraterna
            att det som huvudregel inte bör vara möjligt att stoppa en kommundelning
            om detta är emot viljan hos en majoritet av invånarna i den del
            av kommunen som vill bryta sig loss, under förutsättning att detta
            är rimligt med hänsyn till befolkningsunderlag och geografi.
          </p>
          <head xml:id="i-FUqtA15cbpB8T8kUo2d2Do" type="h1">
            Styrelsernas och nämndernas ansvarsfördelning
          </head>
          <p xml:id="i-7G1amvugDFN3HwMMQ2C1fQ">
            Kommunallagen föreskriver sedan 2017 att fullmäktige ska få en
            möjlighet att be­stämma att styrelsen ska kunna fatta beslut om
            särskilt angivna förhållanden som rör andra nämnders verksamhet.
            I likhet med vad ett flertal remissinstanser har anfört bör en
            sådan förändring av tidigare regler anses medföra ett otydligt
            ansvarsutkrävande. Det bör också framhållas att nämnderna i flertalet
            fall besitter bättre kunskap inom sina respektive ansvarsområden
            än styrelsen, som har en mer samordnande funktion. Således riskerar
            denna ordning att leda till att beslut fattas på illa underbyggd
            grund. Sverige­demokraterna anser därför att denna ändring bör
            reverseras.
          </p>
          <head xml:id="i-WvKEydbzDSgvvzKJsM1i7j" type="h1">
            Förtroendevaldas rätt till insyn
          </head>
          <p xml:id="i-UAvZQcNuH7hcPPmEXkhofa">
            Merparten av de beslut som fattas i en kommun sker på delegation.
            Med ett delegations­beslut bör det alltid följa en återrapporteringsplikt
            till nämndens ledamöter samt regler som säkerställer förbättrad
            tydlighet. Det finns flera skäl till detta.
          </p>
          <p xml:id="i-FMnMGuGN1Dni71mU6xZCXP">
            Ett sådant skäl är att flera kommuner valt att delegera politiskt
            känsliga beslut om exempelvis placeringar på HVB-hem och dylikt
            till ordförande, presidium eller tjänstemän samtidigt som man
            varit väldigt sparsam med att redogöra för ärendets hantering
            i nämnden. Detta agerande riskerar att medföra att en nämndledamot
            blir ovetande om beslut som fattats. När vederbörande ifrågasätter
            hur och med vilket stöd beslutet fattats över nämndens huvud hänvisas
            ofta till något relativt otydligt delegations­beslut, som vid
            en snabb genomläsning kunde tolkas som harmlöst. Denna ordning
            är inte hållbar och underminerar uppenbarligen förtroendevaldas
            rätt till insyn i den kommunala verksamheten.
          </p>
        </div>
        <div xml:id="i-863QCSUBxX3qTCjGyASUoX" type="signatureBlock">
          <list xml:id="i-Xx4rr21A5LwHNKEL8XfpFd">
            <item xml:id="i-Uo8i3YsoKn3m9XFjw9X1Bs" type="signature">
              Matheus Enholm (SD)
            </item>
            <item xml:id="i-A4ust2hrXB2iaLsG54f9hb" type="signature">
              Fredrik Lindahl (SD)
            </item>
            <item xml:id="i-N4U9ttH21gzpJzxxVrwLDZ" type="signature">
              Mikael Strandman (SD)
            </item>
            <item xml:id="i-Actx1yDhuAHUNoPzjzLX4Z" type="signature">
              Per Söderlund (SD)
            </item>
          </list>
        </div>
      </div>
    </body>
  </text>
</TEI>
