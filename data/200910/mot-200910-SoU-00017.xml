<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00017">
  <teiHeader>
    <fileDesc>
      <titleStmt>
        <title>med anledning av prop. 2009/10:207 Olovlig tobaksförsäljning</title>
        <author corresp="i-WTCYyz27itjvuvffL1vZLi">av Elina Linna m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:207 Olovlig tobaksförsäljning</title>
          <idno type="rdwebb">GX02So17</idno>
          <rs type="number">So17</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So17/text</ref>
          <ref type="dokument_url_html">http://data.riksdagen.se/dokument/GX02So17</ref>
          <ref type="dokumentstatus_url_xml">http://data.riksdagen.se/dokumentstatus/GX02So17</ref>
          <ref type="doc">http://data.riksdagen.se/fil/4F0E158F-2352-4DC5-9587-7FD12E10CA41</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3Xh7QfhrbQuAYL3tzwCNXp" type="basedOn"/>
        <correspContext corresp="i-3Xh7QfhrbQuAYL3tzwCNXp">
          <ref>Proposition 2009/10:207</ref>
        </correspContext>
        <correspAction xml:id="i-BJnfY4oQzeNqsoqVYB6vzp" type="signed"/>
        <correspContext corresp="i-BJnfY4oQzeNqsoqVYB6vzp">
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-6MWLY5JdykMGLLUo96skfp"/>
        </correspContext>
        <correspAction xml:id="i-BxSev37jHdD8EATrmYLYQz" type="referral">
          <date when="2010-05-18"/>
        </correspAction>
        <correspAction xml:id="i-GaibixxAJfoLjpp3SYbRaS" type="dismissal">
          <date when="2010-05-17"/>
        </correspAction>
        <correspAction xml:id="i-FULTsCVkjcdTPbKMwG28ax" type="dismissal">
          <date when="2010-05-17"/>
        </correspAction>
        <correspAction xml:id="i-MWXZ8sTSJrNoUn1YfYL5gi" type="transfer">
          <date when="2010-05-10"/>
        </correspAction>
        <correspAction xml:id="i-SDQ5QF3bPaTwES7UgiSxjt" type="submission">
          <date when="2010-05-10"/>
        </correspAction>
        <correspAction xml:id="i-GizCYMWEb586U1X4wq2QVg" type="assigned"/>
        <correspContext corresp="i-GizCYMWEb586U1X4wq2QVg">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TWdKVyQQiBhW82qJ8tHYdL" type="motBody">
        <div xml:id="i-AHJJjamnwmtG9q5P2KQgvw" type="motProposal" subtype="förslag">
          <head xml:id="i-C8SMv3vaGFpENELW17PwuV">
            Förslag till riksdagsbeslut
          </head>
          <list xml:id="i-Qd1AhCNp6YDrAALRUbWWmt" style="ol">
            <item xml:id="i-SkdavbqVmLXRhceX4DMAVD">
              Riksdagen tillkännager för regeringen som sin mening vad som
              anförs i motionen om att tobaksförsäljning bör vara licenspliktig.
            </item>
            <item xml:id="i-7Z8uxfdD5H8nipChK61mG3">
              Riksdagen tillkännager för regeringen som sin mening vad som
              anförs i motionen om att s.k. dold försäljning av tobak bör införas.
            </item>
            <item xml:id="i-8TjQaEF3z9DYaXh4FCM2zW">
              Riksdagen tillkännager för regeringen som sin mening vad som
              anförs i motionen om att bildinformation om tobakens hälsorisker
              bör införas på förpackningarna.
            </item>
          </list>
        </div>
        <div xml:id="i-FaAxNZn855wFEqzTiwSUiR" type="motContent">
          <head xml:id="i-LCACyGRnp2GN2C8saGGNwD" type="h1">
            Inledning
          </head>
          <p xml:id="i-Y9zcBLaT6BYMECHQRTug6t">
            Det övergripande målet för den svenska tobakspolitiken är att
            minska tobaksbruket. De nationella etappmålen för tobaksområdet
            togs fram 2003 och är följande:
          </p>
          <list xml:id="i-QZyZKy8eD69URV1rG3Kt8Z" style="ul">
            <item xml:id="i-SyQ3eFfMc8MY75h2fU5n7">
              en tobaksfri livsstart från år 2014
            </item>
            <item xml:id="i-YB1PCpWLSG6dMwEfdJidCk">
              en halvering till år 2014 av antalet ungdomar under 18 år som
              börjar röka eller snusa
            </item>
            <item xml:id="i-KLMdZtK1D2Kqi793Htnu6s">
              en halvering till år 2014 av andelen rökare bland de grupper
              som röker mest
            </item>
            <item xml:id="i-3F8P8U2tYG7JYtRRZo1mWR">
              att ingen ofrivilligt ska utsättas för rök i sin omgivning.
            </item>
          </list>
          <p xml:id="i-AixKwgKdYVNaU8XDngWbLE">
            Tobaksvanor grundläggs ofta i unga år. Att förhindra att barn
            och ungdomar hamnar i tobaksberoende är ett av tobakslagens viktigaste
            syften. Försäljning av tobaksvaror får inte ske till den som är
            under 18 år. Undersökningar visar dock att ålderskontrollen inte
            alltid fungerar. Ett stort antal ungdomar under 18 år lyckas,
            trots att det är förbjudet, fortfarande köpa tobaksvaror. Det
            finns därför ett behov av att se över hur man bättre kan upprätthålla
            åldersgränsen vid försäljning av tobak.
          </p>
          <p xml:id="i-QEdtxFmcXVHNurYf128AJa">
            Tobakshandel är sedan 1960-talet en fri näring, vilket innebär
            att i princip alla näringsidkare kan sälja tobak. Till skillnad
            från detaljhandel med folköl uppställs inte krav på lokalen eller
            vilken handel som i övrigt bedrivs. Tobaksvaror säljs på många
            olika försäljningsställen, från de stora livsmedelskedjornas butiker
            till små bensinmackar, kiosker, hotell och restauranger. I den
            undersökning som Utredningen om tobaksförsäljning till unga (SOU
            2009:23) genomförde framgår att försäljning också sker på mer
            udda försäljningsställen som t.ex. äldreboenden, bilhandlare och
            leksaksaffärer. Huvuddelen, 66 %, av tobaksvarorna omsätts dock
            i butiker, varuhus och stormarknader. 23 % av den totala försäljningen
            sker i tobaksaffärer.
          </p>
          <p xml:id="i-Q8e5UjSXHfMnAtVnNCfp9x">
            Tobaksbruket har minskat kraftigt under de senaste 25 åren. Enligt
            SCB:s undersökning 2008 var andelen dagligrökare i den vuxna befolkningen
            14 %. Fortfarande är det över en miljon svenskar som röker och
            lika många som snusar. Andelen personer som dagligen utsätts för
            andras tobaksrök har dock minskat med nära 40 % från 1999 till
            2007, enligt Socialstyrelsens Miljöhälsorapport 2009. Det är uppenbart
            att skärpningen av tobakslagen 2005, då rökning förbjöds i alla
            serveringslokaler, har bidragit till minskningen. Lagändringen
            2005 genomfördes efter förslag från den socialdemokratiska regeringen
            med stöd av Miljöpartiet och Vänsterpartiet, trots protester från
            Moderaterna och en del folkpartister i riksdagen.
          </p>
          <p xml:id="i-SoSjWkdpSuoh5UcepLz1Ue">
            Rökning bland skolungdomar har minskat i stort sett kontinuerligt
            sedan början av 1970-talet. Under senare år är det ca 5 % av pojkarna
            och ca 8 % av flickorna som har uppgett att de röker varje dag.
            Det vanligaste är att man bara röker på fest, vilket gäller ungefär
            en av tre rökare. Under 2000-talet har det blivit färre pojkar
            i årskurs 9 som snusar, 26 % 2001 mot 15 % 2009, medan snusandet
            varit oförändrat lågt bland flickorna, 4 % 2009.
          </p>
          <p xml:id="i-HW9RKx1j8nqGwRbiz5xLqY">
            Tobaksutredningen genomförde en undersökning där ungdomar tillfrågades
            om hur de har fått tag i tobak under de senaste 30 dagarna. Bland
            dem som rökte dagligen eller nästan dagligen uppgav störst andel
            att de hade köpt cigaretterna själva i butik. Det var ovanligt
            att de handlat på restaurang eller på Internet. Det var väldigt
            ovanligt att man blev bjuden av en förälder.
          </p>
          <p xml:id="i-EB1AZsGfvTBurLdyeqM3zJ">
            Förändringar i reglerna för tobaksförsäljning har skett flera
            gånger de senaste 15 åren. År 1997 infördes ett förbud mot att
            sälja tobaksvaror till personer under 18 år. Samma år fick också
            kommunerna tillsynsansvaret för att lagen följdes. År 2002 infördes
            en bestämmelse om att den som i näringsverksamhet säljer tobaksvaror
            ska anmäla försäljningen hos den kommun där försäljningen sker.
            Skälet till att denna bestämmelse infördes var att 18-årsgränsen
            inte följdes tillräckligt väl och att man därför önskade bättre
            förutsättningar för tillsyn och information. År 2005 infördes
            en bestämmelse om att tobaksvaror som säljs ska tillhandahållas
            på ett sådant sätt att ålderskontrollen kan genomföras och att
            detta även gäller när försäljningen sker via automat, postorder
            eller liknande. Samtidigt infördes en bestämmelse om att det på
            varje försäljningsställe ska finnas en klart synlig skylt med
            information om förbudet mot att sälja tobaksvaror till personer
            under 18 år. Skälen till dessa ändringar var bl.a. att det hade
            visat sig att minderåriga fortfarande hade lätt att komma över
            tobak.
          </p>
          <p xml:id="i-6t1js5rpKTKdz4DnJnVsX4">
            Tillsynen av bestämmelserna om handel m.m., däribland bestämmelserna
            om åldersgräns, utförs av Statens folkhälsoinstitut, länsstyrelserna
            och kommunerna.
          </p>
          <head xml:id="i-2jbSkJRj2ukVJWFc2BRkvT" type="h1">
            Regeringens förslag
          </head>
          <p xml:id="i-E89nVyDS5CTckvHHXo7rnw">
            I propositionen föreslås förändringar i tobakslagen som syftar
            till en bättre efterlevnad av bestämmelserna om åldersgräns samt
            en effektivare tillsyn. Kraven på näringsidkare som bedriver försäljning
            av tobaksvaror skärps. Försäljning får inte påbörjas förrän anmälan
            har gjorts till kommunen. Till anmälan ska fogas ett egenkontrollprogram
            och de övriga uppgifter som behövs för kommunens tillsyn. Personal
            som ansvarar för försäljningen ska ges det stöd och den information
            som behövs för att de ska kunna följa lagens bestämmelser. Såväl
            kommunen som polisen utövar tillsyn över bestämmelserna om handel
            i tobakslagen. En tillsynsmyndighet ska kunna begära polisens
            hjälp vid vissa tillsynsåtgärder. Kommuner ska kunna träffa avtal
            om samverkan avseende tobakstillsynen. Det föreslås vidare att
            kommunen ska kunna meddela försäljningsförbud vid allvarliga eller
            upprepade överträdelser av bestämmelserna i tobakslagen. Om försäljningsförbud
            får anses vara en alltför ingripande åtgärd ska varning i stället
            meddelas. Ett förbud får meddelas för högst sex månader.
          </p>
          <p xml:id="i-E1rRoshDQBQca21D9iheau">
            Överklagandebestämmelserna ändras. En kommuns beslut ska fortsättningsvis
            överklagas till allmän förvaltningsdomstol. Ett par nya straffbestämmelser
            föreslås. Att sälja tobaksvaror utan att först ha gjort en anmälan
            till kommunen kan medföra straffrättsligt ansvar, likaså att sälja
            tobak i strid med meddelat försäljningsförbud. Lagändringarna
            föreslås träda i kraft den 1 juli 2010.
          </p>
          <head xml:id="i-RGJf9gJx7FWDjurhpKRgJL" type="h1">
            Våra förslag och ståndpunkter
          </head>
          <p xml:id="i-CaxAnGiekh3HyaC1sPCK7n">
            Vänsterpartiet är positivt till propositionens inriktning att
            skärpa reglerna för försäljning av tobak. Vi anser dock att förslaget
            måste utvidgas för att kunna få den effekt som önskas, nämligen
            minskad tobaksanvändning.
          </p>
          <p xml:id="i-LmoEEEh9sTL29g5ia5V189">
            Den internationella tobakskonventionen (WHO-FCTC) antogs 2003
            och ratifice­rades av Sverige i juli 2005. Därmed har Sverige
            åtagit sig att följa de förpliktelser som konventionen innebär,
            främst att utveckla, genomföra, regelbundet uppdatera och se över
            fullständiga multisektoriella nationella strategier, planer och
            program för tobakskontroll. Såväl internationella åtaganden som
            nationella beslut innebär således krav på förstärkta åtgärder
            för minskat tobaksbruk.
          </p>
          <p xml:id="i-LNCEAc4XrJ6snYFTYPNRPp">
            I den Nationella folkhälsokommitténs betänkande från 2000, Hälsa
            på lika villkor nationella mål för folkhälsan, tas minskat tobaksbruk
            upp som ett av folkhälsomålen. Utredningen föreslår bl.a. att
            tobakslagen ska skärpas genom att ett licenssystem införs för
            försäljning av tobak. Endast de butiker eller andra inrättningar
            som kommunen anser kan följa lagen ska ges licens att sälja tobak.
          </p>
          <p xml:id="i-EFEsavug24bzZuF3jezJ36">
            Licensiering för att få sälja tobak krävs i flera australiska
            delstater. Frankrike har sedan länge ett system för licensiering.
            Tillståndskrav för tobaksförsäljning finns också (enligt WHO)
            i Belgien, Bulgarien, Cypern, Estland, Frankrike, Grekland, Irland,
            Italien, Lettland, Litauen, Polen, Slovakien, Slovenien, Spanien,
            Tyskland, Ungern och Österrike. I Finland har man nyligen beslutat
            att införa tillståndsplikt för tobaksförsäljning.
          </p>
          <p xml:id="i-85mL8XntmATzT6GDB1BtGf">
            Vänsterpartiet tycker att förslaget med licensiering är bra.
            Vi vill därför ta ett steg längre än regeringen och skärpa lagen
            ytterligare genom att i stället för att begära en anmälan till
            kommunen om försäljning införa krav på licensiering. Kravet bör
            även omfatta importörer och partihandlare. Detta bör riksdagen
            som sin mening ge regeringen till känna.
          </p>
          <p xml:id="i-QSyQhPAziDVzCqxqbgNgf1">
            Ett annat av den Nationella folkhälsokommitténs förslag på åtgärder
            för att minska tobaksanvändningen var att använda skatten som
            instrument för att hålla tillbaka försäljningen av tobak. Detta
            förslag har det rödgröna samarbetet tagit på allvar. I den gemensamma
            ekonomiska vårbudgeten 2010 föreslår Vänsterpartiet, Socialdemokraterna
            och Miljöpartiet en höjning av tobaksskatten med 12,5 %. Effekten
            av förslaget är att ett paket cigaretter ökar i pris med knappt
            2 kr.
          </p>
          <p xml:id="i-6Zj2rpVki8jNbuiZn5HTRt">
            En annan åtgärd Vänsterpartiet förordar, i likhet med flera remissinstanser,
            är s.k. dold försäljning av tobaksprodukter. Förslaget innebär
            att produkterna inte får exponeras på försäljningsstället, och
            det medför att kunden aktivt måste efterfråga tobaksprodukter
            från personalen.
          </p>
          <p xml:id="i-DSyCwaMm1t18yYKcE3QscB">
            Antalet länder som förbjudit synlig tobak på säljställen växer.
            Till pionjärerna Island och Thailand har sällat sig Kanadas tio
            provinser och tre territorier, hela Storbritannien, Norge, Irland,
            de två folkrikaste delstaterna i Australien samt huvudstadsområdet
            Canberra. I Finland behandlar riksdagen under våren 2010 ett förslag
            till ändring av tobakslagen som omfattar även ett exponeringsförbud.
            Där, liksom i Norge, får synlig tobaks finnas i butiker som endast
            säljer tobak och tobaksutensilier.
          </p>
          <p xml:id="i-PsU86KgcUvMJMbHNsA5TUU">
            En analys av internationella erfarenheter och befintliga vetenskapliga
            studier av problemet med exponering av tobak på säljställen (New
            Zealand Medical Journal, 20 juni 2008) visar att väl synliga tobaksvaror
            i butiker frestar barn att börja experimentera med tobak för att
            sedan riskera att fastna i ett tobaksbruk. I samma undersökning
            har man genomfört kvalitativa studier bland rökare och före detta
            rökare i Nya Zeeland som tyder på att de synliga tobaksvarorna
            är ett problem även för vuxna. För personer som försöker sluta
            röka kan cigarettpaketen utgöra en oemotståndlig lockelse. Exponeringen
            leder lätt till impulsköp för många kunder.
          </p>
          <p xml:id="i-WzqqHCA8qjiQukz3roqAUP">
            Vi vet att några större affärskedjor i Sverige är positivt inställda
            till en sådan lagstiftning, och vi anser att det är något som
            bör bidra till att minska nyrekryteringen av tobaksbrukare. Det
            bör därför lagstiftas om dold försäljning. Detta bör riksdagen
            som sin mening ge regeringen till känna.
          </p>
          <p xml:id="i-Em5efSB1uFBqYEEGcxApZ6">
            Även om tobaksförpackningar inte exponeras på säljstället, kommer
            de att exponeras efter köpet. Ett sätt att förhindra en sådan
            exponering är att införa neutrala förpackningar.
          </p>
          <p xml:id="i-9mCUykMPVcFcpVHuooA7Hd">
            Marknadsföring och försäljning av tobaksvaror via Internet är
            ett problem som inte låter sig lösas genom lagstiftning i ett
            enstaka land. Arbetet för att komma till rätta med detta problem
            bör ske inom ramen för den internationella tobakskonventionen.
            Det är dock ingen ursäkt för att underlåta eller skjuta upp de
            åtgärder som kan genomföras i varje land enskilt. Tvärtom innebär
            konventionen ett åtagande att genomföra sådana åtgärder.
          </p>
          <p xml:id="i-TwmpbBvEVb9EDLdFuU14qX">
            När det gäller information på cigarettpaketen om produktens hälsokonsekvenser
            så menar vi att text inte räcker. En åtgärd som varit framgångsrik
            internationellt är information i bildform. EU har rekommenderat
            sina medlemsstater att införa varningsbilder på cigarettpaketen
            och har skapat ett gemensamt bildbibliotek med 42 bilder som länderna
            kan välja mellan. I en alltmer globaliserad värld där både konsumenter
            och varor rör sig tämligen fritt och produkter förpackas för stora
            språkområden är det svårt att informera begripligt med texter
            på små förpackningar. Sverige bör därför införa bildinformation
            om tobakens skadeverkningar på förpackningarna. Detta bör riksdagen
            som sin mening ge regeringen till känna.
          </p>
        </div>
        <div xml:id="i-9Xi37k3dsrKWMSSUUr5Gax" type="motSignatures">
          <list xml:id="i-FTXWMY8S57GirodC9ak7VL">
            <item xml:id="i-75rKkdBne3uNt2T17GMMn1" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-Rdycmtfb42Fra3FmNcxndq" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-BKVhrjBNCbrGSHAnJi3gfY" who="i-5CH7vHLGXLfDB5Tn7xx95V">
              Siv Holma (v)
            </item>
            <item xml:id="i-2JrV6LAh6s2jViSTUZpJcA" who="i-548HUVvKe8n48M3pQmFeUC">
              Amineh Kakabaveh (v)
            </item>
            <item xml:id="i-HsRRQrTYrKnkmqLxTu71Wk" who="i-du5LHNwBWrCH1am94GCk1">
              Eva Olofsson (v)
            </item>
            <item xml:id="i-9KvrLSTAroRsiagq3yd5Ng" who="i-6MWLY5JdykMGLLUo96skfp">
              Lena Olsson (v)
            </item>
          </list>
        </div>
      </div>
    </body>
  </text>
</TEI>
