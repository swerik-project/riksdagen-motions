<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--02084">
  <teiHeader>
    <fileDesc>
      <titleStmt>
        <title>med anledning av proposition 1980/81:133 om riktlinjer för energisparverksamheten i byggnader m.m.</title>
        <author>av Åke Green</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av proposition 1980/81:133 om riktlinjer för energisparverksamheten i byggnader m.m.</title>
          <idno type="rdwebb">G4022084</idno>
          <rs type="number">2084</rs>
          <ref type="dokument_url_text">http://data.riksdagen.se/dokument/G4022084/text</ref>
          <ref type="dokument_url_html">http://data.riksdagen.se/dokument/G4022084</ref>
          <ref type="dokumentstatus_url_xml">http://data.riksdagen.se/dokumentstatus/G4022084</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-75iw9fVLnLtbGpLEsLFMc2</idno>
            <name>ÅKE GREEN</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TnWypYgpRRCdacTWaLyyik" type="signed"/>
        <correspContext corresp="i-TnWypYgpRRCdacTWaLyyik">
          <note type="signatory" corresp="i-75iw9fVLnLtbGpLEsLFMc2"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__2084/mot_198081__2084-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion
          </p>
          <p>
            1980/81:2084
          </p>
          <p>
            av Åke Green
          </p>
          <p>
            med anledning av proposition 1980/81:133 om riktlinjer för energi-
            sparverksamheten i byggnader m. m.
          </p>
          <p>
            De erfarenheter som hittills vunnits av energisparandet inom
            befintlig bebyggelse visar att man bör koncentrera energisparinvesteringarna
            till installationstekniska åtgärder och i allt väsentligt inskränka
            de byggnadstek- niska åtgärderna till tilläggsisoleringar av vindsbjälklag
            samt till täthetsför- bättrande åtgärder inom byggnadernas klimatavskiljande
            delar. Täthetsför- bättringar förhindrar dels att luftomsättningen
            i byggnaden blir större än vad som krävs från hygienisk synpunkt,
            dels att luftrörelser i och genom ytterväggar och bjälklag nedsätter
            dessas värmeisolerande prestanda. Såsom påtalades i motion 1978/79:2082
            visar praktiska exempel som rör vanligt förekommande bebyggelse,
            såväl relativt nyproducerad som äldre, att det i dag från energisparsynpunkt
            sällan är meningsfyllt att tilläggsisolera fasader och byta ut
            fönster annat än i de fall dessa är så dåliga att de även efter
            täthetsförbättrande åtgärder negativt påverkar inomhuskomforten
            (t. ex. tvingar fram övertemperaturer inomhus för att kompensera
            bristerna) eller i samband med genomgripande fasadrenoveringar
            där härför erforderliga förändringar inte menligt påverkar befintliga
            miljövärden (estetiska, kultur- historiska) eller medför onödig
            kapitalförstöring i annat avseende. Att energisparinvesteringarna
            med statligt stöd hittills till stor del gått till utvändiga tilläggsisoleringar
            av fasader med tillhörande nya fasadytterskikt samt till fönsterbyten
            beror bl. a. dels på att man underskattat det äldre byggnadsbeståndets
            byggnadstekniska prestanda, dels på att man genom uppskattningar
            huvudsakligen baserade på teoretiska k-värden övervärderat sparmöjligheterna
            genom dessa metoder i relation till andra. Faktorer som drag i
            och genom konstruktionerna liksom ytterväggarnas värmetröghets-
            egenskaper har man i regel inte fäst nämnvärt avseende vid, trots
            att de i regel har en större betydelse i praktiken. Samtidigt
            som denna del av energisparandet trots höga investeringskost-
            nader givit ett klent sparutbyte totalt sett med kraftiga variationer
            i de enskilda fallen har den också inneburit en omfattande kapitalförstörelse.
            Icke utbytesmogna fasader och fönster med en lång återstående
            livslängd har i stor utsträckning ersatts, i regel till priset
            av en regelrätt miljöutarmning (estetiskt, kulturhistoriskt).
            Av de utvärderingar som energihushållningsdelegationen stött sig
            på i sitt betänkande SOU 1980:43 Program för energihushållning
            i befintlig bebyg- gelse och till detta hörande remissvar framgår
            bl. a. följande:
          </p>
          <pb facs="riksdagen-motions-pdf/data/198081/mot_198081__2084/mot_198081__2084-002.pdf"/>
          <p>
            Mot. 1980/81:2084 10
          </p>
          <p>
            Trots att man i regeringsproposition 1977/78:76 med förslag till
            energi- sparplan för befintlig bebyggelse framhöll att man vid
            genomförandet av energisparplanen borde undantaga 30 26 av den
            befintliga bebyggelsen från energisparåtgärder som leder till
            väsentliga förändringar av byggnadernas utseende (av estetiska,
            kulturhistoriska och motsvarande miljöskäl) har det tvärtom visat
            sig att energisparstödet stimulerat till negativa utseendemäs-
            siga förändringar även av kulturhistoriskt värdefull bebyggelse.
            De styrme- del som finns i byggnadslagstiftningen (38 och 54 $$
            byggnadsstadgan) beträffande byggnads yttre har i praktiken i
            stor utsträckning satts ur spel och visat sig vara alltför svaga
            i detta sammanhang. Det finns i detta sammanhang anledning att
            påminna om proposition 1974:28 om den statliga kulturpolitiken
            där bl. a. följande anfördes:
          </p>
          <p>
            Den snabba förändringtakt som i synnerhet präglar våra tätorter
            utsätter den fysiska kulturmiljön för ett mycket hårt tryck. Högt
            ställda krav på funktionsduglighet och effektivitet hotar att
            göra vår arbets- och boendemil- jösteril och traditionsfattig.
            När den enskilda människan på så vis berövas sin anknytning bakåt
            i tiden tilltar hennes känsla av otrygghet och främlingskap. Bevarandet
            av den historiska kontinuiteten i den fysiska kulturmiljön måste
            därför tillmätas grundläggande betydelse för den enskildes känsla
            av trygghet och förankring i tillvaron —-—-- I arbetet med att
            bevara och föra kulturtraditioner vidare är det viktigt att insatserna
            gäller hela samhällets historia och inte bara den s. k. högreståndskulturen.
          </p>
          <p>
            Bristen på styrning har även fått andra allvarliga effekter.
            Undersökningar av med statligt stöd genomförda tilläggsisoleringsåtgärder
            visar att resultaten varierar mycket kraftigt. En studie som de
            tekniska högskolorna genomfört av småhus i Stockholmsområdet visar
            att 23 26 åv husen fått en ökad energiförbrukning efter det att
            deras fasader och vindsbjälklag tilläggsisole- rats. Andra hus
            i samma studie har fått lika eller högre besparing än den teoretiskt
            beräknade — alltså en oacceptabelt stor osäkerhet. Av de utredningar
            som delegationen stött sig på ges inga klara förklaringar till
            dessa stora variationer. Vidare konstateras att befintliga byggnader
            är'så indivi- duella från energisparsynpunkt att generella spareffekter
            inte ens kan anges för enskilda hustyper. Erfarenheter från det
            hittills genomförda energisparandet med stöd av statliga lån och
            bidrag visar att underlaget för beviljande av statliga energisparstöd
            till framför allt tilläggsisoleringsåtgärder hittills normalt
            varit helt otillräckligt. Erfarenheter och den ökande kunskapen
            inom området visar även att byggnader som är uppförda före 1940-talet
            i allmänhet har en betydligt högre teknisk kvalitet än vad man
            tidigare trott samt att de stora energisparmöjligheterna inom
            det befintliga byggnadsbeståndet främst återfinns i efterkrigsbebyggelsen.
            Styrningen av valet och genomförandet av de kapitalkrävande energispar-
            metoderna måste kraftigt förbättras så att man får full effekt
            och en tillämpning av metoderna i rätta sammanhang. Detta innebär
            att en större
          </p>
          <pb facs="riksdagen-motions-pdf/data/198081/mot_198081__2084/mot_198081__2084-003.pdf"/>
          <p>
            Mot. 1980/81:2084 11
          </p>
          <p>
            andel av energisparmedlen bör satsas på projektering, utbildning,
            besiktning och kontroll. En sådan omfördelning av medel innebär
            ett effektivare energisparande med en ökad energisparpotential
            inför framtiden. Utan att motverka att uppställda energisparmål
            uppnås, innebär detta även att hänsynen till befintliga miljövärden
            bättre kan tillgodoses. Man bör vidare överväga att tills vidare
            i avvaktan på fullgoda styrmedel i det närmaste helt upphöra med
            att lämna statliga energisparstöd till utvändiga tilläggsisoleringar
            med tillhörande nya fasadytterskikt och fönster- byten till det
            byggnadsbestånd som är uppfört före 1940-talet och där huvudsakligen
            koncentrera sig på installationstekniska åtgärder i kombina- tion
            med täthetsförbättringar samt vindsbjälklagstilläggsisoleringar.
            Stöd till utvändiga tilläggsisoleringar och fönsterbyten bör ske
            med stor restriktivitet. Nya fasadytterskikt i samband med tilläggsisolering
            av fasader bör endast få stöd i den mån de nära överensstämmer
            med ursprungliga eller befintliga och för fönster endast till
            komplettering. Detta torde effektivt eliminera huvudproblemen
            i dag med konflikter mellan miljövärden, som bör tillvaratas,
            och förutsättningarna för att nå uppställda energisparmål. Ett
            mer välplanerat energisparande främst beträffande de kapitalkrävande
            energisparmetoderna torde tvärtom öka förutsättningarna och därtill
            öka sparpotentialen. Fr. o. m. den 1 juli 1981 bör ställas som
            krav för beviljande av statligt energisparstöd till utvändiga
            tilläggsisoleringar och fönsterbyten att man genom besiktning
            och byggnadslovsprövning funnit att åtgärden är lämplig både med
            hänsyn till byggnadens tekniska och miljökonstituerande egen-
            skaper. Med hänvisning till vad som anförts i motionen hemställs
            att riksdagen som sin mening ger regeringen till känna att grunderna
            för energisparstödet snarast bör omprövas.
          </p>
          <p>
            Stockholm den 25 mars 1981
          </p>
          <p>
            ÅKE GREEN (s)
          </p>
        </div>
      </div>
    </body>
  </text>
</TEI>
