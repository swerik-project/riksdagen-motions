<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-SkU-00803">
  <teiHeader>
    <fileDesc>
      <titleStmt>
        <title>Sänkt åldersgräns för inköp av alkoholhaltiga drycker</title>
        <author corresp="r-0">Sten Andersson i Malmö (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sänkt åldersgräns för inköp av alkoholhaltiga drycker</title>
          <idno type="rdwebb">G902Sk803</idno>
          <rs type="number">Sk803</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/G902Sk803/text</ref>
          <ref type="dokument_url_html">http://data.riksdagen.se/dokument/G902Sk803</ref>
          <ref type="dokumentstatus_url_xml">http://data.riksdagen.se/dokumentstatus/G902Sk803</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>Sten Andersson i Malmö</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PRoA5f5NNyKXQ1nWLyxof3" type="signed"/>
        <correspContext corresp="i-PRoA5f5NNyKXQ1nWLyxof3">
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_sk_803/mot_198586_sk_803-001.pdf"/>
      <div xml:id="i-XpC8Yi9SCprqyVojyFjToK" type="motHeader">
        <div xml:id="i-9Wzq5WGHoEycRg1M4buQhQ" type="motTitle"/>
        <div xml:id="i-FAaFpDinx41d2LsVPFMvq8" type="motSubmissionInfo"/>
      </div>
      <div xml:id="i-ABQS5Ygwy7SpnLMyweNV4p" type="motBody">
        <div xml:id="i-RUtugZLa1anjH62rw31p3t">
          <p xml:id="i-Ppi7pNGnKuB4sftRfT4r9H">
            Motion till riksdagen 1985/86:Sk803 Sten Andersson i Malmö (m)
          </p>
          <p xml:id="i-RU4jJGFZBxKVnyeKNXNWqa">
            Sänkt åldersgräns för inköp av alkoholhaltiga drycker
          </p>
          <p xml:id="i-H5tHeEtQL4wXUnJwudiwgr">
            För många medborgare i vårt land framstår alkoholproblemet som
            ett av de största. Organisationer och enskilda kritiserar kraftigt
            både bruk och miss- bruk av alkohol. Samma källor hävdar med bestämdhet
            att samhällets kost- nader för just alkoholförbrukningen är oerhört
            höga. Självfallet finns det ingen anledning att hävda att vi inte
            har några alko- holproblem. Däremot kan det konstateras att Sveriges
            alkoholkonsumtion per invånare vid jämförelse med andra länder
            inte av den orsaken skulle vara direkt allvarlig. I de flesta
            andra västliga länder konsumeras betydligt mer alkohol per invånare
            än vad som är fallet i vårt land. Med tanke på den alkoholdebatt
            som bedrivs i Sverige kan det ibland finnas skäl att ställa följande
            fråga: Hur kan ekonomisk, social, industriell och kulturell verk-
            samhet över huvud taget bedrivas i länder som Storbritannien,
            Danmark, Frankrike, Västtyskland och USA? I dessa länder konsumeras
            betydligt mer alkohol per invånare än vad som är fallet i Sverige.
            Skulle man ta allt på allvar som förs fram som argument av organisationer
            och enskilda skulle vårt land över huvud taget inte på något område
            fungera, om vi uppnådde samma alkoholkonsumtion som i de tidigare
            uppräknade länderna. Ändå verkar det som om dessa länder i stort
            sett fungerar ganska bra, och det saknas enligt min uppfattning
            all anledning för oss i Sverige att slå oss för bröstet och tala
            om för andra hur duktiga vi är. Med tanke på de problem vi trots
            allt har i Sverige kring alkoholkonsum- tionen kan det vara skäl
            att fråga om inte våra metoder att angripa problem- en är felaktiga.
            Är vi verkligen på rätt väg när det gäller att lösa alkoholpro-
            blemen? Löser man människors eventuella alkoholproblem genom att
            ska- pa en snårskog av lagar och regler? Är det inte en risk att
            just alla våra bestämmelser kring alkoholkonsumtionen kan vara
            en orsak till våra pro- blem? Är det inte så att ett resultat
            av det samhälle vi i dag har just är en felaktig alkoholkonsumtion?
            Även om det saknas skäl att återgå till gamla tiders sociala samhälle
            fanns där ändå en omtanke om släktingar, vänner och grannar som
            i dag tyvärr alltför ofta lyser med-sin frånvaro. Förr kände man
            sina grannar. Nu sitter många människor isolerade ute i städernas
            höghusområden där man, trots många års bosättning, inte har någon
            som helst kontakt med sina grannar. Många medborgare, vilka efter
            t. ex. skils- mässa med dit hörande stora underhållsplikter, drivs
            i alltför många fall in i en överdriven alkoholkonsumtion. Det
            finns alltså skäl att ändra vår alkoholpolitik. Att skapa nya
            regler och nya lagar kan inte vara rätt väg och som belägg för
            detta kan man peka på de
          </p>
          <pb facs="riksdagen-motions-pdf/data/198586/mot_198586_sk_803/mot_198586_sk_803-002.pdf"/>
          <p xml:id="i-LFnWh77KTQWKPLBXYf7xMr">
            problem vi har kring alkoholkonsumtionen trots all vår lagstiftning.
            Det borde i stället vara dags att fråga sig varför vissa människor
            dricker alkohol i övermått. Jag menar att man inte kan utesluta
            påståendet att vi har många alkoholproblem just på grund av våra
            många inskränkningar i vad gäller människors alkoholkonsumtion.
            En direkt diskriminerande, men knappast effektfull bestämmelse,
            är den som förbjuder medborgare under 20 år att köpa alkohol i
            systembutikerna! När man fyllt 18 år har man rättighet att rösta
            till riksdags-, landstings- och kommunalval. Man är också valbar
            till dessa församlingar. En 18-åring kan alltså bli ledamot av
            Sveriges riksdag. Det är denna församling som utfor- mar vårt
            lands alkoholpolitik. En 18-åring kan bli invald i en socialnämnd
            i sin kommun och där besluta om t. ex. huruvida en restaurangägare
            skall erhålla utskänkningstillstånd av alkoholdrycker eller ej.
            Dock får han eller hon inte handla alkoholdrycker i våra systembutiker!
            18-åringar får gifta sig, skaffa barn och därmed ta ansvar för
            dessas upp- fostran. 18-åringar får också ta körkort för bil efter
            ett prov som den stora majoriteten ganska lätt klarar. De ovan
            uppräknade exemplen är bara någ- ra rättigheter som en 18-åring
            i vårt land erhåller. För mig och säkert många andra är det inkonsekvent
            att ge 18-åringar dessa rättigheter, samtidigt som samhället omyndigförklarar
            dem genom att inte tillåta dem att göra inköp av alkohol i Systembolagets
            butiker förrän de fyllt 20 år.
          </p>
          <p xml:id="i-6Cy28mr2LEcYrjwhFZMyQY">
            Hemställan
          </p>
          <p xml:id="i-JC99ukP1wMUwT3vL5pjpTK">
            Med stöd av det anförda hemställer jag att riksdagen beslutar
            att anpassa minimiåldern för inköp på Sys- tembolaget till myndighetsåldern.
          </p>
          <p xml:id="i-SPa7MbeJac9RAD8d4FXwAG" type="date">
            Stockholm den 15 januari 1986
          </p>
          <p xml:id="i-Gurm5wzas8Pu4dwQnGY3WD" type="signatureBlock">
            Sten Andersson (m) i Malmö
          </p>
          <p xml:id="i-2TKJrwYbYwn6wr7qEZ5rrq">
            Mot. 1985/86 Sk803
          </p>
        </div>
      </div>
    </body>
  </text>
</TEI>
