<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-AU-03553">
  <teiHeader>
    <fileDesc>
      <titleStmt>
        <title>med anledning av skr. 2016/17:10 Makt, mål och myndighet - feministisk politik för en jämställd framtid</title>
        <author corresp="i-TrXGyxsScvTSQxnJXvtZZW i-63whZFxsr3MAneyb8u5Db3">av Sven-Olof Sällström och Magnus Persson (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3553 av Sven-Olof Sällström och Magnus Persson (båda SD)</title>
          <idno type="rdwebb">H4023553</idno>
          <rs type="number">3553</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H4023553/text</ref>
          <ref type="dokument_url_html">http://data.riksdagen.se/dokument/H4023553</ref>
          <ref type="dokumentstatus_url_xml">http://data.riksdagen.se/dokumentstatus/H4023553</ref>
          <ref type="docx">http://data.riksdagen.se/fil/08C4F4A3-814C-4CD1-8F8F-6E4442AD9C76</ref>
          <ref type="pdf">http://data.riksdagen.se/fil/0FF46809-5681-4D85-9945-25D5EA308E87</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TrXGyxsScvTSQxnJXvtZZW</idno>
            <name>Sven-Olof Sällström</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-63whZFxsr3MAneyb8u5Db3</idno>
            <name>Magnus Persson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-V9mwSuX23ErQc184Q5vfs4" type="basedOn"/>
        <correspContext corresp="i-V9mwSuX23ErQc184Q5vfs4">
          <ref>Skrivelse 2016/17:10</ref>
        </correspContext>
        <correspAction xml:id="i-2EfpANVvnM7S2pQT5fruCZ" type="signed"/>
        <correspContext corresp="i-2EfpANVvnM7S2pQT5fruCZ">
          <note type="signatory" corresp="i-TrXGyxsScvTSQxnJXvtZZW"/>
          <note type="signatory" corresp="i-63whZFxsr3MAneyb8u5Db3"/>
        </correspContext>
        <correspAction xml:id="i-AeJfnLbahFt9sAEbvCJXgd" type="submitted">
          <date when="2016-12-07"/>
          <time when="15:25:38"/>
        </correspAction>
        <correspAction xml:id="i-KYZA68rXuyfsiJ5oQRX5FA" type="dismissed">
          <date when="2016-12-13"/>
        </correspAction>
        <correspAction xml:id="i-3Ac5JooRQRJpaQDh514sex" type="reviewed">
          <date when="2016-12-13"/>
          <time when="14:23:27"/>
        </correspAction>
        <correspAction xml:id="i-Md2GeBhihmNK8yxuMMdD9b" type="referred">
          <date when="2016-12-14"/>
        </correspAction>
        <correspAction xml:id="i-CdKHN7rMFERJLvBQMwyLgg" type="assigned">
          <date when="2017-02-22"/>
          <time when="17:18:36"/>
        </correspAction>
        <correspContext corresp="i-CdKHN7rMFERJLvBQMwyLgg">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-A7MNxfFmJtk9A32cfHoSUk" type="behandlas_i"/>
        <correspContext corresp="i-A7MNxfFmJtk9A32cfHoSUk">
          <ref type="uppgift">2016/17:AU5</ref>
          <ref type="ref_dok_id">H401AU5</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">AU5</ref>
          <ref type="ref_dok_titel">Makt, mål och myndighet - feministisk politik för en jämställd framtid m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-15XWziSM2tFeNF8KVSmP4" type="motHeader">
        <div xml:id="i-Uh9H8zsMGvexQ9Qsv6uz2W" type="motTitle">
          Motion till riksdagen 2016/17:3553 av Sven-Olof Sällström och
          Magnus Persson (båda SD) med anledning av skr. 2016/17:10 Makt,
          mål och myndighet – feministisk politik för en jämställd framtid
        </div>
      </div>
      <div xml:id="i-KzB4MYWViwx9epYbBFNSAA" type="motBody">
        <div xml:id="i-7ECTt7y2NJKczbpWrSuFF2" type="motProposal" subtype="förslag">
          <head xml:id="i-9wSctJx2dDCQvCdtWX7rNB">
            Förslag till riksdagsbeslut
          </head>
          <list xml:id="i-8BFvTaHBNa5n49KM9zAmYw" style="ol">
            <item xml:id="i-68KZJD1n9SFaZXJna1rboJ">
              Riksdagen ställer sig bakom det som anförs i motionen om att
              inte inrätta en jämställdhetsmyndighet och tillkännager detta
              för regeringen.
            </item>
            <item xml:id="i-HK9Wym37183r4JPJkKDQYa">
              Riksdagen ställer sig bakom det som anförs i motionen om kvotering
              och andra diskriminerande åtgärder och tillkännager detta för
              regeringen.
            </item>
            <item xml:id="i-7rkKkpBMo9aY649CERGqAx">
              Riksdagen ställer sig bakom det som anförs i motionen om att
              helt avkvotera föräldraförsäkringen och återge makten till familjerna
              och tillkännager detta för regeringen.
            </item>
            <item xml:id="i-4GxDqcdD388qYKXrhSuYyD">
              Riksdagen ställer sig bakom det som anförs i motionen om att
              all förskolepedagogik som får offentligt stöd bör bygga på beprövad
              erfarenhet samt fokusera på att skapa en trygg plats för barn
              att utvecklas till ansvarstagande unga individer men utan att
              i övrigt styra deras beteendemönster, och detta tillkännager riksdagen
              för regeringen.
            </item>
            <item xml:id="i-45LyDnAyWA5Wii4QCD5RQi">
              Riksdagen ställer sig bakom det som anförs i motionen om att
              regeringen bör låta familjer fatta egna vardagsbeslut baserat
              på deras respektive omständigheter snarare än familjemedlemmarnas
              kön och tillkännager detta för regeringen.
            </item>
            <item xml:id="i-317WhwK46MJSajPnxfAem3">
              Riksdagen ställer sig bakom det som anförs i motionen om att
              regeringen bör inse och därefter skriva om skillnaderna mellan
              ”mäns våld mot kvinnor” generellt i samhället och det strukturellt
              samt kulturellt legitimerade hedersrelaterade våldet och tillkännager
              detta för regeringen.
            </item>
            <item xml:id="i-2NP8LZpc5uP5qk9yC8moet">
              Riksdagen ställer sig bakom det som anförs i motionen om att
              regeringen bör våga identifiera de kulturella och religiösa orsakerna
              till kvinnors frånvaro samt låga deltagande på utbildningar, arbetsmarknadsprogram
              och arbetsmarknaden och tillkännager detta för regeringen.
            </item>
            <item xml:id="i-PmZtAUYsnz98qrXjPByCym">
              Riksdagen ställer sig bakom det som anförs i motionen om att
              regeringen bör upprätta en kännbar nolltolerans gentemot förtryckande,
              odemokratiska och intoleranta värderingsskillnader som kommer
              med invandringen och som bl.a. förtrycker tjejer och kvinnor i
              Sverige snarare än att inte tala om dessa alls i sin skrivelse
              om en jämställd framtid, och detta tillkännager riksdagen för
              regeringen.
            </item>
            <item xml:id="i-85triCvy7px9y78v2Ydnq8">
              Riksdagen ställer sig bakom det som anförs i motionen om att
              svensk skolas främsta uppgift och ohotade prioritering ska vara
              utbildning i skolans grundämnen oavsett elevers kön och tillkännager
              detta för regeringen.
            </item>
            <item xml:id="i-FZAnDDn6NW1Ts6shNavTZs">
              Riksdagen ställer sig bakom det som anförs i motionen om att
              svenska skolan inte ska utgöra någon experimentell institution
              för svenska skolelever där de tvingas efterleva regeringens sociala
              könsexperiment, och detta tillkännager riksdagen för regeringen.
            </item>
            <item xml:id="i-7TTqRDiMP8pZ9b6yW76u3K">
              Riksdagen ställer sig bakom det som anförs i motionen om att
              jämställdhet mellan kvinnor och män bör definieras i termer av
              lika rättigheter och möjligheter att själva forma sina liv och
              rätten till den enskildes samt familjens egna livsval och tillkännager
              detta för regeringen.
            </item>
            <item xml:id="i-MQSDv47fHJrYugYiHLLvQB">
              Riksdagen ställer sig bakom det som anförs i motionen om att
              Sverigedemokraterna ser att jämställdhetsdebatten bygger på mänskliga
              faktorer liksom biologiska lagar före regeringens feministiska
              ideologier samt utopiska teorier och tillkännager detta för regeringen.
            </item>
          </list>
        </div>
        <div xml:id="i-GHBeE8u6XiKeD2m4h39tn5" type="motContent">
          <head xml:id="i-G7hPJDWFqNKUTPTpqg45Jb" type="h1">
            Nej till en ny jämställdhetsmyndighet.
          </head>
          <p xml:id="i-LLhtkiGepov9zow953Z9eM">
            Regeringen vill inrätta en ny jämställdhetsmyndighet med det
            uttalade målet att genomföra regeringens jämställdhetspolitik
            och samordning utifrån regeringens jämställdhetspolitiska mål.
          </p>
          <p xml:id="i-6LMerwpnznasNjaXJV1bNR">
            Sverigedemokraterna instämmer med flera remissinstanser, bl.a.
            Justitiekanslern, Brottsoffermyndigheten, SKL och Socialstyrelsen,
            att en ny myndighet inte behövs på jämställdhetsområdet.
          </p>
          <p xml:id="i-66cY9xLN1AKpigsBGUEnxr">
            Regeringen har inte tydligt förmått visa på några klara fördelar
            med en ny myndighet. Ej heller har man i tillräckligt hög grad
            tagit hänsyn till risker och nackdelar som finns med förslaget
            som påtalas av dessa remissinstanser.
          </p>
          <p xml:id="i-U25YKjcJsweHRrYsnpCNLY">
            Sverigedemokraterna ser jämställdhet mellan kvinnor och män i
            termer av lika rättigheter och möjligheter att själva forma sina
            liv och rätten till den enskildes och familjens egna livsval,
            till skillnad från regeringen som vill tvinga in människor och
            familjer i utopiska ideologier och politiska sociala experiment.
          </p>
          <p xml:id="i-LVQaukbgngECZ79DLRSdL7">
            Det är regeringens uttalade mål att förändra könssammansättningen
            i maktpositioner på myndigheter, i statliga och privata företag
            samt samhällslivet i övrigt. Det är Sverigedemokraternas mening
            att detta ska främjas genom lika möjligheter och rättigheter till
            utbildning, kompetensutveckling och likvärdiga möjligheter till
            övriga egna livsval.
          </p>
          <p xml:id="i-Qgv7mrwCbcRmkWHfyLGfNN">
            Däremot motsätter vi oss politiska pekpinnar, kvotering och andra
            diskriminerande åtgärder för att beroende på kön eller andra för
            positionen irrelevanta egenskaper fördela maktpositioner.
          </p>
          <p xml:id="i-K4nAR1q7XgGWHcpMP1zgaj">
            Vi säger nej till en tredje pappamånad, och vi vill även avkvotera
            föräldraförsäkringen i sin helhet. Vi tycker att det helt ska
            vara upp till de enskilda föräldrarna att forma den tillvaro som
            passar dem bäst. En annan viktig aspekt i diskussionen kring kvoterad
            föräldraförsäkring är att alla inte har möjlighet att vara hemma
            en längre tid med sina barn. Bland annat kan det vara svårt för
            både egenföretagare och studenter att nyttja de dagar de inte
            kan föra över till sin partner. Resultatet kan för barnet vara
            en ofrivilligt förkortad första tid hemma. Barn som kanske ännu
            inte är redo för förskolan kan då ändå tvingas in i barnomsorgen
            i förtid.
          </p>
          <p xml:id="i-S1vzEccp19mC4vHNcLQ9SC">
            För Sverigedemokraterna är det en självklarhet att den barnomsorg
            som erbjuds ska sätta barnens bästa i centrum. Vi välkomnar en
            mångfald av pedagogiska alternativ, förutsatt att dessa bygger
            på erfarenhet och att en god nivå för likvärdig omsorg kan säkerställas.
            Grundläggande är att barn ska ges möjlighet att utvecklas i sin
            egen takt och forma sin person. Närvarande vuxna ska självfallet
            garantera säkerhet så att barnen varken skadar sig själva eller
            andra, men utöver detta låta dem göra fria val och testa sig fram.
            Mot bakgrund av ovanstående ställer vi oss kritiska till framför
            allt stora delar av dagens genuspedagogik, där utgångspunkten
            är att lärare och andra pedagoger övervakar barns beteende för
            att sedan styra deras val i en normbrytande riktning och problematisera
            varje könsnormativt uttryck. Vi vill se en avveckling av det skattefinansierade
            stödet till genuspedagogik och annan verksamhet där staten, med
            bas i mycket svagt vetenskapligt förankrade politiska teorier,
            försöker experimentera med, styra eller ändra på våra barns beteendemönster.
          </p>
          <p xml:id="i-BRcYPSWsyS521KRVBpuTv7">
            Sverigedemokraterna arbetar för ett Sverige där det är en självklarhet
            att män och kvinnor har samma värde och rättigheter. Ett Sverige
            där ingen diskrimineras på grund av sitt kön, sin etniska bakgrund,
            sin ålder, sin sexuella läggning, sin hudfärg eller sin funktionsnedsättning.
            Ett Sverige där det finns utrymme för den som vill bryta mot traditionella
            könsmönster och där vi samtidigt inte skam- och skuldbelägger
            den som vill leva i enlighet med ett sådant mönster. Ett Sverige
            där staten inte försöker styra över mäns och kvinnors könsidentitet,
            livsstilar och livsval. Vår bestämda inställning är att staten
            i stället försöker stötta medborgarna i de val de gör och i den
            situation där de befinner sig. Ett Sverige där både män och kvinnor
            känner sig fria, trygga och respekterade, oavsett sexuella läggningar
            eller kön. Oavsett om de är samkönade eller heterosexuella. Som
            ett första steg mot ett ännu bättre Sverige vill vi i detta avseende
            bland annat arbeta för att få igenom följande förändringar:
          </p>
          <p xml:id="i-S12CYYXTBkBiFrZFvg7GNm">
            Vi vill se och verkar för en förbättring av arbetsvillkoren inom
            den kvinnodominerade offentliga sektorn. Sverigedemokraterna vill
            också se ett stopp för alla former av kvotering och s.k. positiv
            särbehandling på basis av kön och/eller etnisk bakgrund. En översyn
            av föräldrabalken i syfte att göra lagstiftningen rörande vårdnaden
            av barn mer könsneutral och mindre diskriminerande mot män är
            också en del av vår jämställdhetspolitik.
          </p>
          <p xml:id="i-FeQ4sfkysY8TcFH2BnmEBH">
            Vår uppfattning, till skillnad från regeringens, är att svensk
            skola inte ska ägna sig åt sociala könsexperiment, utan dess huvudsakliga
            fokus samt ohotade prioritering ska vara utbildning i grundämnen
            tillsammans med upprätthållande av ansvar och ansvarstagande,
            ordning och studiero. Detta alldeles oavsett elevers kön. På raster
            ska regeringen eller skolan inte heller bestämma vilka lekar eleverna
            ska leka, baserade på deras kön.
          </p>
          <p xml:id="i-WWpk8khAL6fFoiEt127ATx">
            Sverigedemokraterna kan inte stå bakom stora delar av regeringens
            skrivelse Makt mål och myndigheter – feministisk politik för en
            jämställd framtid. Skälen till detta är att Sverigedemokraterna
            har en helt annan grundsyn och uppfattning när det gäller jämställdhet,
            men inte minst vad som är viktigast inom jämställdhet mellan könen.
            Dock med en betydligt större tilltro till såväl människors egna
            livsval samt naturens och biologins lagar före regeringens feministiska
            utopiska uppfattningar, som till största delen byggs på regeringens
            identitetspolitik tillsammans med rena ogrundade teorier. Främst
            kön.
          </p>
          <p xml:id="i-Rroiwr6rmnuLQDFF4gsVPh">
            Sverigedemokraterna är emot kvotering. ”Positiv särbehandling”
            innebär automatiskt en negativ särbehandling av andra grupper,
            vare sig detta avser kön, hudfärg eller bakgrund. Varför män och
            kvinnor gör olika val i livet beror till stor del på en rad olika
            orsaker samt aspekter som är starkare kopplade till egna intressen,
            möjligheter samt även naturens lagar än regeringens feministiska
            ogrundade teorier. I regeringens skrivelse ser man kvotering i
            det mesta och att regeringen vill lägga sig i allt från skolbarns
            användande av målarfärger, aktiviteter på rasterna till vem i
            hushållen som ska inhandla mat och städa etc. Vi hyser en betydligt
            större tilltro till människans och familjers egen förmåga till
            att både kommunicera, hjälpas åt och fatta beslut och göra de
            val som passar dem allra bäst själva. Där familjer själva bestämmer
            samt vet om vilken familjemedlem som är bäst lämpad för hushållssysslor
            eller inköp. Vi tror helt på familjers egna förmåga än att regeringen
            ska tala om detta för medborgarna och familjerna samt mikrobestämma
            hur de ska leva sina liv.
          </p>
          <p xml:id="i-GwxBr9pfcwFuPgzX9PER3v">
            Regeringen talar i sin skrivelse om jämställdhet på det individuella
            planet till det statliga. Dock missar regeringen medvetet även
            i denna skrivelse, om en ”jämställd framtid”, en stor elefant
            i rummet. Inte minst när det kommer till kvinnors deltagande och
            aktiviteter eller beträffande mäns våld emot kvinnor. Kombinerat
            med den oansvariga invandringspolitik som regeringen tillsammans
            med Alliansen har fört under så många decennier har människor
            som stått helt eller delvis utanför det svenska samhället koncentrerats
            till egna områden. Områden som snabbt och snart fallit i utanförskap.
            Utan några som helst krav på anpassning, kombinerat med större
            värderingsskillnader så har dessa områden till och med utvecklats
            till parallella samhällen. Där inte minst hederskulturer, öppet
            kvinnoförtryck liksom intolerans har fått växa fritt mer än vad
            det någonsin har bemötts med en nolltolerans. Detta samtidigt
            som regeringen tillsammans med Alliansen fokuserat på målarfärger
            och lekar på rasten bland skolbarn, vari de sett vägen till ett
            mer ”jämställt samhälle”.
          </p>
          <p xml:id="i-6BzPTvRvzmDTeNKfSCRenX">
            Regeringen slår i sin skrivelse ihop mäns våld mot kvinnor med
            hedersrelaterat våld, utan att ta minsta hänsyn till att det hedersrelaterade
            våldet är både kulturellt och religiöst motiverat många gånger,
            vilket gör hela problematiken till en betydligt mer komplicerad
            vålds- och förtryckarproblematik i samhället än att kvinnan som
            blir utsatt för våld, fysiskt eller psykiskt, kan vända sig till
            polisen och ett eventuellt jourboende för kvinnor. Inte alltför
            sällan är det inte endast en man som slår för att sedan leva med
            den största oron att kännedom om hans våld mot henne ska nå utanför
            hemmets väggar. Det är förvånansvärt att regeringen, trots de
            mord och offer Sverige har sett de senaste decennierna inte lärt
            sig mer om de obeskrivliga skillnaderna samt all den andra problematik
            som också tillkommer hedersvåld. Vilka regeringen inte heller
            ens vill närma sig att tala om, men som är oundvikligt för att
            få bukt med denna problematik och på riktigt stå upp för dess
            tusentals förtryckta, kontrollerade, hotade och misshandlade offer
            i Sverige.
          </p>
          <p xml:id="i-KnC5KXsoXaZ7pAuP7KDTiB">
            Bakom hedersförtrycket står inte sällan en hel släkt, till skillnad
            mot det vi i Sverige ser vara mäns våld mot kvinnor. En hel släkt
            som både gentemot samtliga familjemedlemmar legitimerar tjejers
            och kvinnors uppförandekoder samt även totalt både kontrollerar
            och begränsar tjejers och kvinnors skolgång, frihet, aktiviteter
            samt deltagande i allt från kurser och utbildningar till arbetsmarknaden.
          </p>
          <p xml:id="i-TPtUeBcbdGpRUKwrXS9pz">
            Beträffande hela den hedersrelaterade problematiken krävs inte
            endast en fördjupad kunskap i strukturer, synsätt, kulturella
            normer, klan- och familjevärderingar som alltför ofta inte hör
            hemma i det svenska samhället. Det råder en svekfull naiv uppfattning
            från regeringen, genomgående i hela skrivelsen, att varenda människa
            automatiskt anammar regeringens feministiska synsätt väl på svensk
            mark. Den uppfattningen har också lett oss till ett samhälle där
            föraktet mot hbtq-personer inte är som starkast på den svenska
            arbetsmarknaden. Utan i de mest segregerade utanförskapsområdena.
          </p>
          <p xml:id="i-XokEZVvg5umkLX9Te7ToxD">
            Det kräver också att regeringen inser skillnaderna och erkänner
            det växande och i dag befästa problem Sverige står inför när det
            gäller hedersrelaterat våld. Ett förtryck som både har kommit
            med och endast fått öka i takt med en oansvarig invandringspolitik
            och människor från delar av världen där dessa synsätt och värderingar
            är lika självklara som regeringens feministiska framtid. Inte
            minst krävs att detta är ett direkt resultat av densamma också.
            Så länge regeringen vägrar att identifiera en problematiks källa
            och orsak, så kommer unga tjejer och kvinnor i Sverige fortsätta
            att leva under ett medeltida förtryck, under en totalitär kontroll
            och svikas av regeringens självutnämnda titel ”världens första
            feministiska regering”.
          </p>
          <p xml:id="i-DKWawDKM9xrUVwwd7AfnwD">
            SD ser inte heller att svensk skola ska vara ett socialt könsexperiment
            som år efter år följer regeringens nya teorier om varför pojkar
            inte ska leka med färgen blå, eller tvingar pojkar till att hoppa
            hopprep. Vare sig de vill detta själva eller ej. Skolans i särklass
            primära och huvudsakliga uppgift ska ligga i att följa skollagen
            och utbilda barnen i skolans grundämnen, för dessa att nå kunskapsmålen.
            Alldeles oavsett elevers kön eller könsmönster som existerar.
          </p>
          <p xml:id="i-TCZgnjsZypXsHKqtDHbvHe">
            Vi anser också det vara beklagligt att regeringen i sin skrivelse
            talar i termer som om det skulle vara antingen negativt eller
            icke önskvärt för en moder att vara hemma mer med sina barn. I
            synnerhet när dessa är små. Den stora skillnaden i vår syn på
            jämställdhet mot regeringens, utöver vår större tilltro till medborgares
            och familjers egna val och beslutande, är också att där råder
            biologiska liksom fullt naturliga aspekter som går starkt hand
            i hand med en moders högst egna önskan att faktiskt både kunna
            samt vilja vara hemma mer med sina barn. Genom att en moder burit
            ett barn inom sig under nio månader, känt barnet inom sig och
            därmed också knutit starka band till barnet på ett obeskrivligt
            starkt vis samt långt före en fader ens kan göra, ser inte vi
            det vara någonting negativt. Då är det i sådana fall mer onaturligt
            att sära på en moder och hennes barn alltför tidigt, barnet är
            trots allt beroende av modern via amning och genom amningen tillkommer
            även en rad andra band. Både psykologiska och fysiska. Vilket
            mannen aldrig tyvärr får uppleva, inte på grund av vår politik
            utan helt på grund av naturens egna lagar och hur människan de
            facto fungerar.
          </p>
          <p xml:id="i-ABDkKCgyemL8vsW5aZGvSF">
            Det är sorgligt att behöva bemöta en skrivelse på denna nivå
            inom politiken om sådana självklarheter som människors egna val
            i vardagen, den okunskap som råder hos regeringen när det kommer
            till hederskulturer och den totala frånvaron av biologiska, mänskliga
            som naturliga lagar före feministiska.
          </p>
          <p xml:id="i-49P1TxE3B4E28sqtYZddBd">
            Sverigedemokraterna kan inte se att skrivelsen skulle leda till
            en mer jämställd framtid, mer än vad den förespråkar kvoteringstvång
            samt pekande med hela händer baserat på om man är man eller kvinna.
            Personliga aspekter, egna val och intressen liksom praktiska familjesituationer
            – och förhållanden skiljer sig från person och familj till person
            och familj. Regeringen kan omöjligen känna till någon aspekt av
            dessa bättre än respektive familjer själva och bör fokusera mindre
            på vem i familjen som inhandlar mat, att dottern i familjen ska
            uppmanas måla med rosa medan pojken minsann ska måla med rosa
            för att ”motverka traditionella könsmönster”. Vill regeringen
            se en jämställd framtid för alla, på riktigt, så borde en prioriterad
            fråga ligga i att motverka mäns våld mot kvinnor lika mycket som
            traditionella, kulturella och religiöst strukturella värderingsskillnader
            och konflikter i det svenska samhället. Då ingen tjej eller kvinna
            i Sverige ska behöva leva under strukturell kontroll samt förtryck
            med obefintlig frihet eller rättigheter. Alldeles oavsett bakgrund
            eller delar av världen man kommer ifrån.
          </p>
        </div>
        <div xml:id="i-HDiAmsvBBZN3JaYSdqaPv" type="signatureBlock">
          <list xml:id="i-HS3wnFMe52B1oxAcm1kuta">
            <item xml:id="i-7ytT6dymavV9wM9kALwMeZ" who="i-TrXGyxsScvTSQxnJXvtZZW" type="signature">
              Sven-Olof Sällström (SD)
            </item>
            <item xml:id="i-EKzxNgqEVhnGmWXkQtgSu1" who="unknown" type="signature">
              Magnus Persson (SD)
            </item>
          </list>
        </div>
      </div>
    </body>
  </text>
</TEI>
