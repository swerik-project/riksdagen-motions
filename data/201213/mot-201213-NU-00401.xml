<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-NU-00401">
  <teiHeader>
    <fileDesc>
      <titleStmt>
        <title>El för uppvärmning  systemfel och sårbarhet</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>El för uppvärmning  systemfel och sårbarhet</title>
          <idno type="rdwebb">H002N401</idno>
          <rs type="number">N401</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H002N401/text</ref>
          <ref type="dokument_url_html">http://data.riksdagen.se/dokument/H002N401</ref>
          <ref type="dokumentstatus_url_xml">http://data.riksdagen.se/dokumentstatus/H002N401</ref>
          <ref type="doc">http://data.riksdagen.se/fil/7267D9A6-C5AC-427E-964F-8767E4E9DA93</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5PsbK4W1mG7TZYC4D4VHSr" type="signed"/>
        <correspContext corresp="i-5PsbK4W1mG7TZYC4D4VHSr">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-PxwaqCDUmo7gSkQEUjrdVH" type="numbering">
          <date when="2012-10-09"/>
        </correspAction>
        <correspAction xml:id="i-C57FEn6AqYnvUhPDHLKvF7" type="submission">
          <date when="2012-10-05"/>
        </correspAction>
        <correspAction xml:id="i-L64hoReXkcUdcmpRbVxR3R" type="transfer">
          <date when="2012-10-05"/>
        </correspAction>
        <correspAction xml:id="i-4RdcWn6fZDidNuPhx227RM" type="assigned"/>
        <correspContext corresp="i-4RdcWn6fZDidNuPhx227RM">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-9gVejybAufArHCJmSKhDzz">
            Förslag till riksdagsbeslut
          </head>
          <p xml:id="i-564bz1eoWoD4g13XrwQ8i5">
            Riksdagen tillkännager för regeringen som sin mening vad som
            anförs i motionen om sårbarhet och systemfel med el för uppvärmning.
          </p>
        </div>
        <div type="motContent">
          <head xml:id="i-PpMKBM6Ct497Yk7htLqVPs" type="h1">
            Bakgrund
          </head>
          <p xml:id="i-So6pR76YAoVtaRoKUbfu1S">
            Energi kan inte förbrukas, enbart omvandlas från en form till
            en annan. Förenklat kan man kalla det att energin omvandlas från
            en högre kvalitet till en lägre kvalitet. (Begrepp som från koncentrerad
            energi till spillvärme och andra sätt att beskriva detta förekommer.)
            I fysiken talar man om att energin förlorar exergi när den omvandlas
            från ett energislag till ett annat. Energins oförstörbarhet utgör
            en viktig del i det som heter termodynamikens grundsatser. I fysiken
            talar man även om ordning. Därför är frågan om hur exergin nyttjas
            av oss i vårt samhälle avgörande för hushållning och möjligheten
            att nå miljö- och klimatmål. Vårt förhållningssätt till exergi
            har även betydelse för sårbarheten i det samhälle vi bygger.
          </p>
          <p xml:id="i-CZEvonb4MbbGtppKkzKxYs">
            Människan har alltid valt att plocka de lättast nåbara frukterna
            först och det har varit en bra strategi så länge vårt uttag understeg
            det ständiga tillflödet. Med fler människor ökade uttaget liksom
            med ökade krav på konsumtion. Sedan länge, kanske sedan mer än
            hundra år, har dock uttaget vida överstigit det ständiga tillflödet.
            Vi har då tvingats till att nyttja ständigt allt mer svårtillgängliga
            resurser. Vår kreativitet har även gjort det möjligt för oss att
            hitta nya sätt att försörja oss med energi.
          </p>
          <p xml:id="i-7Kmjog9pzNpffDN1dx7J3F">
            Ett av de medel som gjort att vi klarar vår energiförsörjning
            bättre är att vi lärt oss att tänka exergi. Att inte använda el
            för uppvärmning blir då en självklarhet eftersom samma värme som
            kan användas vid direktverkande elvärme kan fås även om elektriciteten
            först används för att driva en motor eller till belysning. Ingen
            energi försvinner när en lampa lyser eller när en motor går, energin
            omvandlas enbart till en form med en annan exergi, i dessa fall
            värme.
          </p>
          <head xml:id="i-Rh5po4aubH5MsV47fNmEJo" type="h1">
            Motivering
          </head>
          <p xml:id="i-Qeju9g8m297q1FwTT5tEhv">
            För att minska vår totala energianvändning måste vi bli bättre
            på att tänka exergi. Att enbart producera värme i ett värmeverk
            när man med bra teknik kan omvandla bränslet till el och värme
            i stället är slöseri med exergi. Att man på vissa håll gör så
            beror på fel prissättning eller möjligen på brister i teknik.
            Lagrad energi från solen i form av bioråvara eller fossila lager
            skall alltid i så stor utsträckning som möjligt först användas
            för elproduktion och därefter för värme. Värmen måste ses som
            en biprodukt, inte som en huvudprodukt.
          </p>
          <p xml:id="i-PgaUAD8oR6BXMQvy229rYY">
            Direkt solinstrålning kan omvandlas till el på två sätt, dels
            direkt med hjälp av PV-celler eller solceller, dels genom upphettning
            av exempelvis olja för överföring av värme till en turbin för
            elproduktion. I båda fallen får man spillvärme som i det första
            fallet är relativt svår att ta till vara. Men det finns idag produkter
            på marknaden även för det.
          </p>
          <p xml:id="i-JK8tmeKCiVsg7LjohLxZJF">
            Trots dessa förnäma sätt att producera el så måste vi tänka oss
            för hur vi använder el om vi exempelvis skall lyckas avveckla
            vårt beroende av kärnkraft. När kärnkraften byggdes ut i Sverige
            saknades efterfrågan på el i den utsträckning som utbyggnaden
            omfattade. Man tvingades därför att hitta på sätt att skapa konsumtion
            av el. Det man gjorde var att tillåta direktverkande eluppvärmning
            och man skärpte inte energikraven på byggnader i den utsträckning
            man borde ha gjort på 1970-talet med bakgrund av de erfarenheter
            som oljekrisen gav. På det viset blev svenskarna det mest elberoende
            folket i världen.
          </p>
          <p xml:id="i-PwsbRWwe6WzKsV56aYUdpD">
            Ny teknik med värmepumpar gör att elen idag används betydligt
            effektivare när den används för uppvärmning men fortfarande måste
            det teknikvalet ses som ett felaktigt val av energi för uppvärmning.
            El måste nämligen skapas i samma stund som det används; el kan
            inte lagras i någon större omfattning. Elanvändning som är temperatur-
            och klimatberoende bör därför i största möjliga utsträckning undvikas.
          </p>
          <p xml:id="i-2opP55FhZYUYemNDtAjtFj">
            Eldrivna klimatanläggningar i varma länder är lika sårbara som
            värmepumpar för uppvärmning av hus hos oss. När det blir varmt
            eller kallt så kräver alla konsumenter el samtidigt. När det är
            som hetast eller som kallast så är effektbehovet som störst. För
            att kunna hålla en leveranssäkerhet för dessa tillfällen tvingas
            effektkapacitet och distributionskapacitet dimensioneras för dessa
            extremer. Tyvärr får alla elkonsumenter, även de som inte använder
            dessa tekniker, vara med och dela på kostnaden för den kapacitet
            som krävs för att just säkra eltillförseln under dessa korta tider
            för dessa elintensiva användare. Det finns andra elintensiva användare,
            exempelvis inom industrin, men de kan styra bort sitt behov när
            klimatet slår till mot dem som valt el för sitt inneklimat.
          </p>
          <p xml:id="i-Em7a1uwEdTjbgtL8qzfyXP">
            El för uppvärmning och kylning är alltså enligt mitt förmenande
            alltid ur ett systemperspektiv fel val. Sedan kan det för enskilda
            fastigheter vara så att det ändå är det enda möjliga valet.
          </p>
          <p xml:id="i-FEiAhvKcNS535WUhiNMFtH">
            Kraftvärmeverk som producerar el och värme kan öka sin elproduktion
            genom att även producera kyla för fjärrdistribution. Kylan produceras
            då av värmen och inte av elen via så kallade absorbtionspumpar.
            Som bonus slipper man bullret från alla klimatanläggningar i,
            utanför och ovanpå husen i bebyggelsen. Systemvinster, energivinster,
            bullerreducering och dessutom rent arkitektoniska vinster, kan
            det bli bättre?
          </p>
          <p xml:id="i-GhoAyxMsei5NNDpr2ScYGp">
            Faktum är att det kan bli ännu bättre. När en kärnreaktor tvingas
            snabbstoppa av någon anledning (tekniska motiv, terroristhot eller
            något annat) så faller en stor effekt bort från nätet. Det kan
            med de uppgraderade reaktorer vi nu har handla om över tusen MW
            om reaktorn går med nästan full kapacitet. För att vi konsumenter
            skall slippa frysa så har vi ett väl uppbyggt system för att kompensera
            med vattenkraft. Genom att övergå till elproduktion via många
            mindre anläggningar med olika teknik, vind-, våg-, bio- och solkraft
            så minskar risken för att dessa snabba bortfall av effekt skall
            inträffa. Det blir då lättare för vattenkraften att balansera
            mellan tillgång och efterfrågan och vi får en tryggare elförsörjning.
          </p>
          <p xml:id="i-L8xQ28hpS59KFnJdWNBnj7">
            Om vi alltså slutar använda el för uppvärmning och stänger ner
            kärnkraften genom att ersätta den med de uppräknade alternativen
            så får vi en tryggare och säkrare elproduktion som gör oss mindre
            beroende av fossil el när kärnkraftverken stannar. Bättre än så
            kan det nog inte bli.
          </p>
          <head xml:id="i-4s3X8RBHtwfWjBJ5gqHGMY" type="h2">
            Förslag till beslut
          </head>
          <p xml:id="i-QjH1AgXs8ToLfMvCMs4ZnY">
            Mot bakgrund av den ovan förda argumentationen framstår det som
            naturligt att regler för energiförbrukning i byggnader bör utgå
            från energiegenskaper och inte, som idag, från mängden köpt energi.
            Regler bör även utformas så att fjärrkyla och fjärrvärme blir
            det självklara valet för de flesta. Om styrmedlen skall vara av
            ekonomisk art eller om styrning skall ske genom lagar eller på
            annat sätt bör självklart utredas.
          </p>
          <p xml:id="i-3C7TpFEugWbv5ZYguQE7U6">
            Att el för uppvärmning och kylning bör förekomma så sparsamt
            som möjligt är ur ett systemperspektiv självklart. Att skapa styrmedel
            och regler som gör att vi går i den riktningen är självklart en
            utmaning. Såväl ur ett sårbarhets- som ett exergiperspektiv är
            det dock önskvärt. För att nå största möjliga effekt bör ett sådant
            arbete bedrivas i ett nordiskt sammanhang. De nordiska länderna
            har tillsammans stor potential på såväl vind-, våg-, sol-, bio-
            och vattenkraftens områden. Regeringen bör därför ha ett ökat
            fokus på såväl sårbarhets- som systemperspektivet när den utformar
            framtida energilösningar.
          </p>
        </div>
        <div type="motSignatures">
          <list>
            <item xml:id="i-KaU8nv7bAUTT1DKnNCyH9j">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
