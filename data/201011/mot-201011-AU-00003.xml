<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-AU-00003">
  <teiHeader>
    <fileDesc>
      <titleStmt>
        <title>med anledning av skr. 2009/10:248 En förnyad arbetsmiljöpolitik med en nationell handlingsplan 2010–2015</title>
        <author corresp="i-SZKUTdtCrCo58yNCQsH76">av Ylva Johansson m.fl. (S, V, MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2009/10:248 En förnyad arbetsmiljöpolitik med en nationell handlingsplan 2010–2015</title>
          <idno type="rdwebb">GY02A3</idno>
          <rs type="number">A3</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GY02A3/text</ref>
          <ref type="dokument_url_html">http://data.riksdagen.se/dokument/GY02A3</ref>
          <ref type="dokumentstatus_url_xml">http://data.riksdagen.se/dokumentstatus/GY02A3</ref>
          <ref type="doc">http://data.riksdagen.se/fil/2DDF4043-7D93-4356-853D-F0E71BD9BB20</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SZKUTdtCrCo58yNCQsH76</idno>
            <name>Ylva Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-YMP8nuJqySuXaujevkGpSV</idno>
            <name>Raimo Pärssinen</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LdjfMsG9pY1LY9yx58k2gm</idno>
            <name>Patrik Björck</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-AQAc7L3yWtMcgD3r6CxRHG</idno>
            <name>Maria Stenberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-79cRBqVjCpwABr2BiKwH7S</idno>
            <name>Ann-Christin Ahlberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-UQcnRomhD3QwUvHJm9NQo2</idno>
            <name>Johan Andersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-5Eq8EMsaTFyzYQzP7AM1mR</idno>
            <name>Kerstin Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FKYLBAPWiX2rGpQydjW1RA" type="basedOn"/>
        <correspContext corresp="i-FKYLBAPWiX2rGpQydjW1RA">
          <ref>Regeringsskrivelse 2009/10:248</ref>
        </correspContext>
        <correspAction xml:id="i-7gDznwmWWbntazz2hMPx3t" type="signed"/>
        <correspContext corresp="i-7gDznwmWWbntazz2hMPx3t">
          <note type="signatory" corresp="i-SZKUTdtCrCo58yNCQsH76"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-YMP8nuJqySuXaujevkGpSV"/>
          <note type="signatory" corresp="i-LdjfMsG9pY1LY9yx58k2gm"/>
          <note type="signatory" corresp="i-AQAc7L3yWtMcgD3r6CxRHG"/>
          <note type="signatory" corresp="i-79cRBqVjCpwABr2BiKwH7S"/>
          <note type="signatory" corresp="i-UQcnRomhD3QwUvHJm9NQo2"/>
          <note type="signatory" corresp="i-5Eq8EMsaTFyzYQzP7AM1mR"/>
        </correspContext>
        <correspAction xml:id="i-5qLdLb3D6gF9JYSU9gV6nD" type="referral">
          <date when="2010-10-26"/>
        </correspAction>
        <correspAction xml:id="i-3NQh9kRxs3QhgsCPxLxc5w" type="dismissal">
          <date when="2010-10-21"/>
        </correspAction>
        <correspAction xml:id="i-JzaDkqMHBDkpiCxKEWqMa1" type="dismissal">
          <date when="2010-10-21"/>
        </correspAction>
        <correspAction xml:id="i-YWc2ZPkWYde6uFgSWK6CUH" type="transfer">
          <date when="2010-10-19"/>
        </correspAction>
        <correspAction xml:id="i-VF4k9Y9kyPvsvfoEj9PP5s" type="submission">
          <date when="2010-10-19"/>
        </correspAction>
        <correspAction xml:id="i-EPsontqoFx6pB11YX87Bhh" type="assigned"/>
        <correspContext corresp="i-EPsontqoFx6pB11YX87Bhh">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MYqRZiDetwYJFsasGg9Dba" type="motBody">
        <div xml:id="i-WbBzGfTURN9j5E9WEbjKA8" type="motProposal" subtype="förslag">
          <head xml:id="i-BwqWmXxjVNvLiqkrJXU9FC">
            Förslag till riksdagsbeslut
          </head>
          <list xml:id="i-UAq9u58oQmkvcay9E54VVU" style="ol">
            <item xml:id="i-73xWqWpKGjRn89TgCeZAUK">
              Riksdagen tillkännager för regeringen som sin mening vad som
              anförs i motionen om behovet av att rusta upp arbetsmiljöarbetet.
            </item>
            <item xml:id="i-NGjyiva2Hx1YU7T4uzyUY5">
              Riksdagen tillkännager för regeringen som sin mening vad som
              anförs i motionen om behovet av en samlad arbetslivsforskning.
            </item>
            <item xml:id="i-Wtg9fkn2cy3bFFbc7XxD3B">
              Riksdagen tillkännager för regeringen som sin mening vad som
              anförs i motionen om behovet av ett program om kvinnors arbetsmiljö.
            </item>
            <item xml:id="i-KgtWtQ6C1oTwPgWhXzATdW">
              Riksdagen tillkännager för regeringen som sin mening vad som
              anförs i motionen om förbättrade villkor för offentlig upphandling
              ur ett arbetsmiljöperspektiv.
            </item>
            <item xml:id="i-KhNd9r669qPiUve7jouDsP">
              Riksdagen tillkännager för regeringen som sin mening vad som
              anförs i motionen om behovet av en väl fungerande rapportering
              och registrering av tillbud och olyckor.
            </item>
            <item xml:id="i-HPTDJGAd5H4WGBtP39Bmnd">
              Riksdagen tillkännager för regeringen som sin mening vad som
              anförs i motionen om farligt ensamarbete och behovet av att revidera
              föreskrifter om ensamarbete.
            </item>
            <item xml:id="i-DsXQqebR1nnAyhzP58Gduz">
              Riksdagen tillkännager för regeringen som sin mening vad som
              anförs i motionen om ett starkare skydd för dem som arbetar i
              en annans hushåll.
            </item>
            <item xml:id="i-DuiEnpqR8jq4TL4o5PrT7h">
              Riksdagen tillkännager för regeringen som sin mening vad som
              anförs i motionen om mönsterarbetsplatser.
            </item>
            <item xml:id="i-6gbWwWWr6Nk7GN1HVx4w5r">
              Riksdagen tillkännager för regeringen som sin mening vad som
              anförs i motionen om metoder för att utveckla arbetet mot diskriminering.
            </item>
            <item xml:id="i-9PPxk6ZEMWcX3WUo2Grtso">
              Riksdagen tillkännager för regeringen som sin mening vad som
              anförs i motionen om behovet av insatser för sluten kontanthantering
              inom detaljhandeln.
            </item>
            <item xml:id="i-CLVy2rRPnyrer3yDeEPmom">
              Riksdagen tillkännager för regeringen som sin mening vad som
              anförs i motionen om hälsofrämjande arbetsplatser och friskvård.
            </item>
            <item xml:id="i-L39ib4EEpLVYLn628HzKpN">
              Riksdagen tillkännager för regeringen som sin mening vad som
              anförs i motionen om en utvecklad företagshälsovård.
            </item>
            <item xml:id="i-CFSyfS1sWPYjarubiJbgFg">
              Riksdagen tillkännager för regeringen som sin mening vad som
              anförs i motionen om en nollvision om dödsfallsolyckor i arbetslivet.
            </item>
          </list>
        </div>
        <div xml:id="i-1P1qBHtFh3BurTdn1mnCx" type="motContent">
          <head xml:id="i-Ag8RerSxodNnq5RZaLjfP8" type="h1">
            Motivering
          </head>
          <list xml:id="i-LZqCw6vQtdfp31qSo46CTB" style="ul">
            <item xml:id="i-7uGB8F55NQukoMumMbk139">
              Regeringens handlingsplan innehåller vackra ord om arbetsmiljöns
              betydelse men är kliniskt ren från konkreta åtgärder. Här finns
              inga förslag på insatser för att skapa ett friskare arbetsliv
              med goda arbetsvillkor där människor inte blir sjuka av att arbeta
              eller skadas i arbetet ett hållbart och utvecklande liv.
            </item>
            <item xml:id="i-KCwTNF8Hh7QXKLqkh4tJA5">
              En god arbetsmiljö gör det möjligt för fler att arbeta längre,
              vilket bidrar till en starkare gemensam välfärd. Friska arbetsplatser
              är positivt och avgörande för företagens utveckling, samhällsekonomin
              och arbetstagarnas ställning i arbetslivet. Regeringen har emellertid
              gått motsatt väg. I stället för att investera i åtgärder har man
              försvårat möjligheterna att bedriva ett ambitiöst arbetsmiljöarbete.
              Resurserna till Arbetsmiljöverket har rustats ned, Arbetslivsinstitutet
              har lagts ned och medlen till utbildning av skyddsombud har tagits
              bort. Handlingsplanen innebär ingen förändring i motsatt riktning.
            </item>
            <item xml:id="i-8upF4D2nnSKxfdr583b5xM">
              Regeringen skriver: Arbetsmarknadens parter har en mycket viktig
              roll i arbetet med handlingsplanen för arbetsmiljö. En positiv
              utveckling inom området nås bäst genom gemensamma ansträngningar.
              Handlingsplanen är dock regeringens helt och hållet. Parternas
              representanter har inte haft något reellt inflytande över innehållet
              utan har endast fått inneha rollen som informationsmottagare.
            </item>
          </list>
          <p xml:id="i-5HJWNHHidbrUacDq7NSJGm">
            Vi tre partier inom det rödgröna samarbetet står gemensamt bakom
            målet arbete åt alla. Men det räcker inte med att alla som kan
            och vill arbeta får möjlighet till det. Vi måste också skapa ett
            uthålligt arbetsliv.
          </p>
          <p xml:id="i-UDgwdq3ch1CxFvE52e8Dmf">
            En god arbetsmiljö handlar inte bara om fysisk miljö utan också
            om delaktighet i beslut på arbetsplatsen, inflytande över arbetstidens
            förläggning, ett gott partssamarbete, en väl fungerande arbetsorganisation,
            utvecklingsmöjligheter och tillgång till utbildning. En god arbetsmiljö
            gör det möjligt för fler att arbeta längre, vilket bidrar till
            en starkare gemensam välfärd. Friska arbetsplatser är positivt
            och avgörande för arbetstagarnas ställning i arbetslivet, företagens
            utveckling och samhällsekonomin.
          </p>
          <p xml:id="i-JoLaQcLj7NFgGFe7XnwNog">
            Vi ser hur arbetslivet förändras på gott och ont. Gott, därför
            att förändringar kan leda till ökade kunskaper och nya värdefulla
            erfarenheter. Ont, därför att förändringar ibland skapar nya riskfyllda
            situationer. De nya jobben är i högre grad inriktade på tjänster
            och service, vilket delvis ger en ny typ av arbetsmiljöproblem.
            Vi ser också en utveckling av fler rörliga arbeten där arbetet
            utförs på många olika ställen och mer ensamarbete. Trycket har
            ökat på många arbetsplatser. Prestationskraven är höga, och vardagen
            kan vara svår att få ihop.
          </p>
          <p xml:id="i-TbHGQkfYrot8sbxCrKHmo7">
            Hård konkurrens och slimmade organisationer ökar stressen och
            belastningen på de anställda som är kvar. Med återkommande omorganisationer
            och förändringar följer nya arbetskamrater, men också stress och
            slitningar.
          </p>
          <p xml:id="i-EYMCXHWyCzKRYgdkDJ4pNx">
            Under vårt arbetsliv byter vi numera jobb i en ökad takt. Arbetsmarknaden
            blir också mer internationell. Dessa förändringar och nya utmaningar
            kräver att vi satsar resurser på arbetsmiljöarbetet. Alla människor
            har rätt att arbeta i en trygg och säker arbetsmiljö som ger yrkesmässig
            och personlig utveckling, och som främjar jämställdhet och en
            social gemenskap. Alla ska kunna avsluta ett långt yrkesverksamt
            liv med bibehållen fysisk och psykisk hälsa.
          </p>
          <p xml:id="i-MTtM1xPEkQQKagBWxKvjCM">
            Vi vill därför skapa förutsättningar för att ett långsiktigt
            och ambitiöst arbetsmiljöarbete, anpassat till ett föränderligt
            arbetsliv, ska kunna bedrivas. Vi vill bl.a. investera i resurser
            till Arbetsmiljöverkets tillsyns- och informationsarbete, utbildning
            av skyddsombud, de regionala skyddsombudens verksamhet samt arbetslivs-
            och arbetsmiljöforskningen.
          </p>
          <head xml:id="i-7bwBhceq2cZNdNYVhA8jQz" type="h2">
            Rusta upp arbetsmiljöarbetet
          </head>
          <p xml:id="i-Jupqxi6gCx5y77hgxn2T9e">
            Regeringen har rustat ned Arbetsmiljöverkets viktiga inspektionsverksamhet.
            Efter regeringens nedskärningar finns det i dag 0,7 inspektörer
            per 10 000 anställda. Bland EU:s medlemsstater klarar i dag en
            majoritet av länderna ILO:s rekommendation om 1 inspektör per
            10 000 anställda men inte Sverige. För att detta ska bli möjligt
            måste den viktiga inspektionsverksamheten på nytt sättas i fokus.
            Inspektioner på farliga och utsatta arbetsplatser ska prioriteras.
            Det behövs t.ex. ett omfattande informations- och upplysningsarbete
            om förebyggande arbetsmiljöarbete, t.ex. vad gäller skyddsinstruktioner
            riktade till arbetsplatser med en stor andel utländsk arbetskraft.
            Det är särskilt viktigt att uppmärksamma arbetsmiljöarbetet vid
            små arbetsplatser.
          </p>
          <p xml:id="i-ErDjjXL9Pd6DzuyRrrhCF9">
            När regeringen lade ned Arbetslivsinstitutet drogs också pengarna
            till funktionsutbildning av regionala skyddsombud in. Men de regionala
            skyddsombuden har en viktig uppgift. Det är de som bäst når fram
            till arbetsplatser med kunskap och information om arbetsmiljön.
            Den regionala skyddsombudsverksamheten måste rustas upp.
          </p>
          <p xml:id="i-LFnMnkaTJs3U5XNTPyByNT">
            Ett regionalt skyddsombud kan också göra stor nytta för personalens
            hälsa och säkerhet genom att ha tillträde där det finns kollektivavtal,
            men för tillfället saknas medlen i arbetstagarorganisationen (detta
            förklaras här nedan).
          </p>
          <p xml:id="i-2QHxUb7dcaGJxYtUxeZLJC">
            Om arbetsgivaren är bunden av kollektivavtal så bör det även
            innebära att ett regionalt skyddsombud är välkommet på arbetsplatsen
            för att hjälpa till med att bygga upp en tillfredsställande lokal
            arbetsmiljöorganisation, oavsett om det vid vissa besökstillfällen
            inte finns någon medlem på arbetsstället. Enligt de nuvarande
            bestämmelserna krävs det att en lokal arbetstagarorganisation
            har en medlem på ett visst arbetsställe för att ett regionalt
            skyddsombud ska kunna utses för arbetsstället.
          </p>
          <p xml:id="i-HSig1XyPvPBRhiDoU2QoFP">
            Inom vissa branscher medför medlemskravet betydande praktiska
            problem. Det gäller branscher med rörliga eller tillfälliga arbetsplatser
            men också branscher med allmänt stor personalomsättning och där
            arbetet i hög grad utförs av bemanningsföretag. Vi menar att arbetsmiljölagen
            bör ändras så att de regionala skyddsombuden ges rätt att verka
            på företag med kollektivavtal även om det tillfälligtvis inte
            finns medlemmar på företaget.
          </p>
          <head xml:id="i-PxseADp91PacRs22UFvoUf" type="h2">
            Rapportera tillbud och olyckor
          </head>
          <p xml:id="i-6UXiatF2J95pWYQwsGPM2M">
            En väl fungerande rapportering och registrering av tillbud och
            olyckor är av stor vikt för att det förebyggande arbetsmiljöarbetet
            ska vara effektivt. Det statistiska underlaget är också viktigt
            för arbetslivsforskningen. Ett aktuellt och växande problem är
            de stora mörkertal som man antar finns när det gäller arbetsskador
            som drabbar utländsk arbetskraft som tillfälligtvis arbetar i
            Sverige. Vi föreslår att alla tillbud och olyckor som sker på
            den svenska arbetsmarknaden ska rapporteras till Arbetsmiljöverket
            som ska ha skyldighet att registrera dessa.
          </p>
          <head xml:id="i-UToXqYXMAB2YbQ7cXKDSd5" type="h2">
            En nollvision om dödsfallsolyckor i arbetslivet
          </head>
          <p xml:id="i-LxNUvfd6VfqLmMAVRAwtVA">
            Varje år dör ungefär en person i snitt per vecka i en arbetsolycka.
            År 2008 dog 74 personer, och 2009 dog 50 personer. Detta är oacceptabelt.
            Vi måste höja ribban och införa en nollvision om dödsolyckor i
            arbetslivet. Utöver de som dör i arbetsolyckor finns ett stort
            antal dödsfall som är arbetsrelaterade. Det kan t.ex. röra sig
            om personer som tidigare under sitt arbetsliv kommit i kontakt
            med asbest. Varje år dör mer än 100 personer på grund av detta.
            Även sjukdomsrelaterade dödsfall kan bero på arbetsmiljöfaktorer.
            Vi måste därför satsa på forskning, förebyggande arbete, utbildning
            och tillsyn i syfte att även minimera sådana tillbud.
          </p>
          <head xml:id="i-CHVvxiBXdabfowvBeZs55T" type="h2">
            Bort med farligt ensamarbete
          </head>
          <p xml:id="i-E88W6WAFPRoFgpDjXoZTPa">
            Omfattningen av ensamarbete har ökat kraftigt under senare år.
            Ensamarbete är ofta riskfyllt och farligt och utgör ett tilltagande
            och allvarligt arbetsmiljöproblem. Vi vill få bort det ensamarbete
            som är farligt och riskfyllt, och som ett led i detta bör Arbetsmiljöverket
            få i uppdrag att revidera föreskrifterna om ensamarbete.
          </p>
          <head xml:id="i-XHEm6rhYfaDEekgRfg6K8J" type="h2">
            Behovet av en samlad arbetslivsforskning
          </head>
          <p xml:id="i-43N6UJVizHarbv6FZ4Tiik">
            Från att ha varit världsledande är Sverige i dag vingklippt när
            det gäller arbetslivsforskning. Sverige behöver ett sammanhållande
            organ där arbetslivets forskningsbehov kan formuleras och där
            kunskaper om pågående forskning finns samlade. Framstående forskare
            finns i dag på universiteten, men bilden är splittrad och signalerna
            från regeringen gör att få forskare känner sig attraherade av
            att försöka konkurrera om de knappa medel som finns.
          </p>
          <p xml:id="i-Y68JszNtxiVoR5WDx5Ziui">
            Vi vill ta initiativ till att samla arbetslivs- och arbetsmiljöforskningen
            för att stärka kontakten mellan forskare och arbetsmarknadens
            praktiker och därmed bidra till att forskningsresultat får praktisk
            tillämpning. De forsknings- och utvecklingsprogram som vi vill
            initiera ska genomföras i samverkan med arbetsmarknadens parter
            och inriktas på de mest skadedrabbade branscherna och yrkesgrupperna.
            Stress- och belastningsskador är prioriterade forskningsområden.
          </p>
          <p xml:id="i-U6Pp9P6yocPf9pq3JqMdpD">
            Psykisk press och hög arbetsbelastning är arbetsmiljöproblem
            som i högre grad drabbar kvinnor än män. Kvinnor upplever att
            de har mindre inflytande över sina arbetsuppgifter och får inte
            samma möjligheter till vidareutbildning eller karriärutveckling
            som männen. Kvinnor är dessutom sjukskrivna i högre utsträckning
            än män. De drabbas oftare av besvär i axlar, armar och händer
            samt stressrelaterade besvär en konsekvens av enformiga arbeten
            och hög arbetsbelastning. Vi finner det mycket angeläget att ta
            initiativ till ett program om kvinnors arbetsmiljö i syfte att
            minska den arbetsrelaterade långvariga sjukfrånvaron för kvinnor,
            som ofta är relaterad till stress, samt att föreslå lösningar
            på arbetsmiljöproblem och att bidra med kunskapsutveckling inom
            området kvinnors arbetsmiljö.
          </p>
          <head xml:id="i-PLKAMqnV7cTzseBdk73KXN" type="h2">
            Förbättrade regler för offentlig upphandling
          </head>
          <p xml:id="i-UknqKufRydZqrtVzm2EcdP">
            Vi anser att när offentlig verksamhet upphandlas måste upphandlingsprocesserna
            förbättras så att personalen inte får betala pressade kontrakt
            med sämre arbetsvillkor och arbetsmiljö. Vi menar att lagen om
            offentlig upphandling bör ändras så att krav på villkor i enlighet
            med svenska kollektivavtal ställs vid all offentlig upphandling.
          </p>
          <head xml:id="i-3skMyZhGWUNupbcNDaKHSK" type="h2">
            Starkare skydd för dem som arbetar i någon annans hushåll
          </head>
          <p xml:id="i-2AXFk5N2WPw8GaL6q2LXCD">
            För den som är anställd direkt i en annans hushåll gäller inte
            den vanliga arbetsrättsliga skyddslagstiftningen utan i stället
            lagen om arbetstid med mera i husligt arbete. För dem krävs ingen
            saklig grund för uppsägning, och den uppsagde har inte heller
            företrädesrätt till återanställning. Utsattheten för dem som är
            anställda direkt i arbetsgivarens hushåll är mycket stor jämfört
            med utsattheten för övriga arbetstagare på den svenska arbetsmarknaden.
          </p>
          <p xml:id="i-USap7VLtHotSBveaXNjbKT">
            Vi anser i grunden att det är orimligt med två parallella lagstiftningar
            som ger helt olika skydd. Vi vill därför slopa den särskilda lagen,
            så att de som är anställda i någon annans hushåll garanteras samma
            grundläggande skydd som övriga arbetstagare på den svenska arbetsmarknaden.
            Den grupp arbetstagare som främst berörs är personliga assistenter
            som anställts direkt av brukaren. Den stora majoriteten av de
            omkring 50 000 personer som i dag arbetar som personliga assistenter
            är dock inte direktanställda. Oavsett anställningsform upplever
            personliga assistenter enligt såväl Arbetsmiljöverket som Socialstyrelsen
            stora problem i sin arbetsmiljö. Vi menar att det behövs bättre
            arbetsmiljötillsyn för dem som har sin arbetsplats i andra människors
            hem.
          </p>
          <p xml:id="i-Ps71rnPHuzvBXrWLpu8XM7">
            Det är viktigt att göra en för alla parter acceptabel avvägning
            mellan brukarnas rättigheter och berättigade krav på integritet
            och de anställdas rätt till trygghet och en bra arbetsmiljö. Vi
            vill därför ta initiativ till en dialog med berörda parter i syfte
            att finna en lösning som gör det möjligt att tillförsäkra personliga
            assistenter samma grundläggande skydd som andra arbetstagare samtidigt
            som brukarnas behov tillgodoses.
          </p>
          <head xml:id="i-PH6KYQ9D73HvGiXLvmWVn4" type="h2">
            Stöd till utvecklingen av mönsterarbetsplatser
          </head>
          <p xml:id="i-77ehnaounHb1Rr4HaSs9WM">
            Politiska beslutsfattare i kommuner och landsting har ett särskilt
            ansvar för arbetsmiljön i vår gemensamma sektor. Vi vill att den
            gemensamma sektorn ska bli en mönsterarbetsgivare.
          </p>
          <p xml:id="i-7i3g2GA5ycgAsgJDhzkcqq">
            Vi måste skapa attraktiva arbeten inom den gemensamma sektorn
            så att fler väljer dessa samtidigt som fler måste vilja och kunna
            arbeta kvar, inte minst eftersom välfärdssektorn står inför en
            generationsväxling de närmaste åren. För att klara detta måste
            vår gemensamma sektor kunna erbjuda attraktiva arbetsvillkor.
            Arbetsmarknadens parter har en viktig roll i detta arbete. Anställda
            måste få möjlighet att påverka och ha inflytande över det egna
            arbetet. Målsättningen är att kunna erbjuda önskad sysselsättningsgrad
            och rätt till trygga anställningar. Det innebär att antalet heltidsanställningar
            måste öka och de tillfälliga anställningarna minska.
          </p>
          <p xml:id="i-QY8G3CxSbxFUm9ML66rHbD">
            Alla ska ha rätt till en trygg anställning med kollektivavtal.
            Det innebär också att anställda måste ges möjlighet till utbildnings-
            och utvecklingsmöjligheter inom det egna yrket och att arbetstagarnas
            meddelandefrihet måste stärkas.
          </p>
          <head xml:id="i-FtYPuUNKByEEooHy8CXUj3" type="h2">
            Utveckla arbetet mot diskriminering
          </head>
          <p xml:id="i-C5a7AFLdfybbEQvu5imHAi">
            Diskriminering är en viktig arbetsmiljöfråga. Kränkningar i det
            dagliga arbetslivet är dock sällan av den typ som omfattas av
            diskrimineringslagstiftningen. Det aktiva förebyggande arbetet
            på arbetsplatserna är därför den viktigaste beståndsdelen i arbetet
            mot diskriminering. Arbetsmarknadens parter har en viktig roll
            att fylla för att informera och utbilda inom diskrimineringsområdet.
            Att bekämpa intolerans, fördomar och diskriminering måste vara
            en integrerad del av det systematiska arbetsmiljöarbetet. Vi anser
            därför att Arbetsmiljöverket också bör utveckla föreskrifterna
            kring den psykosociala arbetsmiljön med hänsyn till de lagstadgade
            diskrimineringsgrunderna.
          </p>
          <head xml:id="i-Tn4AiCfTTvgihT3bKa1Dd7" type="h2">
            Sluten kontanthantering inom detaljhandeln
          </head>
          <p xml:id="i-X2dQtTNU1yqimHR33yUb6S">
            Antalet butiksrån har ökat de senaste 30 åren och utgör ett växande
            samhällsproblem. Varje dag rånas mer än två butiker i Sverige.
            Två tredjedelar av rånen riktas mot ensambemannade butiker, och
            bytet är oftast litet. Skadan för personalen är dock stor, och
            det gäller inte endast de som blir utsatta för rånen. Risken för
            hot, våld och rån utgör en stressfaktor för personalen, särskilt
            i nattöppna butiker. Sena öppettider, ensamarbete, bristande säkerhetsutbildning
            och omfattande kontantbetalning är faktorer som ökar risken. Parterna
            inom detaljhandeln har tillsammans med polisen tagit fram ett
            13-punktsprogram som ska ligga till grund för säkerhetsarbetet
            i butikerna. Utöver de åtgärder som parterna själva kan vidta
            krävs politiska beslut för att åstadkomma en minskad kontanthandel,
            säkra rutiner för kortköp och slutna kontanthanteringssystem.
          </p>
          <p xml:id="i-9tAJRa3mMmaeGJ1Z9UzRSB">
            Så länge kontanter förekommer kvarstår risken för rån, men det
            finns slutna kontanthanteringssystem där det inte går att komma
            åt pengarna. Erfarenhet visar att antalet rån minskar i butiker
            som installerat slutna system. I syfte att minska antalet butiksrån
            och förbättra de anställdas arbetsmiljö vill vi ta initiativ tillsammans
            med arbetsmarknadens parter för att utforma ett förslag till lag
            om sluten kontanthantering inom detaljhandeln.
          </p>
          <head xml:id="i-REqzntCSnkUiB86NGygjx9" type="h2">
            Hälsofrämjande arbetsplatser och friskvård
          </head>
          <p xml:id="i-Y9dtSSDbLReg5QzhmYTYSZ">
            Att verka för hälsofrämjande och säkra arbetsplatser och förebygga
            ohälsa är den viktigaste uppgiften i arbetsmiljöarbetet. Arbetet
            med att förebygga olyckor har högsta prioritet. Det finns ett
            klart samband mellan god hälsa och minskade olycksrisker. Människor
            som mår bra är mer uppmärksamma och klartänkta när det gäller
            att vidta åtgärder och minimera risken för olyckstillbud.
          </p>
          <p xml:id="i-D7mWw58MKU5h5wMzDqWH48">
            Inflytande och kontroll över det egna arbetet är viktiga beståndsdelar
            för en bättre arbetsmiljö, men det måste också finnas resurser
            och en ledning som bidrar till utveckling av hälsofrämjande insatser.
            Det hälsofrämjande arbetet måste integreras i det kontinuerliga
            systematiska arbetsmiljöarbetet. Tillfälliga insatser och projekt
            ger inga långsiktigt hälsofrämjande resultat. Varaktighet och
            framförhållning är nyckelord för att nå och behålla en god hälsa.
          </p>
          <p xml:id="i-WpyA5etuxrvSAiark3ukqh">
            Friskvårdsåtgärder är viktiga, inte minst för dem som har stillasittande
            och monotona jobb. Vi behöver regelbunden motion och fysisk aktivitet
            som håller i gång muskelmassan och smörjer kroppens leder. Kultur
            är ett relativt nytt och spännande inslag i friskvårdsinsatserna
            som behöver utvecklas och spridas. Kan sedan kultur och fysiska
            aktiviteter kombineras i friskvården så kan vi odla både kropp
            och själ.
          </p>
          <p xml:id="i-EZwGfijQzcCFGZnsUKeyL1">
            Vi vill bidra till och understödja hälsofrämjande insatser och
            beteenden i arbetslivet. Vi vill utveckla möjligheter att skapa
            ekonomiska incitament för arbetsgivare att satsa på friskvård.
            Förebyggande friskvård hos framsynta arbetsgivare bör omfatta
            både fysisk och psykisk hälsa. Vi vill också finna former för
            att även arbetssökande ska kunna få ta del av friskvårdande insatser.
          </p>
          <head xml:id="i-Sk1aeTmUSmogZyD2mL9Yy5" type="h2">
            Utveckla företagshälsovården
          </head>
          <p xml:id="i-TTPnvtCd418cnzU5YavyAQ">
            Företagshälsovården spelar en viktig roll för att förebygga och
            undanröja risker för ohälsa i arbetslivet, men tillgången till
            företagshälsovård har fortsatt att minska under senare år, mest
            för LO-medlemmarna. Kvinnliga arbetare inom privat sektor har
            minst tillgång till företagshälsovård samtidigt som villkoren
            i arbetet försämras särskilt mycket för just denna grupp.
          </p>
          <p xml:id="i-AjTVsENPYwwJUcHWvss4DQ">
            En bra kvalitetssäkrad företagshälsovård som finns nära arbetsplatserna
            och där parterna har ett avgörande inflytande bör snarast utvecklas.
            Vi menar att en väl fungerande, preventivt inriktad företagshälsovård
            ska kunna vara en del av ett nytt omställningsavtal, avseende
            rehabilitering och ökad hälsa i arbetslivet, för hela arbetsmarknaden.
          </p>
          <p xml:id="i-THtJNMo35qcPFYyhaGVh9a">
            Vi vill pröva möjligheterna att nå en överenskommelse mellan
            staten och arbetsmarknadens parter, där aktiva insatser för långtidssjukskrivna
            sker i arbetslivet och där parterna har en central roll. En kvalitetssäkrad
            och väl fungerande företagshälsovård bör vara ett kriterium för
            att staten ska medverka.
          </p>
        </div>
        <div xml:id="i-BrJCDKeMbDGYpwVU6fHDDm" type="motSignatures">
          <list xml:id="i-XKpyKeoYf9vPDiLTM7D1s5">
            <item xml:id="i-3FeEHQ3aK3bh5DUkzGvAwq" who="i-SZKUTdtCrCo58yNCQsH76">
              Ylva Johansson (S)
            </item>
            <item xml:id="i-EXLn6pFtWRK9gABAQfjbd4" who="i-RnWtNUQCpycyMXbuRLTXcR">
              Josefin Brink (V)
            </item>
            <item xml:id="i-7aZj69jF1FvBYuHizdAzS6" who="i-FfCiJc8kVZcwio9wsCvVkH">
              Mehmet Kaplan (MP)
            </item>
            <item xml:id="i-7BhczUZPNtW16X14L85Ymi" who="i-YMP8nuJqySuXaujevkGpSV">
              Raimo Pärssinen (S)
            </item>
            <item xml:id="i-94fydsNhJqoG6XvUy7sZMR" who="i-LdjfMsG9pY1LY9yx58k2gm">
              Patrik Björck (S)
            </item>
            <item xml:id="i-SkyFkWmVMpgjWV5HRKy3Hx" who="i-AQAc7L3yWtMcgD3r6CxRHG">
              Maria Stenberg (S)
            </item>
            <item xml:id="i-L1rdXyR9vjR6KbkK6vzyCx" who="i-79cRBqVjCpwABr2BiKwH7S">
              Ann-Christin Ahlberg (S)
            </item>
            <item xml:id="i-KxobjJPEunzgK1pb8tfwGn" who="i-UQcnRomhD3QwUvHJm9NQo2">
              Johan Andersson (S)
            </item>
            <item xml:id="i-Ks7hMj7fZhLxruwRhMQDbk" who="i-5Eq8EMsaTFyzYQzP7AM1mR">
              Kerstin Nilsson (S)
            </item>
          </list>
        </div>
      </div>
    </body>
  </text>
</TEI>
