<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1949--fk--00203">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__fk__203/mot_1949__fk__203-001.pdf"/>
      <fw xml:id="i-P5sDcs5ff9AMHoSaBnegiG">
        Motioner i Första kammaren, nr 203. 9
      </fw>
      <div xml:id="i-NqsL3GbRhLWyHQQipajw98" type="motHeader">
        <div xml:id="i-MNg7ern6JPCeL2Zmy8zbXD" type="motTitle"/>
        <div xml:id="i-C2mjXYoS8SRQtnnjho5co9" type="motSubmissionInfo"/>
      </div>
      <div xml:id="i-Mnt2ycmpUtmHovucQWZyGz" type="motBody">
        <div xml:id="i-SuV7RYZMFnVCTnu1TdSV1L">
          <p xml:id="i-B2DCpe1MDAPU4XWx8CKT6X">
            Nr 203.
          </p>
          <p xml:id="i-BbaHkqRkfKBWTJF3DbTxoG">
            Av herr Holmbäck, i anledning av Kungl. Maj:ts fram- ställning
            om engångsanslag för vissa vetenskapliga institutioner.
          </p>
          <p xml:id="i-DHg7ZnXxEuRgDK5xXySeYf">
            I statsverkspropositionen till innevarande års riksdag har under
            åttonde huvudtiteln E. 8. Uppsala universitet: Engångsanslag för
            vissa vetenskapliga institutioner upptagits ett belopp av 78000
            kronor att fördelas på närmare i propositionen angivet sätt. Från
            universitetsmyndigheternas sida hade för ifrågavarande ändamål
            begärts ett anslag å 211 800 kronor, vadan en minsk- ning i anslagsbeloppet
            med ej mindre än 133 800 kronor företagits. Av de från universitetsmyndigheternas
            sida framlagda skälen för ifråga- varande anslagsäskande framgår
            uppenbart att de begärda anslagsbehoven för undervisningen och
            forskningen vid universitetet äro synnerligen nödvändiga och trängande.
            Beträffande de under den ifrågavarande anslagsposten upptagna
            delpos- terna må anföras följande. A. Beträffande delposten 1.
            Vissa inrednings- och utrustningsarbeten inom universitetsbiblioteket:
            Det belopp, 16000 kronor, som äskas för universitetsbiblioteket,
            avser framför allt att tillskapa nya hyllutrymmen för bokmagasinen.
            När biblio- tekets senaste ombyggnad 1934 tog sin början, voro
            bokmagasinens utrymmen tagna i anspråk till det yttersta. Ombyggnaden,
            som pågick fram till 1945, tillförde biblioteket ca 6000 hyllmeters
            ökad förvaringsplats. Då boktill- växten under tiden 1934—1948
            uppgått till ca 7 000 hyllmeter, är det uppen- bart att situationen
            nu är än mera kritisk än för 15 år sedan. Den har kunnat bemästras
            endast genom att vissa bokavdelningar temporärt undanställts i
            källar- och vindslokaler. Tillväxten av böcker sker nu i snabbare
            tempo än någonsin och uppgår till över 700 hyllmeter årligen.
            Den kan för framtiden väntas bli ytterligare stegrad. I längden
            låter sig problemet om denna bok- tillväxts uppställning icke
            lösa utan att nya magasinsutrymmen åstadkommas genom tillbyggnad
            av bibliotekshuset. För att emellertid tillgodose de allra närmaste
            årens behov har överbibliotekarien uppgjort ett förslag till insätt-
            ning av ett antal nya hyllor i de befintliga bokmagasinen. Tillsammans
            med de tillväxtutrymmen som ännu finnas skulle denna nyinredning
            ge en om ock kortfristig lösning av uppställningssvårigheterna.
            Vinnes däremot icke en sådan lösning, föreligga allvarliga risker
            för oreda i de redan mycket trång- bodda och snabbt växande samlingarna;
            och oreda ingriper ytterst störande i ett stort biblioteks funktionsduglighet.
            — De nya hyllorna ha kostnads- beräknats till ca 10000 kronor.
          </p>
          <pb facs="riksdagen-motions-pdf/data/1949/mot_1949__fk__203/mot_1949__fk__203-002.pdf"/>
          <fw xml:id="i-YKQPxmUu7J9ts2A47DuHUD">
            10 Motioner i Första kammaren, nr 203.
          </fw>
          <p xml:id="i-3r6ct5ZpAQXTrZ4R4HyorY">
            Den övriga delen av det föreslagna beloppet, 6 000 kronor, avses
            att till- godose behovet av ändamålsenliga möbler i arbetslokalerna
            och förnyelse av arbetsmaterielen i bokmagasinen. Särskilt stort
            är behovet av skrivmaskins-
          </p>
          <p xml:id="i-5eFhJCQrTiGLsibKMhDNwU">
            bord och skrivmaskinsstolar — föranlett av att man övergått till
            att vid katalogiseringsarbetet helt använda skrivmaskin — samt
            av bokvagnar och annan utrustning i magasinen — nödvändig på grund
            av det genom lånefre-
          </p>
          <p xml:id="i-NxiZeNS7YmqWqwFn9auXp2">
            kvensens kraftiga stegring avsevärt ökade arbetet i bokmagasinen.
            Före- tagna kostnadsberäkningar visa att ett belopp av 7000 kronor
            vore erforder- ligt för att på ett någorlunda tillfredsställande
            sätt tillgodose dessa behov. B. Beträffande delposten 2. Maskiner
            och verktyg för astronomiska obser- vatoriets verkstad: En för
            sitt ändamål väl utrustad verkstad är ett livsvillkor för varje
            veten- skaplig institution, vars arbete kräver instrumentell utrustning,
            dels för att underhålla redan förefintliga, ofta dyrbara och för
            närvarande dessutom ofta oersättliga instrument, dels för att
            göra det möjligt att tillverka för olika undersökningar nödvändiga
            specialapparater. Detta gäller i hög grad för ett astronomiskt
            observatorium. Överallt i världen, där effektiv astronomisk forskning
            bedrives, har detta förhållande beaktats, och en välutrustad verk-
            stad anses vara en nödvändig och integrerande del av institutionen.
            I vårt land äger vetenskapsakademiens observatorium i Saltsjöbaden
            en större verk- stad, som varit och är en ovärderlig tillgång
            för detta observatorium. De båda universitetsobservatorierna äro
            däremot i avsaknad av denna väsentliga för- mån. Vad Uppsala observatorium
            beträffar, har man visserligen där haft tillgång till en ytterst
            primitiv verkstadsbyggnad, men de få maskinerna i denna äro föråldrade
            och ägas dessutom med något undantag av observatoriets vakt- mästare.
            Redan då den nuvarande prefekten för observatoriet tillträdde
            sitt ämbete på hösten 1939 var denna situation ohållbar, men det
            just då utbrutna världskriget omöjliggjorde för åtskilliga år
            framåt alla planer på anskaffande av en tidsenlig verkstad. Under
            de sista åren ha emellertid händelser in- träffat, som framtvinga
            en omedelbar lösning av observatoriets verkstads- behov. Genom
            den Tammska donationen och genom av riksdagen beviljat större
            anslag har observatoriet fått medel att anskaffa ett större spegel-
            teleskop av modernaste konstruktion. Meningen var ursprungligen
            att in- köpa instrumentet i fråga från utlandet, men på grund
            av de stigande pri- serna på världsmarknaden och de bekymmersamma
            valutaförhållandena stötte man på oberäknade svårigheter, och
            man tvingades undersöka möjligheterna att inom landet tillverka
            ett instrument av ifrågavarande dimensioner. Den största svårigheten
            härvid var utförandet av de optiska delarna. Under kriget hade
            emellertid en omfattande optisk industri utvecklats i landet,
            och en av de främsta specialisterna på detta område, ingenjör
            E. Aulin, som även är astronomiskt intresserad, har för egen räkning
            byggt ett spegelteleskop och även förfärdigat optiken till de
            spegelteleskop, som använts av de svenska expeditioner, som studerat
            de totala solförmörkelserna i Norrland juli 1945
          </p>
          <pb facs="riksdagen-motions-pdf/data/1949/mot_1949__fk__203/mot_1949__fk__203-003.pdf"/>
          <fw xml:id="i-B48C2kqRwLvH9KwC2vi5fF">
            Motioner i Första kammaren, nr 203. 11
          </fw>
          <p xml:id="i-HzQiZhSA1iZTpdACzz3Fso">
            och i Brasilien och Västafrika maj 1947. Ingenjör Aulin har åtagit
            sig att slipa den för det planerade Uppsala-instrumentet erforderliga
            spegeln. För att kunna utföra de mekaniska delarna av instrumentet
            och den rörliga kupo- len till instrumenthuset fordras emellertid
            tillgång till en modern verkstad. De tyngre och större enheterna
            måste naturligtvis beställas på någon av våra större mekaniska
            verkstäder, men för utförandet av det finmekaniska arbetet är
            en egen verkstad absolut nödvändig, om arbetet skall kunna genom-
            föras och kostnaderna dessutom hållas inom rimliga gränser. Genom
            universi- tetets försorg har den gamla verkstadsbyggnaden fått
            en tillbyggnad, som mer än fördubblat den tillgängliga golvytan,
            och hela den gamla verkstaden har nyrenoverats. För att omedelbart
            få arbetet i gång har en del maskiner redan inköpts för medel,
            som med donators medgivande förskotterats uar den Tammska donationen,
            som dock ej är avsedd att skaffa observatoriet en verk- stad utan
            ett stort instrument. För att skaffa erfarenhet beslöts att först
            bygga ett mindre instrument av samma typ som det större. Detta
            instrument, till vilket medel beviljats ur universitetets reservfond,
            är nu snart färdigt. Det är till stor del förfärdigat i den nya
            verkstaden, där även byggandet av den rörliga kupolen för detta
            instrument är i gång. Under innevarande år skall cellen till den
            stora spegeln göras färdig och slipmaskinen för denna spegel byggas,
            så att slipningen av densamma kan igångsättas, så snart det i
            England beställda råglaset anländer. Detta råglas är den enda
            del av det stora instrumentet, som behöver importeras. Av det
            ovan anförda framgår, att observatoriet är i trängande behov av
            det begärda anslaget för verkstadsutrustningen. Verkstaden behövs
            för underhåll och reparation av de redan förefintliga instrumenten
            och för tillverkningen av behövliga hjälpapparater. Den är en
            nödvändig förutsättning för genom- förandet av den omfattande
            instrumenttillverkning, som redan startats. Det gäller här att
            med utnyttjande av landets resurser bygga ett instrument av internationell
            klass. Det kan byggas inom landet för betydligt mindre kost- nad
            än om det skulle importeras, och dessutom slipper man att offra
            en halv miljon kronor i hårdvaluta, valutabehovet reduceras till
            omkring 20 000 kro- nor. Det bör även framhållas, att med tillgång
            till en stor slipmaskin, med de erfarenheter, som detta instrumentbygge
            kommer att giva, och med tillgång till de konstruktionsritningar,
            som äro under utarbetande, kommer ett vidare utbyggande av de
            svenska observatorierna att väsentligen under- lättas och förbilligas.
            C. Beträffande delposten 3. Utrustning av centrallaboratoriet
            vid akade- miska sjukhuset: Centrallaboratoriet vid akademiska
            sjukhuset fungerar dels som ett för sjukvården avsett kliniskt
            analytiskt laboratorium, dels såsom Uppsala uni- versitets institution
            för klinisk kemi med uppgift att bedriva forskning och undervisning.
            Vetenskapligt arbete bedrives vid laboratoriet av laboratorn i
            ämnet och två därstädes anställda underläkare samt andra vid akademiska
            sjukhuset anställda läkare, som äro sysselsatta med experimentella
            undersök-
          </p>
          <pb facs="riksdagen-motions-pdf/data/1949/mot_1949__fk__203/mot_1949__fk__203-004.pdf"/>
          <fw xml:id="i-HBBescXCuhs94yZpQujZkz">
            12 Motioner i Första kammaren, nr 203.
          </fw>
          <p xml:id="i-NZi6hBs44V8JmQh2ZAAdGy">
            ningar på gränsområdena mellan praktiska kliniska discipliner
            och den kliniska kemien. Den senare gruppen av vid laboratoriet
            verksamma forskare be- finner sig i ständig tillväxt, och behovet
            av resurser härför blir allt mera trängande. För uppfyllandet
            av de fordringar, som härigenom ställas, förfogar central- laboratoriet
            över mycket blygsamma resurser. Den befintliga utrustningen, som
            anskaffats genom anslag å sjukhusets (icke universitetets) stat,
            är endast avsedd för och räcker endast till för det rena sjukvårdsarbetet.
            Något utrust- ningsanslag för den vetenskapliga verksamheten och
            undervisningen har laboratoriet aldrig erhållit trots att dylika
            anslag å upp till 50 000 kronor utgått till motsvarande laboratorier
            vid karolinska sjukhuset och serafimer- lasarettet. Den enda fasta
            inkomstkällan utgöres av institutionsanslaget, som trots ämnets
            betydelse och den omfattande verksamheten blott utgöres av 8 000
            kronor. Med detta anslag har också bristen på utrustningsanslag
            måst täckas. Den kliniska kemiens dominerande betydelse för den
            moderna kliniska forskningen torde vara så uppenbar och ha omvittnats
            i en sådan utsträck- ning, att den här icke behöver ytterligare
            framhållas. På grund av att centrallaboratoriet hittills varit
            inrymt i trånga och pro- visoriska lokaler och således saknat
            utrymme samt även lämplig utrustning har undervisningen varit
            bristfällig, och den laborationskurs i de invärtes sjukdomarnas
            laboratoriediagnostik, som det åligger laboratorn att giva, har
            av dessa orsaker hittills icke kunnat avhållas. Då laboratoriet
            under inneva- rande år kommer att få nya och ändamålsenliga lokaler,
            skulle det vara önsk- värt, om undervisningen samtidigt kunde
            höjas till en tidsenlig nivå. Det fordrar emellertid en motsvarande
            upprustning och modernisering av labora- toriets resurser. Då
            det begärts ett engångsanslag å 50 000 kronor för centrallaboratoriets
            utrustning, är detta anslag avsett att täcka endast absolut nödvändiga
            minimi- behov. En aldrig så liten reduktion skulle få allvarliga
            konsekvenser för laboratoriets forsknings- och undervisningsverksamhet.
            D. Beträffande delposten 4. Apparatur för fysiska institutionens
            kurs- laboratorium: För utökning och modernisering av kurslaboratoriets
            instrument- och apparatutrustning hade för fysiska institutionen
            begärts ett extra anslag å 25 000 kronor, vilket av departementschefen
            nedskurits till 18 000 kronor. I den av de båda fysikprofessorerna
            Lindh och Ohlin till universitetsmyndigheterna in- givna hemställan
            om upptagande av detta anslag i petitum till innevarande års riksdag
            har en utförlig motivering lämnats för behovet av det begärda
            anslaget (se s. 86 i bil. 10 till årets statsverksproposition).
            Anslaget avser, som framhålles i denna motivering, en, på grund
            av den stora tillströmningen av studerande, nödvändig utökning
            av kurslaboratoriets instrument och apparatbestånd ävensom en
            förnyelse av de nuvarande till stor del omoderna och föråldrade
            instrumentresurserna. Med hänsyn till den i landet rådande
          </p>
          <pb facs="riksdagen-motions-pdf/data/1949/mot_1949__fk__203/mot_1949__fk__203-005.pdf"/>
          <fw xml:id="i-CKEpyHTGozxYFv4Hp2AFFc">
            Motioner i Första kammaren, nr 205. 13
          </fw>
          <p xml:id="i-ARDwdKyzEomjLjdQGiRZJw">
            stora bristen på såväl fysiklärare som på fysiker för industriens
            och forsk- ningens behov synes mig det ursprungligen begärda anslaget
            synnerligen väl motiverat. De beräknade kostnaderna ha hållits
            lågt och avse endast att nöd- torftigt tillgodose de f. n. mest
            aktuella och trängande behoven. E. Beträffande delposten 5. Inredning
            och utrustning av lokaler för vissa av humanistiska sektionens
            seminarier: Under anslagstiteln Åttonde huvudtiteln $ 8. Uppsala
            universitet: En- gångsanslag för vissa vetenskapliga institutioner
            har departementschefen be- träffande inrednings- och utrustningsanslag
            för vissa humanistiska semi- narier framhållit att den i framställningen
            upptagna posten 6 200 kronor för i ärendet avsedda byggnadsarbeten
            bör bestridas med medel från veder- börande byggnadsanslag. Med
            anledning av departementchefens påpekande har kungl. byggnadsstyrelsen
            efter hänvändelse nu meddelat, att möjligheter finnas för att
            få ifrågavarande post täckt av det beviljade byggnadsanslaget.
            Universitetet, som finner det ytterst angeläget att utöver de
            av departements- chefen föreslagna 30 000 kronor även det sålunda
            resterande beloppet 14 950 kronor blir beviljat, får som skäl
            härför framhålla: De merkostnader, som föranlett universitetets
            anslagsäskande, ha föranletts av omständigheter, som tillkommit
            efter byggnadsanslagets beviljande och av universitetets önskan
            att på rationellaste sätt och utan tidsspillan anpassa ombyggnaden
            av gamla kemikum efter de nya omständigheterna. De om- ständigheter
            som här närmast avses äro: 1) Riksdagens beslut om inköp av fastigheten
            Götavägen 4 till amerikanskt institut. Detta fick återverkan på
            de ursprungliga planerna för det engelska seminariet i det att
            de för detta avsedda lokalerna i gamla kemikum kunde upplåtas
            till det slaviska seminariet, för vilket lokaler tidigare förhyrts.
            Lokalerna måste emellertid helt omdisponeras för att i stället
            bereda plats för det slaviska seminariet; 2) Riksdagens beslut
            om inrättandet av en ny professur i litteraturhisto- ria, vilket
            medförde krav på en annan disponering av seminarielokalerna för
            litteraturhistoria och inredandet av ett professorsrum; 3) Riksdagens
            beslut om höjda anslag för medicinsk forskning, varigenom bl.
            a. möjlighet skapades för patologiska institutionen att helt utnyttja
            sina institutionslokaler, vilket innebar att den i patologiska
            institutionen tillfäl- ligt inrymda fonetiska institutionen måste
            avflytta. Denna sistnämnda insti- tution ansåg universitetet därvid
            lämpligast böra anslutas till språkseminarierna i gamla kemikum,
            något som dock icke kunde ske på annat sätt än genom diverse ändringar
            av redan gjorda eller planerade inredningar. Vidare blev det under
            arbetets fortgång uppenbart att ur arbetssynpunkt vissa ändringar
            i belysningsanordningarna vore erforderliga. F. Beträffande delposten
            6. Mikroskop och facklitteratur för undervis- ning i limnologi:
            Undervisning i limnologi meddelas vid Uppsala universitet, som
            genom beslut av 1947 års riksdag erhållit en ordinarie lärarbefattning
            (laborator) i
          </p>
          <pb facs="riksdagen-motions-pdf/data/1949/mot_1949__fk__203/mot_1949__fk__203-006.pdf"/>
          <fw xml:id="i-8U81ui7ZcTfrHxLcqzREVD">
            14 Motioner i Första kammaren, nr 203.
          </fw>
          <p xml:id="i-Y7G3LainRwnxY8dE19aGSn">
            ämnet, från och med höstterminen 1948. Föreläsningarna och seminarieöv-
            ningarna bevistades under denna termin av 18 studerande, vilka
            samtliga ha för avsikt att medtaga limnologi som särskilt ämne
            i fil. kand.- och fil. ämbets- examen. Efter två terminers övervägande
            teoretisk utbildning böra de stu- derande få tillfälle att under
            en sommarkurs (10—14 dagar) genom direkta studier lära känna förhållandena
            i naturen, varvid de samtidigt kunna bli förtrogna med viktigare
            limnologisk metodik. En dylik sommarkurs anordnas årligen vid
            Lunds universitets limnologiska laboratorium i Aneboda (Småland),
            men denna kurs är ständigt övertecknad och kan därför icke i större
            utsträckning anlitas även av limnologistuderande från Uppsala.
            Tack vare en privat donation äger emellertid Uppsala universi-
            tet sedan år 1944 ett limnologiskt fältlaboratorium vid sjön Erken,
            1 mil norr om Norrtälje. Detta är visserligen främst avsett för
            självständiga forsknings- arbeten, men det bör efter nödvändiga
            kompletteringar med fördel kunna ut- nyttjas även för kursändamål.
            Mest trängande är då behovet av mikroskop och facklitteratur,
            som f. n. fullständigt saknas. Det härför begärda anslaget av
            5600 kronor har beräknats så snävt som över huvud är möjligt,
            varför den av departementschefen förordade nedskärningen skulle
            medföra allvarliga olä- genheter för genomförandet av den kurs,
            som för första gången avses äga rum under senare hälften av juli
            1949. G. Beträffande delposten 7. Apparatur för meteorologiska
            institutionens avdelning för väderlekslära: Den nya professuren
            i meteorologi, särskilt väderlekslära, och ovannämnda avdelning
            inrättades av statsmakterna redan år 1947, delvis med tanke på
            att till Uppsala universitet överflytta den utbildning av civila
            och militära flyg- meteorologer (för meteorologisk tjänstexamen),
            som sedan 1944 pågått vid Sveriges meteorologiska och hydrologiska
            institut (SMHT) i Stockholm under professor Bergerons medverkan.
            Omständigheter över vilka universitetet icke kunnat råda ha medfört,
            att den nya meteorologiska institutionsbyggnaden icke blir färdig
            att tas i bruk förrän tidigast i vår och att ovannämnda över-
            flyttning tidigast kan ske i höst. Något anslag för specialapparater
            har var- ken avdelningen eller professorn haft hittills, och de
            begärda medlen skola sålunda användas för att anskaffa de första
            oundgängligen nödvändiga appa- raterna i den nya institutionen,
            som ännu saknar all instrumentell utrustning. Av den nu begärda
            summan skulle ca 5000 kronor användas för att an- skaffa en ljuskopieringsmaskin,
            efter mönster av det meteorologiska universi- tetsinstitutet i
            Chicago. En sådan maskin har där visat sig synnerligen nyttig
            för forskningen, då den möjliggör att omedelbart, tillförlitligt
            och billigt fram- ställa alla de kart- och diagramkopior, som
            behövas för det synoptiska forsk- ningsarbetet. Den är vidare
            oundgängligen nödvändig för att, trots det avse- värt mindre antalet
            både kartskrivare och lärarkrafter vid institutionen i Upp- sala
            jämfört med vid SMHI, kunna förse ett femtontal studerande för
            meteorologisk tjänstexamen vid avdelningen med dagligt övningsmaterial
            av liknande art (kopior av de talrika kartor och diagram, som
            i 1 ex. vardera skola framställas i det synoptiska laboratoriet).
          </p>
          <pb facs="riksdagen-motions-pdf/data/1949/mot_1949__fk__203/mot_1949__fk__203-007.pdf"/>
          <fw xml:id="i-Kie6y8CgqDG8vwmAu66beQ">
            Motioner i Första kammaren, nr 203. 15
          </fw>
          <p xml:id="i-Nj6WZCDrNCaNUPBXXuC7at">
            Radaranläggningen, för vilken anslagsvis upptagits 6 000 kronor,
            skall bli det väsentliga instrumentet för studium av molnens och
            nederbördsområdenas struktur och rörelse, såväl vetenskapligt
            som vid den dagliga kart- och moln- demonstrationen inför studenterna.
            Dessa studier ha nu fått särskild aktuali- tet, sedan-nobelpristagaren
            dr I. Langmuir och hans medarbetare vid General Electrie Company
            i USA år 1946, med utgångspunkt från en av professor Bergeron
            redan 1933 i detalj utformad teori, lyckats praktiskt angripa
            pro- blemet om konstgjort regn, och de kunna väntas få stor ekonomisk
            betydelse även för vårt land. — För hithörande undersökningar
            behövas även de övriga, icke närmare specificerade apparaterna,
            till en kostnad av ca 3000 kronor. Hit höra främst kylapparat,
            mikroskop och belysningsanordningar för studium av iskärnors och
            andra iskristallers förekomst, bildning, växt och struktur i naturliga
            och konstgjorda moln (delvis enligt mönster från General Electries
            laboratorium). Genom att professor Bergeron knutits till Uppsala
            universitet får han nu för första gången tillfälle att fullfölja
            sina studier på detta fält, där redan de första rönen visat sig
            så fruktbringande och ekonomiskt lovande. Det är där- för synnerligen
            angeläget, att hans institutions verksamhet på detta för väder-
            leksläran centrala område, som han själv varit med om att öppna
            för forsk- ningen, icke omintetgöres i själva starten genom en
            budgetbeskärning på några tusen kronor. Under hänvisning till
            vad sålunda anförts och till vad tidigare från uni- versitetet
            framhållits får jag, då de begärda anslagen synas vara mycket
            starkt motiverade och för undervisningen och forskningen vid universitetet
            nödvän- diga, anhålla, att riksdagen utöver av Kungl. Maj:t föreslaget
            anslag å 78 000 kronor ville för ifrågavarande ändamål anvisa
            ett anslag under ifrågavarande anslagstitel å 127 600 kronor,
            eller således tillhopa 205 600 kronor, att fördelas på sätt universitetskanslern
            föreslagit, med den ändring att från det för inredning och utrust-
            ning av lokaler för vissa av humanistiska sektionens seminarier
            begärda anslaget 51 200 avgå 6 200 kronor för byggnadsarbeten,
            vilket sistnämnda belopp enligt vederbörande statsråds mening
            bör bestridas från vederbörande tidigare beviljade byggnads- anslag,
            vartill detta torde kunna lämna tillgång.
          </p>
          <p xml:id="i-FDuENnqHnU9fMQNhCMtMCB" type="date">
            Stockholm den 23 januari 1949.
          </p>
          <p xml:id="i-QyQhSTtDZMdrhhqtAkmcG2" type="signatureBlock">
            Å. Holmbiäck.
          </p>
        </div>
      </div>
    </body>
  </text>
</TEI>
