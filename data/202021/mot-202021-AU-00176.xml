<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-AU-00176">
  <teiHeader>
    <fileDesc>
      <titleStmt>
        <title>En starkare arbetsrätt för ökad trygghet</title>
        <author corresp="i-TxLwXp3MJemR8iGdYER2aZ">av Ali Esbati m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:176 av Ali Esbati m.fl. (V)</title>
          <idno type="rdwebb">H802176</idno>
          <rs type="number">176</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H802176/text</ref>
          <ref type="dokument_url_html">http://data.riksdagen.se/dokument/H802176</ref>
          <ref type="dokumentstatus_url_xml">http://data.riksdagen.se/dokumentstatus/H802176</ref>
          <ref type="docx">http://data.riksdagen.se/fil/778B062E-D2E4-479E-9EB9-86F86B7AAB3D</ref>
          <ref type="pdf">http://data.riksdagen.se/fil/609716D6-374B-40CA-86C5-7E82D3F0613D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Srv2XCR7hGVyZ66wLkW6ad</idno>
            <name>Lorena Delgado Varas</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Yam9ii4K4HfneDbj5TzDJY</idno>
            <name>Ciczie Weidby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-FdqddEtSFQPdx66caFCYYJ" type="signed"/>
        <correspContext corresp="i-FdqddEtSFQPdx66caFCYYJ">
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-Srv2XCR7hGVyZ66wLkW6ad"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-Yam9ii4K4HfneDbj5TzDJY"/>
        </correspContext>
        <correspAction type="submitted" xml:id="i-NcG8QogEQZc3AicBLTJCeE">
          <date when="2020-09-18"/>
          <time when="08:48:39"/>
        </correspAction>
        <correspAction type="reviewed" xml:id="i-EPtnBzjRSmTTPojji5PQgX">
          <date when="2020-09-18"/>
          <time when="11:11:24"/>
        </correspAction>
        <correspAction type="referred" xml:id="i-UPmG1cvScZtFMMTC7mUoiY">
          <date when="2020-10-14"/>
        </correspAction>
        <correspAction type="assigned" xml:id="i-RSJX8pwGeU8zexv4ctdTnh">
          <date when="2021-09-24"/>
          <time when="14:38:43"/>
        </correspAction>
        <correspContext corresp="i-RSJX8pwGeU8zexv4ctdTnh">
          <ref type="assignedTo">Arbetsmarknadsutskottet</ref>
        </correspContext>
        <correspAction type="behandlas_i" xml:id="i-MBQtcJqjgRWtBSeaY1ro6K"/>
        <correspContext corresp="i-MBQtcJqjgRWtBSeaY1ro6K">
          <ref type="uppgift">2020/21:AU8</ref>
          <ref type="ref_dok_id">H801AU8</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">AU8</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2020/21:176 av Ali Esbati m.fl. (V) En starkare arbetsrätt för ökad trygghet</div>
      </div>
      <div type="motBody">
        <div type="TOC" xml:id="i-3hmsjJU5mioFjQLJe3rJdv">
          <head xml:id="i-2N6gHFkjgCiv711eEqje9H">
            1 Innehållsförteckning
          </head>
          <list>
            <item style="indent-level: 1">
              2 Förslag till riksdagsbeslut
            </item>
            <item style="indent-level: 1">
              3 Inledning
            </item>
            <item style="indent-level: 1">
              4 Minska de otrygga anställningarna
            </item>
            <item style="indent-level: 2">
              4.1 Objektiva skäl för alla visstidsanställningar
            </item>
            <item style="indent-level: 2">
              4.2 Maxgräns för tidsbegränsad anställning
            </item>
            <item style="indent-level: 2">
              4.3 Skydd mot missbruk av intermittenta anställningar
            </item>
            <item style="indent-level: 2">
              4.4 Företrädesrätt till återanställning
            </item>
            <item style="indent-level: 2">
              4.5 Tydligare personsamband vid vikariat
            </item>
            <item style="indent-level: 2">
              4.6 Skyddad sysselsättningsgrad mot s.k. hyvling
            </item>
            <item style="indent-level: 2">
              4.7 Tydligare reglering av provanställning
            </item>
            <item style="indent-level: 1">
              5 Strejkrätt
            </item>
          </list>
        </div>
        <div type="motProposal" subtype="förslag">
          <head xml:id="i-mx5SQQJqZtWUU7ZknC47t">
            2 Förslag till riksdagsbeslut
          </head>
          <list style="ol">
            <item xml:id="i-4s43qi1vF5Xi9QCxWKdfmY">
              Riksdagen ställer sig bakom det som anförs i motionen om att
              lagen (1982:80) om anställningsskydd bör ändras så att allmän
              visstidsanställning utgår och det i stället införs objektiva kriterier
              för när det är tillåtet med visstidsanställningar och tillkännager
              detta för regeringen.
            </item>
            <item xml:id="i-AeWpDGCaAEHw22Z2LZrr8j">
              Riksdagen ställer sig bakom det som anförs i motionen om att
              det bör införas en övre tidsgräns om maximalt 24 månader under
              de senaste fem åren för hur länge någon kan vara tidsbegränsat
              anställd, oavsett anställningsform, hos samma arbetsgivare innan
              anställningen övergår i en tillsvidareanställning, och detta tillkännager
              riksdagen för regeringen.
            </item>
            <item xml:id="i-A3XHYhrjJBZiNoGfnW7J8g">
              Riksdagen ställer sig bakom det som anförs i motionen om att
              slutbetänkandet från Utredningen för hållbart arbetsliv över tid,
              Tid för trygghet (SOU 2019:5), bör remitteras och tillkännager
              detta för regeringen.
            </item>
            <item xml:id="i-QvDPsC4CY3CgtfLRMiqKdF">
              Riksdagen ställer sig bakom det som anförs i motionen om att
              kvalifikationstiden för företrädesrätt till återanställning bör
              förkortas och inträda efter sammanlagt sex månaders anställning
              under de senaste två åren och att tiden under vilken företrädesrätten
              till återanställning gäller bör förlängas till tolv månader efter
              anställningens upphörande och tillkännager detta för regeringen.
            </item>
            <item xml:id="i-9fusHRpgFekpjv4sXdnsbg">
              Riksdagen ställer sig bakom det som anförs i motionen om att
              regelverket kring vikariat bör förtydligas i syfte att förhindra
              missbruk av anställningsformen och tillkännager detta för regeringen.
            </item>
            <item xml:id="i-6mRGjra1BGFh5asfXDmVzA">
              Riksdagen ställer sig bakom det som anförs i motionen om att
              lagen (1982:80) om anställningsskydd bör ändras så att regelverket
              gällande arbetsbrist blir tillämpligt om en arbetsgivare avser
              att omreglera den anställdes sysselsättningsgrad, och detta tillkännager
              riksdagen för regeringen.
            </item>
            <item xml:id="i-XCXVwq6FUsGsYsoc4HPHFT">
              Riksdagen ställer sig bakom det som anförs i motionen om att
              lagen (1982:80) om anställningsskydd bör ändras så att det tydligt
              framgår att arbetsgivaren dels ska ange skäl för att en provanställning
              avslutas i förtid, dels ska ge löpande återkoppling till den provanställde
              under provanställningens gång i syfte att göra det möjligt för
              arbetstagaren att anpassa sig till arbetsgivarens krav och förväntningar,
              och detta tillkännager riksdagen för regeringen.
            </item>
            <item xml:id="i-Xws5gJS7rWeEpkjk5xXJk9">
              Riksdagen ställer sig bakom det som anförs i motionen om att
              de inskränkningar i konflikträtten som genomförts i lagen (1976:580)
              om medbestämmande i arbetslivet med proposition 2018/19:105 bör
              rivas upp och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-8ED8rZL1rXHRNex8FBPhZX">
            3 Inledning
          </head>
          <p xml:id="i-5pTYKFZBkAbLzXV21HHoR7">
            En stark arbetsrätt är avgörande för arbetstagarnas trygghet
            på arbetsmarknaden. Det ger den enskilde arbetstagaren (den som
            säljer sin arbetskraft) ett grundläggande skydd mot arbetsköparnas
            godtycke. Samtidigt ger det arbetstagarna en kollektiv styrka
            gentemot arbetsgivarna (dem som köper någons arbetskraft). En
            stark arbetsrättslagstiftning bidrar således till att utjämna
            de i grunden ojämlika maktförhållandena mellan arbetstagare och
            arbetsgivare.
          </p>
          <p xml:id="i-D4vGGzmgMLiWfa9CW5Ny1S">
            Det mesta av de faktiska relationerna på den svenska arbetsmarknaden
            regleras i kollektivavtal. Detta är en god ordning som ger såväl
            stabilitet som flexibilitet. Avtalen förhåller sig dock till lagens
            bestämmelser. Problem som inte förutsågs vid lagens ut­formning,
            eller direkt uppstått genom förändringar i lagen, adresseras ofta
            i kollektiv­avtalsförhandlingar, men det betyder inte att lagstiftningsprocessen
            bör bortse från dem.
          </p>
          <p xml:id="i-4hYko1ta6GJufPgsVpq8kh">
            Under de senaste decennierna har lagen om anställningsskydd (LAS)
            successivt urholkats: turordningsreglerna har ändrats, tiden för
            återanställningsrätt har förkortats och allmän visstid har införts.
            Utöver detta har praxis, genom arbetsköparnas faktiska agerande
            och domar i Arbetsdomstolen, förskjutits i klart arbetsköparvänlig
            riktning. Andelen otrygga jobb har ökat och den fackliga organisationsgraden
            har minskat. Arbetstagarnas trygghet har därmed stegvis försvagats,
            likaså arbetstagarnas gemen­samma styrka. Arbetsgivarnas makt
            har stärkts på bekostnad av arbetstagarnas trygghet.
          </p>
          <p xml:id="i-GjxxM4rBUYTgqc14p9jiBu">
            Enligt januariavtalet mellan Socialdemokraterna, Miljöpartiet,
            Liberalerna och Centerpartiet ska arbetsrätten ”moderniseras och
            anpassas efter dagens arbetsmarknad”. Våren 2019 tillsatte regeringen
            en utredning med uppdrag att ta fram förslag som gör det lättare
            och billigare att säga upp arbetstagare. I juni 2020 presenterades
            utredningens betänkande En moderniserad arbetsrätt (SOU 2020:30).
          </p>
          <p xml:id="i-KF63D67hDmuKhnCcErb5Ys">
            Utredningen föreslår flera kraftiga försämringar av anställningsskyddet
            – med andra ord en väsentligt mindre modern utformning av arbetsrätten.
            För det första föreslås ändrade turordningsregler vid uppsägning.
            Bland annat föreslås att undantagsmöjlighet­en utökas från två
            till fem arbetstagare och att alla arbetsgivare, oavsett storlek,
            får möjlighet att göra undantag från turordningen. För det andra
            föreslås det i utredningen att en anställd som vill bestrida en
            uppsägning av personliga skäl inte längre ska få ha kvar sin anställning
            under den tid som det tar att pröva detta rättsligt. Det föreslås
            även att uppsägningar av personliga skäl i företag med maximalt
            15 anställda inte längre ska gå att ogiltigförklara, vilket det
            gör i dag.
          </p>
          <p xml:id="i-2siPN65kRQWYdgEjQBdXe6">
            Förslagen är mycket långtgående och påverkar anställningstryggheten
            i grunden – främst på små företag men även på företag med många
            anställda. På arbetsplatser med färre än 15 anställda försvinner
            anställningsskyddet i princip helt. För övriga anställda försvagas
            anställningsskyddet kraftigt. Trygghet, objektivitet och rättssäkerhet
            ersätts med otrygghet, subjektivitet och rättsosäkerhet. Det kommer
            att skapa tysta arbetsplats­er där anställda inte vågar påtala
            problem och brister av rädsla för att förlora jobbet. Personer
            som har osäkra anställningar löper också större risk att utsättas
            för sexuella trakasserier och att ha svårare att säga ifrån, både
            vid konkreta händelser och inför mer strukturella risker som ensamarbete
            eller dålig arbetsmiljö, exempelvis p.g.a. oron för att inte få
            komma tillbaka för fler timmar och därmed stå utan inkomst. Ett
            försvagat anställningsskydd längs de linjer som LAS-utredningen
            föreslår kommer, utöver att slå undan tryggheten för den enskilde,
            också riskera att allvarligt skada den fackliga organi­seringen,
            vilket i sig är en grundförutsättning för den svenska modellen.
          </p>
          <p xml:id="i-YJwuG6ppHa1eVrXPQFBepZ">
            De förslag i utredningen som gynnar arbetstagarna, såsom att
            anställda ska få utökad rätt till kompetensutveckling och ökade
            möjligheter att övergå från visstid till tillsvidare­anställning,
            väger inte på något sätt upp de omfattande försämringar av anställnings­tryggheten
            som utredningen föreslår. De förslag som handlar om arbetsgivarens
            ansvar för kompetensutveckling undergrävs också av de förslag
            som rör rätten till omplacering, och är överhuvudtaget utformade
            på ett sådant sätt att arbetsgivarnas drivkrafter till att kompetensutveckla
            sina anställda minskar.
          </p>
          <p xml:id="i-7oenNLc1pX1BbDnGqhWbFm">
            Sammantaget kan vi konstatera att utredningens förslag om kraftiga
            försämringar av anställningsskyddet rubbar balansen mellan arbetsmarknadens
            parter: Arbetsgivarnas makt stärks ytterligare på bekostnad av
            löntagarnas trygghet. Det kan Vänsterpartiet inte acceptera.
          </p>
          <p xml:id="i-9ojMrRdvCNa4ZkQAQkRLAP">
            De konkreta förhållandena på den svenska arbetsmarknaden visar
            att otrygga anställ­ningsformer och minskat utrymme för de arbetande
            att påverka sina villkor är ett bety­dande samhällsproblem. Vänsterpartiet
            säger nej till alla former av försämringar av anställningstryggheten.
            Vi vill i stället stärka anställningsskyddet och öka arbetstagar­nas
            trygghet. Löntagarna på svensk arbetsmarknad behöver mer trygghet
            – inte mindre. Vi behöver fler trygga jobb – inte färre. Anställningsskyddet
            behöver stärkas – inte luckras upp. I denna motion lägger vi fram
            ett antal förslag som syftar till att stärka arbetsrätten och
            minska de otrygga anställningarna.
          </p>
          <head type="h1" xml:id="i-Vj8JBQ1QSoboZvWvv3ps1o">
            4 Minska de otrygga anställningarna
          </head>
          <p xml:id="i-4RAhbPPQDTN6AGEnqJkNTB">
            Tidsbegränsade anställningar fyller en nödvändig funktion på
            arbetsmarknaden. Det måste gå att ta in vikarier när anställda
            är föräldralediga eller sjuka och det måste gå att anställa extrapersonal
            vid tillfälliga arbetsanhopningar eller när det behövs specifik
            kunskap under begränsad tid. Problemet är att många arbetsgivare
            systematiskt använ­der tidsbegränsade anställningar. Detta ger
            dem en ”flexibilitet” i stunden, som går ut över de anställda
            men också under viktiga samhälleliga värden.
          </p>
          <p xml:id="i-RLXQu8gE65iY1vxQLx4a77">
            I den ursprungliga versionen av LAS fanns en tydlig reglering
            av tidsbegränsade an­ställningar. Tillfälliga anställningar var
            separerade från tillsvidareanställningar på så vis att visstidsanställda
            inte kunde användas för att utföra samma arbete som fast anställda.
            Tillsvidareanställning var norm, tidsbegränsad anställning ett
            undantag.
          </p>
          <p xml:id="i-XQ8pYpGvaZqwU83bYvokQw">
            Under 1980- och 90-talet genomfördes förändringar i LAS som öppnade
            upp för ett vidare användande av tillfällig arbetskraft. Över
            tid ökade de tidsbegränsade anställning­arna i omfattning. Sedan
            år 2000 har andelen anställda med tidsbegränsad anställning varit
            någorlunda konstant med vissa mindre upp- och nedgångar bl.a.
            beroende på kon­junktursvängningar. I dag har ca 17 procent av
            arbetstagarna en tidsbegränsad anställning (av andelen sysselsatta
            är motsvarande andel omkring 15 procent).
          </p>
          <p xml:id="i-NqkQSzgSJBH9drim1jKEjN">
            Under de senaste 15 åren har de tidsbegränsade anställningarna
            blivit alltmer osäkra. Förklaringen är att de tidsbegränsade anställningarna
            i sin tur består av flera olika typer av anställningar och att
            det är de mest osäkra formerna som har ökat, främst allmän viss­tidsanställning
            och olika former av behovsanställningar. Parallellt med det har
            de mest trygga formerna av tidsbegränsade anställningar minskat,
            framför allt vikariaten. Detta sammantaget har skapat en förskjutning
            mot allt fler otrygga jobb under åren 2005–2018, trots att den
            totala andelen tidsbegränsade anställningar varit relativt stabil
            sett över hela tidsperioden (Arena Idé 2019: Fler otrygga jobb
            och färre fackligt anslutna).
          </p>
          <p xml:id="i-2QcY52BMJHw33qNvXzUEWD">
            Det råder stora skillnader mellan olika grupper när det gäller
            hur vanligt det är med tidsbegränsade anställningar. Arbetare,
            kvinnor, utomeuropeiskt födda och unga är överrepresenterade.
            I vissa branscher är tidsbegränsade anställningar snarare regel
            än undantag. Det gäller framför allt i kvinnodominerade arbetaryrken
            inom vård och om­sorg, handel samt hotell- och restaurangbranschen.
            Den yrkesgrupp som har högst andel tidsbegränsade anställningar
            är vårdbiträden (61 procent 2015).
          </p>
          <p xml:id="i-W5CRUW2LxWYPgiqTvoNcuw">
            Att vara anställd på tillfälliga kontrakt innebär stora nackdelar
            för individen. Livet går inte att planera, ekonomin är osäker
            och på arbetsplatsen befinner man sig ständigt i underläge. Det
            är svårare att engagera sig fackligt och säga ifrån om orättvisor
            och problem på jobbet. Tillfälligt anställda erbjuds också mindre
            kompetensutveckling och har sämre löneutveckling. Att inte ha
            en tillsvidareanställning gör det svårt att teckna ett hyreskontrakt
            eller låna pengar till en bostad. Otrygga anställningar är en
            stor källa till stress och oro, framför allt bland unga. Forskningsstudier
            visar tydliga kopplingar mellan psykisk ohälsa och otrygga anställningar.
            Otrygga anställningar ger helt enkelt otrygga liv. De tidsbegränsat
            anställda betalar ett högt pris för arbetsgivarnas krav på flexibilitet.
            Situationen för unga behovsanställda är särskilt utsatt (Alfonsson
            2020: Alienation och arbete. Unga behovsanställdas villkor i den
            flexibla kapitalismen).
          </p>
          <p xml:id="i-ShXf7MtphdAibJXQFDC7Ae">
            De tydliga skillnaderna i arbetsmiljö mellan tidsbegränsat anställda
            och tillsvidare­anställda bekräftas i Arbetsmiljöverkets undersökning
            ”Arbetsmiljön 2017”. Enligt rapporten är en av fyra tidsbegränsat
            anställda rädda för uppsägning eller att tvingas korta sin arbetstid
            jämfört med en av tio av de tillsvidareanställda. Vidare har drygt
            hälften av de tidsbegränsat anställda repetitiva arbetsuppgifter
            jämfört med drygt en tredjedel av de tillsvidareanställda. Dessutom
            kan sex av tio tidsbegränsat anställda sällan eller aldrig bestämma
            när arbetsuppgifter ska utföras. Motsvarande siffra för tillsvidareanställda
            är tre av tio. Därutöver visar rapporten att det bland tidsbegränsat
            anställda kvinnor är dubbelt så vanligt att ha upplevt sexuella
            trakasserier på jobbet jämfört med bland tillsvidareanställda
            kvinnor (Arbetsmiljöverket: Arbetsmiljön 2017).
          </p>
          <p xml:id="i-Mn32UPaBGoUwZ6SjHp3jFg">
            När antalet visstidsanställningar blir för stort påverkar det
            även de tillsvidareanställ­das arbetsvillkor och arbetsmiljö negativt.
            Exempelvis visar en undersökning som Handelsanställdas förbund
            har gjort bland butiks- och lageranställda att tillsvidare­anställd
            personal på arbetsplatser där det finns många visstidsanställda
            mår sämre och känner sig mer stressade än andra. Bemanningen är
            ofta lägre på dessa arbetsplatser, och de tillsvidareanställda
            får dra ett tyngre lass och ständigt lära upp nya kollegor (Handels
            2018: Handels om allmän visstid).
          </p>
          <p xml:id="i-Nhz3s7JZb1MvGPd5nJDkxB">
            Regeringens proposition 2015/16:62 Skärpta åtgärder mot missbruk
            av tidsbegräns­ade anställningar innehöll förslag som kan ses
            som steg i rätt riktning. De lagändringar som trädde i kraft den
            1 maj 2016 är dock otillräckliga för att på allvar komma till
            rätta med missbruket av de tidsbegränsade anställningarna. Vänsterpartiet
            föreslår därför ett antal regeländringar i syfte att minska de
            otrygga anställningarna och stärka den enskildes rätt till anställningstrygghet.
          </p>
          <head type="h2" xml:id="i-EUDvm4prHzrEh374GBXrDL">
            4.1 Objektiva skäl för alla visstidsanställningar
          </head>
          <p xml:id="i-F3m2iZyPExz5vd5emQtGp6">
            Vänsterpartiet anser att tillsvidareanställning ska vara norm
            på arbetsmarknaden och att tidsbegränsade anställningar bara ska
            få användas när det finns objektiva skäl för det. Så är det inte
            i dag.
          </p>
          <p xml:id="i-PU2fg138w7j6bUUsesf4NU">
            För att anställa någon på ett vikariat krävs att en anställd
            är frånvarande och till­fälligt behöver ersättas. Men för att
            erbjuda någon en allmän visstidsanställning enligt § 5 i LAS finns
            inga sådana kriterier alls. Det står arbetsgivaren fritt att välja
            en tidsbegränsad anställning utan att motivera det. Därmed kan
            det inte sägas att tillsvidareanställning längre är norm i den
            svenska arbetsrättslagstiftningen.
          </p>
          <p xml:id="i-G3dHbnQUU5FG3AAj1uoZFN">
            Allmän visstidsanställning bryter med en grundtanke i LAS, nämligen
            att arbetstaga­ren, som i utgångspunkten har en underordnad relation
            till arbetsgivaren, åtminstone ska skyddas mot godtycke. Allmän
            visstidsanställning kan tvärtom sägas bygga på just god­tycke.
          </p>
          <p xml:id="i-L6UM5mdkaDgA4SaK8zJ2VU">
            Allmän visstidsanställning infördes av den borgerliga regeringen
            2007. Vänster­partiet har sedan dess, tillsammans med flera fackförbund,
            framfört krav på att allmän visstidsanställning bör tas bort ur
            LAS. Sedan 2017 står också Socialdemokraterna bakom ett sådant
            krav efter ett beslut på partiets kongress. Varken den förra eller
            den nuvarande S-MP-regeringen har dock lagt fram någon proposition
            i ärendet. Problemet med allmän visstid kvarstår således.
          </p>
          <p xml:id="i-CWGrTiqwNKW71QhgHdYU44">
            I debatten har det hävdats att man i första hand bör komma till
            rätta med problemen i förhandlingar mellan arbetsmarknadens parter.
            Men grundproblemet har skapats genom utformningen av lagen och
            bör lösas därigenom. Dagens utformning ger en ensidig fördel till
            arbetsgivarna och bygger in ett godtycke i systemet. Arbetsgivarna
            har inget att vinna på att reglera detta i kollektivavtal, samtidigt
            som problemet är som störst på områden där arbetstagaren redan
            befinner sig i särskilt utsatta situationer. I den mån frågan
            ändå regleras genom kollektivavtal betyder det att arbetstagarorganisationen
            måste betala för något som lagstiftaren inte borde ha öppnat för.
            En liknande slutsats drog LO-kongressen 2016, som fattade beslut
            om att LO ska verka för att allmän visstidsanställning tas bort
            ur LAS. Det finns således ett brett fackligt stöd för att ändra
            lagstiftningen.
          </p>
          <p xml:id="i-STtiFE6dYQaPYGEGxqeYwC">
            Vänsterpartiet anser att LAS bör ändras så att allmän visstidsanställning
            utgår och det i stället införs objektiva kriterier för när det
            är tillåtet med visstidsanställningar. Lagen bör i denna del även
            fortsättningsvis vara semidispositiv. Det innebär att arbets­marknadens
            parter i centrala kollektivavtal kan komma överens om de anställnings­former
            som är lämpliga inom respektive bransch.
          </p>
          <p xml:id="i-Hqa34PbbU4TFVELdrkPvUv">
            Lagen (1982:80) om anställningsskydd bör ändras så att allmän
            visstidsanställning utgår och det i stället införs objektiva kriterier
            för när det är tillåtet med visstidsanställ­ningar. Detta bör
            riksdagen ställa sig bakom och ge regeringen till känna.
          </p>
          <head type="h2" xml:id="i-V3PYUt4RW7sijGDuTViTjt">
            4.2 Maxgräns för tidsbegränsad anställning
          </head>
          <p xml:id="i-YPUBU4k4YqWh8AfrC6yVAr">
            Det ska inte vara möjligt att stapla olika visstidsanställningar
            hos samma arbetsgivare ovanpå varandra under alltför lång tid.
            De lagändringar som trädde i kraft den 1 maj 2016, genom bifall
            på proposition 2015/16:62, innebär visserligen en förbättring
            jämfört med tidigare lagstiftning. Vänsterpartiet anser dock,
            i likhet med flera fackförbund, att lagändringarna är både otillräckliga
            och svårtolkade. Det är dessutom oklart om lag­ändringarna verkligen
            uppfyller visstidsdirektivets krav. Det kommer även fortsätt­ningsvis
            att vara möjligt att stapla visstidsanställningar under lång tid.
          </p>
          <p xml:id="i-JjyoaLYN1xVh1D9dC1dv74">
            Det är inte acceptabelt att anställningstryggheten går att kringgå
            på det här sättet. Vänsterpartiet anser att det behövs en skärpning
            av reglerna mot missbruk av upprepade tidsbegränsade anställningar.
            Reglerna ska vara enkla att förstå och tillämpa. Principen bör
            vara att låta alla anställningsformer ingå i bedömningen av maximal
            tid som viss­tidsanställd.
          </p>
          <p xml:id="i-5B2bqYfcmSuTVzAvgsmPV8">
            Det bör införas en övre tidsgräns om maximalt 24 månader under
            de senaste fem åren för hur länge någon kan vara tidsbegränsat
            anställd, oavsett anställningsform, hos samma arbetsgivare innan
            anställningen övergår i en tillsvidareanställning. Detta bör riksdagen
            ställa sig bakom och ge regeringen till känna.
          </p>
          <head type="h2" xml:id="i-YMu65wR9fP5wFoFKbVWazF">
            4.3 Skydd mot missbruk av intermittenta anställningar
          </head>
          <p xml:id="i-NmzFu8Fo4UoBfAiEAVBAaw">
            Ett omfattande och växande problem på svensk arbetsmarknad är
            utvecklingen mot allt fler s.k. intermittent anställda, t.ex.
            timanställda, springvikarier eller personer som rings in tillfälligt
            vid behov. Intermittenta anställningar är inte lagreglerade utan
            regleras i kollektivavtal mellan arbetsmarknadens parter. Personer
            med denna form av tidsbe­gränsad anställning har en anställningstid
            som enbart räknas när de arbetar. Ett nytt anställningsförhållande
            påbörjas varje gång arbete utförs.
          </p>
          <p xml:id="i-W4sSPtZRtv2svaAN7fzAuj">
            Inom många sektorer, inte minst i LO:s tjänstebranscher, pågår
            en utveckling där denna form av moderna daglönare blir allt vanligare.
            Arbetsgivarna väljer att utnyttja sina möjligheter att använda
            sig av intermittent anställda via anställningsformen allmän visstid.
            Personer med intermittenta anställningar erbjuds arbete med kort
            varsel, har ingen garanterad arbetstid, inget schema och därmed
            ingen garanterad inkomst. Intermit­tenta anställningar kan fortgå
            under en lång period, ofta under flera år. De arbetstagare som
            omfattas av intermittenta anställningar är främst unga, kvinnor
            och personer med utländsk bakgrund. De intermittent anställda
            har i praktiken inte något anställningsskydd alls – de är helt
            utlämnade till arbetsgivarens godtycke.
          </p>
          <p xml:id="i-Urj9LwKdk9MZXJbnbvd9zc">
            Vänsterpartiet ser ett stort behov av att komma till rätta med
            det omfattande miss­bruk av intermittenta anställningar som präglar
            delar av svensk arbetsmarknad. S‑MP-regeringen tillsatte 2017
            en utredning med uppdrag att bl.a. utreda skydd i anställningen
            för intermittent anställda (dir. 2017:56). I utredningens slutbetänkande
            finns flera intres­santa förslag som syftar till att öka tryggheten
            för personer med intermittenta anställ­ningar. Bland annat föreslås
            att tid mellan upprepade korta anställningar ska räknas som anställningstid
            vid tillämpning av vissa bestämmelser i LAS (SOU 2019:5). Vänster­partiet
            anser att utredningens förslag är ett bra steg på vägen för att
            motverka missbruket av intermittenta anställningar. Utredningens
            slutbetänkande har ännu inte remitterats. Vänsterpartiet anser
            att slutbetänkandet bör skickas ut på remiss.
          </p>
          <p xml:id="i-DEqhCpFi3WMyG2WZ63aimp">
            Slutbetänkandet från Utredningen för hållbart arbetsliv över
            tid, Tid för trygghet (SOU 2019:5), bör remitteras. Detta bör
            riksdagen ställa sig bakom och ge regeringen till känna.
          </p>
          <head type="h2" xml:id="i-2czUzafzA4Z288Jr2NG1JY">
            4.4 Företrädesrätt till återanställning
          </head>
          <p xml:id="i-PqqQAnaw6Zsbb4zddBtwnF">
            Företrädesrätt till återanställning innebär att anställda som
            blir uppsagda p.g.a. arbetsbrist och visstidsanställda som inte
            får fortsatt anställning har rätt till återanställning om den
            tidigare arbetsgivaren behöver anställa. Förutsättningar för att
            företrädesrätten ska gälla är att anställningen har varat en viss
            tid och att personen i fråga har tillräckliga kvalifika­tioner
            för det aktuella arbetet. Denna regel är viktig för att upprätthålla
            tillsvidareanställ­ningen som norm. Utan företrädesrätt till återanställning
            förlorar också turordnings­reglerna vid uppsägning sin funktion.
            Arbetsgivaren definierar med nuvarande praxis när arbetsbrist
            föreligger och därmed också grund för uppsägning. Företrädesrätten
            till åter­anställning motverkar att oseriösa arbetsgivare godtyckligt
            säger upp personal enbart för att kunna ersätta dem med andra.
          </p>
          <p xml:id="i-3FexkoVDqfgWLRsssCauS9">
            Kvalifikationstiden för företrädesrätt till återanställning har
            förlängts. I dag krävs sam­manlagt 12 månaders anställning under
            de senaste tre åren. Givet de allt fler korta visstids­anställningar
            som framför allt unga hänvisas till innebär denna tidsgräns att
            stora grupper ställs utanför det skydd som företrädesrätt till
            återanställning medför. Företrädesrätten gäller i dag under nio
            månader efter anställningens upphörande. För att företrädesrätten
            ska ge ett tillräckligt skydd mot godtyckliga uppsägningar bör
            denna tid förlängas. Redan i dag finns ett stort antal personer
            som permanent blir hänvisade till att varva tillfälliga anställningar
            med arbetslöshet. Om inget görs för att stärka återanställningsrätten
            riskerar den skaran att växa än mer framöver.
          </p>
          <p xml:id="i-Tav2ZgS1RTvNL3irG4u3Mo">
            Kvalifikationstiden för företrädesrätt till återanställning bör
            kortas och inträda efter sammanlagt sex månaders anställning under
            de senaste två åren, och tiden under vilken företrädesrätten till
            återanställning gäller bör förlängas till 12 månader efter anställning­ens
            upphörande. Detta bör riksdagen ställa sig bakom och ge regeringen
            till känna.
          </p>
          <head type="h2" xml:id="i-UMUojWxfxGsLpJC4zANi9G">
            4.5 Tydligare personsamband vid vikariat
          </head>
          <p xml:id="i-KqiHNZqRUnyqoEkGGVye4v">
            En vikarie är tänkt att vara en person som ersätter en bestämd
            viss person under en be­stämd tid. Möjligheten att anställa på
            vikariat fyller en nödvändig funktion på arbets­marknaden genom
            att det går att anställa ersättare vid olika former av tjänstledighet,
            sjukdom och semestrar. Om inte den möjligheten fanns skulle arbetsbelastningen
            bli alltför stor för den personal som inte är ledig. Det skulle
            också bli svårare att få tjänst­ledigt av andra anledningar än
            de som ger rätt till tjänstledighet enligt lag och avtal. Anställningsformen
            ska dock inte kunna missbrukas.
          </p>
          <p xml:id="i-SzQ3w7ua8YTKLhj4ciAwiM">
            Poängen med vikariat är att det finns ett personsamband. I verkligheten
            används vikariat ibland på vaga grunder där det kan vara oklart
            om vikarien alls ersätter en från­varande person eller om det
            i själva verket handlar om att täcka upp för vakanser eller tillfälliga
            arbetsanhopningar. Det är inte acceptabelt att vikariatsformen
            missbrukas på detta sätt. Arbetstagarnas fackliga organisationer
            måste ha insyn i vilka faktiska förhål­landen som omger en anställning
            för att kunna hävda lagstadgade och avtalade anställ­ningsvillkor.
            Om inget personsamband finns ska inte heller anställningsformen
            vikariat användas. Naturligtvis måste det finnas utrymme för rockader
            i en organisation, så att en vikarie täcker upp för en person
            som utför en frånvarande anställds arbetsuppgifter. Det måste
            dock på ett tydligare sätt än vad som är fallet i dag gå att se
            sambandet mellan en anställds frånvaro och en vikarie.
          </p>
          <p xml:id="i-BzX7ZUwn3mtJpLtjQRUCRE">
            Regelverket kring vikariat bör förtydligas i syfte att förhindra
            missbruk av anställ­ningsformen. Detta bör riksdagen ställa sig
            bakom och ge regeringen till känna.
          </p>
          <head type="h2" xml:id="i-5sLfEhxvPyEgfciCJknJAz">
            4.6 Skyddad sysselsättningsgrad mot s.k. hyvling
          </head>
          <p xml:id="i-61MXcwDay7tvUUg9fYRPKJ">
            Det anställningsskydd som i dag finns i lagen om anställningsskydd
            (LAS) skyddar anställningen som sådan i arbetsbristsituationer
            genom turordningsregler och åter­anställningsrätt. Däremot finns
            inte på samma sätt ett skydd för sysselsättningsgraden i anställningen.
          </p>
          <p xml:id="i-GX6mjt8pmRXnkPXJZnTseg">
            Detta medför att arbetsgivare, med hänvisning till arbetsbrist,
            kan välja att sänka sysselsättningsgraden för arbetstagare i stället
            för att säga upp dem. Om den arbets­tagare som blir erbjuden ett
            lägre arbetstidsmått tackar nej har arbetsgivaren saklig grund
            för uppsägning, så länge som erbjudandet är att anse som skäligt.
            Det innebär att den person som arbetsgivaren riktar erbjudandet
            till kan bli uppsagd – utan att turord­ningsreglerna har använts.
          </p>
          <p xml:id="i-44WHB5a2XcZdkbRD3iRhQF">
            Fenomenet kallas hyvling, dvs. att arbetstidsmåttet hyvlas ned
            från heltid till deltid. Flera fackförbund, däribland HRF, Fastighets,
            Handels och Kommunal, har på senare år vittnat om att detta är
            ett växande problem inom deras branscher. Arbetsgivaren omorga­niserar
            och sänker arbetstiden för de anställda. Ibland används metoden
            för att sänka arbetstiden för redan anställda och ta in nya på
            deltid.
          </p>
          <p xml:id="i-SCQbzu84wDSqVf5wnVdFN9">
            Nackdelarna med hyvling är stora, inte minst för de arbetstagare
            som drabbas. Flera fackförbund har slagit larm om att deras medlemmar
            inte längre kan försörja sig på sina löner efter att sysselsättningsgraden
            hyvlats. Således blir en till synes enkel lösning för arbetsgivarna
            ett riktigt problem för samhället i allmänhet och för arbetstagarna
            i synnerhet.
          </p>
          <p xml:id="i-GKswmJzEiUF4YqD9y6v44p">
            Arbetsdomstolen fastställde 2016 i en uppmärksammad dom att en
            arbetsgivare inte agerat felaktigt när ett flertal anställda i
            en butik fått sina sysselsättningsgrader – och följaktligen inkomster
            – sänkta (AD 2016 nr 69). En tjänst med lägre sysselsättningsgrad
            kan betraktas som ett skäligt omplaceringserbjudande och behöver
            därför inte behandlas som ett ärende om arbetsbrist. Arbetsgivare
            behöver då inte beakta turordningsregler eller uppsägningstider.
            LAS skyddar därmed inte omfattningen av en anställning. Domen
            markerar en definitiv återvändsgränd för skydd mot hyvlingar i
            nuvarande lagstiftning.
          </p>
          <p xml:id="i-K6gZ83953ud72Z9tUNp8mo">
            LO har sedan tidigare beslutat att verka för en lagändring för
            att motverka hyvling. Efter prövningen av regelverket i Arbetsdomstolen
            har flera fackförbund förstärkt sina krav på åtgärder. Vänsterpartiet
            anser, i likhet med arbetstagarorganisationerna, att det krävs
            en lagändring för att komma till rätta med det problem som lyfts
            fram här, och har också föreslagit detta tidigare (mot. 2019/20:149).
          </p>
          <p xml:id="i-YW4vZ7H2j6wN9Mt1XiKTF5">
            Frågan om hyvling har utretts av Utredningen för ett hållbart
            arbetsliv över tid (A 2017:02). I utredningens slutbetänkande
            föreslås ett ökat skydd mot hyvling (SOU 2019:5). Förslaget innebär
            att arbetsgivaren även fortsättningsvis ska ha rätt att rikta
            omplaceringserbjudanden om sänkt arbetstid till arbetstagarna.
            Arbetstagarna ska dock ha möjlighet att tacka nej till ett sådant
            erbjudande och ändå behålla sin plats i turord­ningen. Om arbetstagarna
            tackar nej måste arbetsgivaren gå vidare med en uppsägning enligt
            turordningsreglerna. Att tacka nej till ett omplaceringserbjudande
            som enbart innebär ett lägre arbetstidsmått ska således inte vara
            saklig grund för uppsägning.
          </p>
          <p xml:id="i-2g4bejSoq3cyR5AqVxzKBi">
            Vänsterpartiet välkomnar utredningens förslag som ligger i linje
            med det vi före­slagit tidigare. Vi kan dock konstatera att arbetsmarknadsministern
            har förklarat att det, mot bakgrund av januariavtalet, inte finns
            något skäl att gå vidare med utredningens för­slag. Vänsterpartiet
            vidhåller att det krävs en lagändring för att öka skyddet mot
            hyv­ling. Vi väljer därför att lägga vårt förslag på nytt.
          </p>
          <p xml:id="i-FzrSmJvBVCmGUhvHdvjbZd">
            Lagen (1982:80) om anställningsskydd bör ändras så att regelverket
            gällande arbets­brist blir tillämpligt om en arbetsgivare avser
            att omreglera den anställdes sysselsätt­ningsgrad. Detta bör riksdagen
            ställa sig bakom och ge regeringen till känna.
          </p>
          <head type="h2" xml:id="i-T2fhvCsxCAM5THPp65JmDQ">
            4.7 Tydligare reglering av provanställning
          </head>
          <p xml:id="i-5qvqQZ9V2xHh5eACrXBQWa">
            Provanställning är en tidsbegränsad anställningsform med syftet
            att leda till en tills­vidareanställning. Provanställningen ger
            arbetsgivaren möjlighet att pröva en person på en viss tjänst.
            Om provanställningen inte avbryts när prövotiden går ut övergår
            anställ­ningen automatiskt till en tillsvidareanställning. Provanställningen
            får avbrytas i förtid givet att arbetsgivaren meddelar arbetstagaren
            två veckor innan anställningen avslutas.
          </p>
          <p xml:id="i-899YMXxpCtakoXTgsFygNn">
            Enligt nuvarande regelverk behöver dock arbetsgivaren inte ange
            några skäl för att en provanställning avslutas i förtid. Det finns
            alltså inget krav på saklig grund för uppsäg­ning som vid andra
            anställningsformer. Det innebär att en arbetstagare kan tvingas
            av­sluta en provanställning utan att få reda på varför. Arbetstagaren
            är helt utlämnad till arbetsgivarens godtycke. I vissa kollektivavtal
            finns dock en skyldighet för arbetsgivaren att på arbetstagarens
            begäran uppge skälen för att provanställningen avbryts. Vänster­partiet
            anser att det bör gälla alla arbetsgivare – inte bara de som är
            bundna av dessa kollektivavtal. Arbetsgivaren bör även vara skyldig
            att ge löpande återkoppling till den provanställde under provanställningens
            gång i syfte att göra det möjligt för arbetstagaren att anpassa
            sig till arbetsgivarens krav och förväntningar. Sammantaget skulle
            dessa förändringar stärka den provanställdes position gentemot
            arbetsgivaren under prov­anställningen och minska utrymmet för
            arbetsgivarens godtycke.
          </p>
          <p xml:id="i-U2pmM2P8VhLVVb726a5UVt">
            Lagen (1982:80) om anställningsskydd bör ändras så att det tydligt
            framgår att arbetsgivaren dels ska ange skäl för att en provanställning
            avslutas i förtid, dels ska ge löpande återkoppling till den provanställde
            under provanställningens gång i syfte att göra det möjligt för
            arbetstagaren att anpassa sig till arbetsgivarens krav och för­väntningar.
            Detta bör riksdagen ställa sig bakom och ge regeringen till känna.
          </p>
          <head type="h1" xml:id="i-3ZYvRAEG8oQocqD2NicpKK">
            5 Strejkrätt
          </head>
          <p xml:id="i-6Ng8A3z2FN5HGFpyaFdbiA">
            Strejkrätten är en grundlagsfäst, demokratisk rättighet skyddad
            av flera internationella konventioner. Rätten att strejka är helt
            avgörande för att arbetstagarna ska kunna för­svara uppnådda rättigheter
            och på sikt förbättra dem. Relationen mellan arbetsgivare (arbetsköpare)
            och arbetstagare (den som säljer sin arbetskraft) är i grunden
            ojämn till arbetsgivarens fördel, eftersom arbetstagaren är beroende
            av sin inkomst, samtidigt som arbetsgivaren i kraft av en utvidgad
            tolkning av äganderätten har rätten att leda och fördela arbetet.
            Den enskilde arbetstagaren är beroende av kollektivt agerande
            för att faktiskt kunna hävda sig och motverka den strukturella
            obalansen. Strejk är en yttersta möjlighet att realisera detta
            och bör värnas på starka principiella grunder. Strejkrätten är
            ett resultat av arbetarrörelsens långa och mödosamma kamp och
            utgör i dag en grund­läggande del av den svenska arbetsmarknadsmodellen.
            Om strejkrätten begränsas stärks arbetsgivarnas makt ytterligare
            medan arbetstagarna försvagas än mer.
          </p>
          <p xml:id="i-XkGVvrSQMnjm3pKSKGbuiB">
            I april 2019 lade S-MP-regeringen fram en proposition med förslag
            som innebär all­varliga och oacceptabla begränsningar i strejkrätten
            (prop. 2018/19:105). Vänsterpartiet avvisade propositionen med
            motiveringen att regeringens förslag utgör en ensidig be­gränsning
            av arbetstagarsidans stridsåtgärdsrätt, öppnar för avtalsshopping
            och gula fackföreningar samt innebär ett oproportionerligt hårt
            slag mot fristående fackförening­ar. Sammantaget medför regeringens
            förslag begränsningar i strejkrätten, vilkas konse­kvenser är
            svåra att överblicka framöver (mot. 2018/19:3101). I juni 2019
            röstade en majoritet i riksdagen för regeringens proposition.
            Lagändringarna trädde i kraft den 1 augusti 2019.
          </p>
          <p xml:id="i-XCfkGY34Zn4seo8Rv8WswQ">
            De begränsningar i strejkrätten som genomförts försvagar arbetstagarnas
            ställning och stärker arbetsköparnas makt i en tid då löntagarna
            redan är tillbakapressade. Enligt vår mening bör vi stärka arbetstagarnas
            position på arbetsmarknaden – inte angripa en av grundvalarna
            för ett fritt och välorganiserat arbetsliv. Vänsterpartiet anser
            därför att de begränsningar i strejkrätten som genomförts mot
            bakgrund av proposition 2018/19:105 bör rivas upp.
          </p>
          <p xml:id="i-YNmm8dK9RRyY88pLWTvMst">
            De inskränkningar i konflikträtten som genomförts i lagen (1976:580)
            om medbestäm­mande i arbetslivet med proposition 2018/19:105 bör
            rivas upp. Detta bör riksdagen ställa sig bakom och ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-C38rCgPempwJshksvWVdqc">
              Ali Esbati (V)
            </item>
            <item xml:id="i-LLNzAj5oG4yiNX63KPUrX9">
              Ulla Andersson (V)
            </item>
            <item xml:id="i-9yHq5HnzF1hdN7LjRmYVfF">
              Lorena Delgado Varas (V)
            </item>
            <item xml:id="i-GqC7g1KSzxStqN5xkmqxdY">
              Ida Gabrielsson (V)
            </item>
            <item xml:id="i-HnijvP3WifJgFeGC4nkWRP">
              Tony Haddou (V)
            </item>
            <item xml:id="i-NDijjp72ynKkAZ58AYCJng">
              Birger Lahti (V)
            </item>
            <item xml:id="i-ViZZzp1YwV5TSug9kWoiYH">
              Ciczie Weidby (V)
            </item>
          </list>
        </div>
      </div>
    </body>
  </text>
</TEI>
