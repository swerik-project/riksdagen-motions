<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SfU-04356">
  <teiHeader>
    <fileDesc>
      <titleStmt>
        <title>med anledning av prop. 2021/22:81 Anpassning av svensk rätt till EU:s nya in- och utresesystem</title>
        <author corresp="i-4wsP6LwQoWWj732ozhmgSc">av Ludvig Aspling m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4356 av Ludvig Aspling m.fl. (SD)</title>
          <idno type="rdwebb">H9024356</idno>
          <rs type="number">4356</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H9024356/text</ref>
          <ref type="dokument_url_html">http://data.riksdagen.se/dokument/H9024356</ref>
          <ref type="dokumentstatus_url_xml">http://data.riksdagen.se/dokumentstatus/H9024356</ref>
          <ref type="docx">http://data.riksdagen.se/fil/8ECD8608-4F21-4B96-AB85-0186CA9C8DFB</ref>
          <ref type="pdf">http://data.riksdagen.se/fil/28CD9A8E-59C8-4CB6-AC78-A2E20832F230</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4wsP6LwQoWWj732ozhmgSc</idno>
            <name>Ludvig Aspling</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7H4PDcMCMUzP6iinK28TBh</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-MakV1EvC3LLnePpBXzwg5H</idno>
            <name>Jennie Åfeldt</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-MnmwQC8cMJ13uZ58swFGEE" type="basedOn"/>
        <correspContext corresp="i-MnmwQC8cMJ13uZ58swFGEE">
          <ref>Proposition 2021/22:81</ref>
        </correspContext>
        <correspAction xml:id="i-KetidtjxKcsVPMwd95N1y" type="signed"/>
        <correspContext corresp="i-KetidtjxKcsVPMwd95N1y">
          <note type="signatory" corresp="i-4wsP6LwQoWWj732ozhmgSc"/>
          <note type="signatory" corresp="i-7H4PDcMCMUzP6iinK28TBh"/>
          <note type="signatory" corresp="i-MakV1EvC3LLnePpBXzwg5H"/>
        </correspContext>
        <correspAction xml:id="i-2givTVepNjfqvJrU1TbVgu" type="submitted">
          <date when="2022-01-14"/>
          <time when="12:16:22"/>
        </correspAction>
        <correspAction xml:id="i-Q1eCJj2ED8yDaEMQ2YW9fj" type="dismissed">
          <date when="2022-01-18"/>
        </correspAction>
        <correspAction xml:id="i-YEM9ij5747VKVxHYCusQo9" type="reviewed">
          <date when="2022-01-18"/>
          <time when="14:19:05"/>
        </correspAction>
        <correspAction xml:id="i-Db3FHiPMwjXwY3hmDD2Xmv" type="referred">
          <date when="2022-01-19"/>
        </correspAction>
        <correspAction xml:id="i-VieQywCMgKePQyQ5pkdgUg" type="assigned">
          <date when="2022-10-12"/>
          <time when="11:12:17"/>
        </correspAction>
        <correspContext corresp="i-VieQywCMgKePQyQ5pkdgUg">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-Uu24XZemXPZ7mBrZZgFCFu" type="behandlas_i"/>
        <correspContext corresp="i-Uu24XZemXPZ7mBrZZgFCFu">
          <ref type="uppgift">2021/22:SfU14</ref>
          <ref type="ref_dok_id">H901SfU14</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU14</ref>
          <ref type="ref_dok_titel">Anpassning av svensk rätt till EU:s nya in- och utresesystem</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:4356 av Ludvig Aspling m.fl. (SD)
          med anledning av prop. 2021/22:81 Anpassning av svensk rätt till
          EU:s nya in- och utresesystem
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-49aN1yoF6ayDojpB1G289A">
            Förslag till riksdagsbeslut
          </head>
          <list style="ol">
            <item xml:id="i-Xy2ahw2kns8bNJJmYB2sZx">
              Riksdagen ställer sig bakom det som anförs i motionen om att
              reda ut otydligheterna kring biometribegreppet och tillkännager
              detta för regeringen.
            </item>
            <item xml:id="i-2mkeoUHcSh3phhHgYMXQhj">
              Riksdagen ställer sig bakom det som anförs i motionen om att
              behålla tio års gallringsfrist för personuppgifter i utlänningsrätten
              och tillkännager detta för regeringen.
            </item>
            <item xml:id="i-Btnj9KQ7kJtJbnps2fhNXY">
              Riksdagen ställer sig bakom det som anförs i motionen om att
              förhindra onödigt raderande av biometriuppgifter och tillkännager
              detta för regeringen.
            </item>
            <item xml:id="i-BSS7rBWvu42AUBLB8cX2sj">
              Riksdagen ställer sig bakom det som anförs i motionen om att
              införa registrering av in- och utresor även för tredjelandsmedborgare
              med tillstånd och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-P4TbcmxzTSbXYFduU8LHJW" type="h1">
            Bakgrund
          </head>
          <p xml:id="i-6YmhKHzJNoGX7e7ncioPVL">
            Regeringen föreslår flera anpassningar av svensk rätt till följd
            av två EU-förordningar om EU:s nya in- och utresesystem. Detta
            system ska till stor del ersätta dagens fysiska passtämpling vid
            EU:s yttre gränser och innebär skapandet av en gemensam databas
            med information kring in- och utresor. Utöver kontroll av tredjelandsmedborgares
            rätt att vistas inom Schengenområdet, och motverkande av illegal
            migration, ska systemet också kunna användas för viss brottsbekämpning.
          </p>
          <p xml:id="i-2n7urQ9MgznMCiiHyBqRMB">
            Eftersom det rör sig om förordningar gäller bestämmelserna redan
            i hela EU. Systemet ska sättas i bruk när EU-kommissionen bestämmer
            det, utifrån vissa krav. Även om Sverige i detta läge inte kan
            motsätta sig eller ändra delar av bestämmelserna, är det upp till
            var medlemsstat att själv vid behov genomföra de anpassningar
            i nationell rätt som anses nödvändiga. Sverigedemokraterna anser
            att regeringen i stort fullgjort denna plikt men att det finns
            utrymme för förbättringar.
          </p>
          <head xml:id="i-Xa5nU3HmAbApZHD4ESdLLt" type="h1">
            Red ut otydligheterna i svensk rätt kring biometribegreppet
          </head>
          <p xml:id="i-DGPEdSe5JaBhXgvjkGLL2v">
            En central fråga i propositionen är hur begreppet biometri ska
            definieras. Som bl.a. Polismyndigheten påpekar råder det i allra
            högsta grad oklarheter kring hur biometri ska förstås inom svensk
            rätt, och hur detta ska förhålla sig till EU-rätten. Olika EU-rätts­akter
            definierar rent av begreppet olika och delvis i strid med hur
            det görs i Sverige. Som Polismyndigheten skriver: ”Eftersom biometriska
            data i svensk rätt används syno­nymt med det unionsrättsliga begreppet
            biometriska uppgifter som innefattar finger­avtrycksuppgifter,
            samtidigt som fingeravtryck och fotografi i svensk rätt skiljs
            från de biometriska data som tas fram ur fingeravtrycken och ur
            fotografiet, går unionsrätten och nationell rätt inte logiskt
            ihop.”
          </p>
          <p xml:id="i-C2pQBvzLaS5L5KPEuUznEh">
            Frågan är inte ny, och Polismyndigheten har framfört det tidigare
            i liknande lag­stiftningsärenden, exempelvis inför proposition
            2020/21:120 (som behandlades i bet. 2020/21:SfU23). Sverigedemokraterna
            påpekade vid det tillfället följande: ”Det får inte finnas oklarheter
            kring vilka bestämmelser som skall gälla, och vad som får anses
            omfattas av existerande bestämmelser, vare sig det gäller direkt
            upptagning eller teknisk behandling av foton, fingeravtryck, eller
            andra markörer.”
          </p>
          <p xml:id="i-6BZS7HKnybvXT77naFfYWu">
            Varken vår eller ansvariga myndigheters uppfattning har förändrats
            sedan dess.
          </p>
          <p xml:id="i-Uh7GFifALUNwCkwda8F5km">
            Regeringen tillsatte visserligen en utredning den 20 maj 2021
            kring biometrianvänd­ning i brottsbekämpning. Utredningsdirektivet
            ger dock vid handen att frågan om definitionen av biometri och
            biometriska uppgifter, och förhållandet till EU-rättens krav,
            inte kommer att utredas särskilt. Regeringen verkar liksom socialförsäkrings­utskottet
            i nyssnämnda lagstiftningsärende anse att ”detta är ett unionsrättsligt
            begrepp som ytterst uttolkas av EU-domstolen”. Det innebär att
            det alltjämt kommer att finnas en konflikt mellan svensk rätt
            och EU-rätten, vilket vi ser i det nuvarande lagförslaget. Detta
            kan inte accepteras. Om svenska myndigheter ska kunna använda
            sig av alla möjligheter som lagstiftningen erbjuder måste denna
            vara tydlig. Eventuella oklarheter måste redas ut eller i vart
            fall uppmärksammas. Regeringen bör därmed snarast tillse att biometrifrågan
            utreds ordentligt.
          </p>
          <head xml:id="i-SzPWDnVKXmQR8SYGZyHTNm" type="h1">
            Behåll tio års gallringsfrist i samtliga fall
          </head>
          <p xml:id="i-FY6UbDeM1172VayoRSPJn2">
            Som regel ska känsliga personuppgifter, inklusive biometriska
            uppgifter såsom finger­avtryck eller foton, raderas när de inte
            längre behövs eller efter en viss tid, s.k. gallring. Beroende
            på verksamhet varierar denna gallringsfrist, men den har normalt
            varit tio år i utlänningsrätten, eller tills utlänningen blivit
            medborgare.
          </p>
          <p xml:id="i-EriCuxfGfmeTa6bZZKQ8jX">
            Den 1 juli 2021 införde dock regeringen nya bestämmelser i utlänningsdataförord­ningen
            (2016:30) varigenom gallring av biometriska uppgifter som upptagits
            för att klar­lägga en utlännings rätt att vistas i Sverige i stället
            skulle gallras efter sex år. Bestämmel­sen infördes genom regeringens
            bemyndigande i utlänningsdatalagen (2016:27), och regeringen har
            därmed inte redogjort i förarbeten eller på annat vis varför fristen
            bestäm­des till sex år i stället för det förhärskande tio. Av
            utredningen som låg till grund för upptagandet av biometriska
            uppgifter för att klarlägga en utlännings rätt att vistas i Sverige
            (SOU 2017:93) föreslogs just tio år.
          </p>
          <p xml:id="i-87hheaQwsf22QYZeKTiue2">
            Regeringen föreslår nu att en sexårig gallringsfrist också ska
            gälla de biometriska uppgifter som upptagits inom ramen för in-
            och utresesystemet. Det finns ingen redo­görelse för varför sex
            år skulle vara en mer lämplig tid än tio år. Migrationsverket
            uttrycker i sitt remissyttrande att det är lämpligt att gallringsfristen
            är densamma även för de fingeravtryck och fotografier som är aktuella
            i detta sammanhang. Polismyndig­heten ansluter sig till detta,
            ställer sig frågande till att ”bevarandetiden nästan halveras”
            och påpekar hur viktigt det är att bevara dessa uppgifter, något
            myndigheten också tidigare hemställt om.
          </p>
          <p xml:id="i-PD7NyySq7TRrqBo1PqEV9v">
            Sverigedemokraterna instämmer med remissinstanserna om att personuppgifter
            bör bevaras en längre tid. Detta gäller i synnerhet som tillgången
            till biometriska uppgifter är av stor vikt både för brottsbekämpning
            och för att upprätthålla kontrollen över migrationen. Riksdagen
            bör därför tillkännage för regeringen att den normala gallrings­fristen
            i utlänningsrätten alltjämt bör vara tio år.
          </p>
          <head xml:id="i-7VG66yF8he2X9xpRuw8AXT" type="h1">
            Förhindra onödigt raderande av biometriuppgifter
          </head>
          <p xml:id="i-97rrEuCAFaWsDE57hxdFqn">
            Personliga uppgifter raderas i vissa fall i princip omedelbart
            efter att de upptagits, om det framkommer att de inte längre behövs.
            Det kan exempelvis röra sig om att en utlänning som kontrollerats
            vid inre utlänningskontroll, och lämnat personuppgifter för att
            styrka sin rätt att vistas i Sverige, visat sig ha rätt därtill.
            Det kan också röra sig om fall där en utlänning ansökt om uppehållstillstånd,
            och lämnat biometriska uppgifter till sitt kommande uppehållstillståndskort,
            men sedan nekas uppehållstillstånd. Precis som Migrationsverket
            påpekar i sitt remissyttrande leder dock detta förfarande till
            problem både för myndigheterna och för den enskilde, när utlänningen
            senare, efter exempelvis en överklagan, beviljas uppehållstillstånd
            ändå. Utlänningen måste då lämna nya finger­avtryck och bli fotograferad
            på nytt, helt i onödan. Förfarandet leder också till problem inom
            ramen för just EU:s in- och utresesystem, eftersom utlänningens
            biometriska uppgifter raderas omedelbart vid avslag på ansökan,
            alltså innan utlänningen rest ut.
          </p>
          <p xml:id="i-FpLmueNmjUC5vjzj9uqMWC">
            Sverigedemokraterna anser att svensk datalagstiftning måste följa
            med både den tekniska utvecklingen och de praktiska behov som
            finns i verksamheten. Det är uppen­bart att införandet av EU:s
            in- och utresesystem visat på ytterligare brister i lagstift­ningen
            som måste åtgärdas snarast. Rimligen borde bestämmelserna i utlänningsdata­lagen
            ändras så att biometriska uppgifter som upptagits inom ramen för
            ett tillstånds­ärende inte behöver raderas förrän ärendet avgjorts
            slutligen eller rent av utlänningen registrerats som utrest. Riksdagen
            bör därför tillkännage för regeringen att den bör återkomma till
            riksdagen med förslag om detta.
          </p>
          <head xml:id="i-BH5to4GinXLjE95ZKSf9Xa" type="h1">
            Inför registrering av in- och utresor även för tillståndsinnehavare
          </head>
          <p xml:id="i-3EwZwXJ7Kyf8TCr58ua2SD">
            Det nya in- och utresesystemet ska användas för att registrera
            tredjelandsmedborgares in- och utresor från Schengenområdet. Detta
            gäller dock med en rad undantag, främst för de som har uppehållstillstånd
            eller annan liknande vistelserätt, exempelvis genom uppehållsrätt
            och uppehållskort. I och med att gränsmyndigheter inte längre
            kommer att stämpla tredjelandsmedborgares pass alls innebär det
            i praktiken att Sverige går miste om information om dessa tredjelandsmedborgares
            resor. Detta kan vara relevant i flera fall, exempelvis för att
            beräkna vistelsetiden i Sverige inom ramen för en ansökan om medborgarskap
            eller grunderna för vissa uppehållstillstånd. Även Migrationsverket
            har lyft detta problem.
          </p>
          <p xml:id="i-NZ6CLuYbxiGm4xdgW61Grc">
            Sverigedemokraterna anser att frågan måste tas på allvar för
            att säkerställa att myndigheterna kan fatta korrekta beslut, både
            för individens och för Sveriges skull. En av de gällande EU-förordningarna
            tillåter uttryckligen medlemsstaterna att fortsätta stämpla tredjelandsmedborgares
            resehandlingar i vissa fall, något som förstås bör bejakas. Regeringen
            borde redan ha utrett hur de nya EU-förordningarna förhåller sig
            till denna fråga och bör nu snarast utreda saken så att svenska
            myndigheter inte står handfallna när in- och utresesystemet införs.
          </p>
        </div>
        <div type="motSignatures">
          <list>
            <item xml:id="i-FxkUAzWaKwPQTLjKHeu3oj">
              Ludvig Aspling (SD)
            </item>
            <item xml:id="i-SYDk1GyxF5MpAbbo7mv49T">
              Jonas Andersson i Skellefteå (SD)
            </item>
            <item xml:id="i-Y92kU3nt2dztNvjvnbw8K8">
              Jennie Åfeldt (SD)
            </item>
          </list>
        </div>
      </div>
    </body>
  </text>
</TEI>
