<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-TU-00287">
  <teiHeader>
    <fileDesc>
      <titleStmt>
        <title>Järnvägsförbindelsen mellan Göteborg och Borås</title>
        <author corresp="i-4pfVnS8LNwychZJ7RaUufZ">av Else-Marie Lindgren (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Järnvägsförbindelsen mellan Göteborg och Borås</title>
          <idno type="rdwebb">GX02T287</idno>
          <rs type="number">T287</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GX02T287/text</ref>
          <ref type="dokument_url_html">http://data.riksdagen.se/dokument/GX02T287</ref>
          <ref type="dokumentstatus_url_xml">http://data.riksdagen.se/dokumentstatus/GX02T287</ref>
          <ref type="doc">http://data.riksdagen.se/fil/5DBEA358-EDC4-4500-BD70-B24AB13B2D67</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4pfVnS8LNwychZJ7RaUufZ</idno>
            <name>Else-Marie Lindgren</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9BdaHNNR29KYvfvSWvNfe9" type="signed"/>
        <correspContext corresp="i-9BdaHNNR29KYvfvSWvNfe9">
          <note type="signatory" corresp="i-4pfVnS8LNwychZJ7RaUufZ"/>
        </correspContext>
        <correspAction xml:id="i-7DaV4kWajqabMrj6UAVg1o" type="numbering">
          <date when="2009-10-06"/>
        </correspAction>
        <correspAction xml:id="i-3A2KZSkzYfQybfZ1EcJ6wW" type="submission">
          <date when="2009-10-02"/>
        </correspAction>
        <correspAction xml:id="i-AAqN9XHy5ef44b238n2oST" type="transfer">
          <date when="2009-10-02"/>
        </correspAction>
        <correspAction xml:id="i-75G8Nqj8TKLFhaKgoFKEfW" type="assigned"/>
        <correspContext corresp="i-75G8Nqj8TKLFhaKgoFKEfW">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-4BuGs5nKnuRL7EHQj5zCy2">
            Förslag till riksdagsbeslut
          </head>
          <list style="ol">
            <item xml:id="i-4DzwFADs1SWvQffQ5kT2n5">
              Riksdagen tillkännager för regeringen som sin mening vad som
              anförs i motionen om utveckling och förnyelse av infrastruktur
              och samverkan med Danmark och Tyskland om Fehmarn bält-förbindelsen.
            </item>
            <item xml:id="i-SLgWVf6dyQEKxhbFC6hux9">
              Riksdagen tillkännager för regeringen som sin mening vad som
              anförs i motionen om vikten av att Götalandsbanan blir av.
            </item>
            <item xml:id="i-7oHE47zWALkeFW8ZdMwcSZ">
              Riksdagen tillkännager för regeringen som sin mening vad som
              anförs i motionen om att det är angeläget att det byggs en effektiv
              järnvägsförbindelse mellan Göteborg och Borås inom rimlig tid.
            </item>
          </list>
        </div>
        <div type="motContent">
          <head xml:id="i-VRgzqDp94DJ5nwRZg7Di3k" type="h1">
            Motivering
          </head>
          <p xml:id="i-XCD4s7BsCGZXzcZD4NCoaH">
            Götalandsbanan och Europabanan är båda samhällsbyggnadsprojekt
            och innebär att städer, kommuner och regioner i Sverige kommer
            närmare varandra genom de tidsvinster som de nya tågsystemen ger.
            Tiden är den viktigaste faktorn som avgör hur omfattande pendlingen
            inom funktionella regioner blir. Med ett modernt trafiksystem
            blir regionerna större men tidsmässigt mindre. Tillgängligheten
            till arbete, utbildning och kultur ökar. En omställning av de
            svenska transportsystemen för att uppnå de klimatmål som antagits
            av regering och riksdag måste innebära att järnvägens ges förutsättningar
            att ta emot ökade godsvolymer och erbjuda hög kvalitet med punktliga
            och tillförlitliga transporter. Ökad kapacitet på spåren genom
            en utbyggnad av infrastrukturen är då en nyckelfråga.
          </p>
          <p xml:id="i-PCzGodjtYFd23VBxm333Jx">
            Götalandsbanan och Europabanan utgör nyckeln till att lösa kapacitetsproblemen
            på hela det svenska järnvägsnätet. Banverket beskriver i det inriktningsunderlag
            för åren 20102019 som överlämnats till regeringen hur Götalandsbanan
            innebär att det skapas en ökad kapacitet på det svenska järnvägsnätet.
            I underlaget skriver Banverket om Götalandsbanan: Genom detta
            nya stråk kan persontrafiken struktureras om i stora delar av
            Sydsverige. Detta skapar förutsättningar för att godstrafiken
            på järnväg ska kunna utvecklas genom en kraftig ökning av de sam-modala
            transporterna. Vidare anser Banverket: Med utbyggnad av Götalandsbanan
            antas restiderna mellan Stockholm och Göteborg minska kraftigt
            Utbyggnaden av Götalandsbanan ger också positiva effekter mellan
            Stockholm och Skåne. Regeringens utredare Gunnar Malm presenterade
            sina slutsatser den 14 september 2009 och menar att projektet
            med höghastighetsbanor mellan Stockholm och Göteborg samt mellan
            Stockholm och Malmö är samhällsekonomiskt lönsamt. Utredningen
            visar också att med höghastighetsbanor fördubblas antalet möjliga
            tåglägen och att det skulle gå att köra två till tre gånger fler
            godståg på Västra och Södra stambanan per dag.
          </p>
          <p xml:id="i-8JKtSTVF9SyR9dFvx6YDHy">
            Kapacitetsproblemen på järnvägsnätet måste ges en långsiktig
            lösning. Om inte Banverket klarar att tillhandahålla en ökad kapacitet
            på järnvägsnätet är alternativet att vägtransporterna kommer att
            öka ytterligare, en utveckling som varken är acceptabel eller
            önskvärd ur klimat- eller trafiksäkerhetssynpunkt. En utbyggnad
            av Götalandsbanan och Europabanan skapar förutsättningar för en
            långsiktigt hållbar lösning av kapacitetsproblemen på dagens befintliga
            spår.
          </p>
          <p xml:id="i-2zTWvJKgz9FJGRZYrkFZb1">
            Överenskommelsen mellan Danmark och Tyskland om byggande av Fehmarn
            bält-förbindelsen innebär att förutsättningarna och tidsplanerna
            i Sverige för en utbyggnad av Götalandsbanan, Europabanan och
            en fast förbindelse mellan Helsingborg och Helsingör bör ses över.
            I början av september i fjol undertecknade den danska transportministern
            Carina Christensen och hennes tyske kollega Wolfgang Tiefensee
            avtalet om byggandet av bron över Fehmarn bält. Bron ska vara
            färdig 2018.
          </p>
          <p xml:id="i-XZGAhhQL1sUB7v7YZQeDDz">
            Inför planerad byggstart av projektet 2012 ska under de närmaste
            åren en rad detaljbeslut fattas om den tekniska lösningen för
            Fehmarn bält-förbindelsen. Sverige kan och bör påverka standarden
            på den nya förbindelsen. Av särskild betydelse är att Sverige
            pekar på behovet av en modern standard på järnvägsanslutningarna
            till bron. Det är rimligt att räkna med att nya banor i Sverige
            och andra europeiska länder ska byggas för en hastighetsstandard
            på 320350 km/h för att kunna kopplas ihop med hela det nät av
            nya höghastighetsjärnvägar som byggs för både nationell och internationell
            gränsöverskridande trafik i exempelvis Frankrike, Tyskland, Spanien,
            Belgien, England, Italien och Nederländerna. Planer för höghastighetsbanor
            finns nu även mot östra Europa t.ex. Polen och Ryssland.
          </p>
          <p xml:id="i-KKutxYjeeUxwnCUQD9qcXa">
            Banverket har fattat beslut om gemensamma riktlinjer för utredningar
            av olika etapper för den framtida Götalandsbanan. Riktlinjerna
            innebär att banan ska klara en topphastighet på 300320 km/h, vilket
            är i linje med planeringen för utbyggnad av höghastighetståg i
            andra europeiska länder.
          </p>
          <p xml:id="i-DF6WZPiiWoWMqd6jq1Funk">
            Med en gemensam höghastighetsstandard i hela järnvägskorridoren
            StockholmGöteborgÖresundsregionenHamburg skapas förutsättningar
            för att knyta samman hela Skandinavien med höghastighetsnätet
            på den europeiska kontinenten. Det är mycket positivt att signalerna
            från Danmark blivit tydligare när det gäller behovet av höghastighetståg.
          </p>
          <p xml:id="i-BLgTT52WBzojYQioKGCDA3">
            En samverkan bör således ske kring nya gränsöverskridande järnvägar
            i Danmark, Tyskland och Sverige med sikte på att Fehmarn bält-förbindelsen
            och en ny fast förbindelse HelsingborgHelsingör möjliggör att
            hela Europakorridoren från Stockholm via Öresundsregionen till
            Hamburg kan bli en del i ett heltäckande europeiskt höghastighetsnät.
            Utan Europakorridoren är risken uppenbar för att Skandinavien
            kommer att hamna utanför ett heltäckande nät för höghastighetståg
            på den europeiska kontinenten.
          </p>
          <p xml:id="i-FTfLKSL2SFVgLqTuyHJo9M">
            Det är mycket positivt att regeringen har presenterat en infrastrukturproposition
            med stora satsningar (Framtidens resor och transporter infrastruktur
            för hållbar tillväxt prop. 2008/09:35). I det fortsatta arbetet
            bör regeringen i alla projekt som berör Götalandsbanan och Europabanan
            ange en dimensionerande hastighetsstandard på 320350 km/h. Detta
            för att möjliggöra att Europabanan tillsammans med Götalandsbanan
            ska kunna ingå i en framtida långsiktig planering i Sverige för
            höghastighetståg på de mest trafikerade delarna av det svenska
            järnvägsnätet. Genom att välja en hastighetsstandard på 320350
            km/h möjliggörs att en framtida utbyggnad av Götalandsbanan och
            Europabanan kan ske etappvis utan framtida begränsningar på grund
            av en alltför låg hastighetsstandard.
          </p>
          <p xml:id="i-KD2YnfGfQm8u6zMeydjX2L">
            Dessa satsningar är alltså mycket viktiga. Dock kvarstår behovet,
            oavsett hur det blir med Götalandsbanan, av en effektiv järnvägsförbindelse
            mellan Borås och Göteborg. Planerna på en riktig bana för snabbtåg
            i framtiden får inte hindra att en sådan järnvägsförbindelse kommer
            till inom en rimlig tid.
          </p>
        </div>
        <div type="motSignatures">
          <list>
            <item xml:id="i-BKGrzRd7x22T6gQUgeJEop" who="i-4pfVnS8LNwychZJ7RaUufZ">
              Else-Marie Lindgren (kd)
            </item>
          </list>
        </div>
      </div>
    </body>
  </text>
</TEI>
