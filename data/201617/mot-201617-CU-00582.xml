<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-CU-00582">
  <teiHeader>
    <fileDesc>
      <titleStmt>
        <title>Stärk konsumenträtten</title>
        <author corresp="i-76ETKL7PQscJy3dmshR8mr">av Lars Mejern Larsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:582 av Lars Mejern Larsson (S)</title>
          <idno type="rdwebb">H402582</idno>
          <rs type="number">582</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H402582/text</ref>
          <ref type="dokument_url_html">http://data.riksdagen.se/dokument/H402582</ref>
          <ref type="dokumentstatus_url_xml">http://data.riksdagen.se/dokumentstatus/H402582</ref>
          <ref type="docx">http://data.riksdagen.se/fil/D4509BD8-B1AA-42F5-80A4-46352FD091AE</ref>
          <ref type="pdf">http://data.riksdagen.se/fil/9F7E2896-6CA1-4F35-9A24-DE7BA26B08C3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-76ETKL7PQscJy3dmshR8mr</idno>
            <name>Lars Mejern Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Vrzb91DFYcDJS1J1Hdoph5" type="signed"/>
        <correspContext corresp="i-Vrzb91DFYcDJS1J1Hdoph5">
          <note type="signatory" corresp="i-76ETKL7PQscJy3dmshR8mr"/>
        </correspContext>
        <correspAction xml:id="i-rvrLPnV2s5hx2fdFRnPv8" type="submitted">
          <date when="2016-09-30"/>
          <time when="15:56:52"/>
        </correspAction>
        <correspAction xml:id="i-9F6rmUprtgpFTjWKiycDnF" type="reviewed">
          <date when="2016-10-03"/>
          <time when="13:05:27"/>
        </correspAction>
        <correspAction xml:id="i-NRGfVxKiZ7NivK4xS8GL1W" type="referred">
          <date when="2016-10-14"/>
        </correspAction>
        <correspAction xml:id="i-9ZtyT9RLzzpEEA1eRe52vf" type="assigned">
          <date when="2018-06-12"/>
          <time when="16:13:49"/>
        </correspAction>
        <correspContext corresp="i-9ZtyT9RLzzpEEA1eRe52vf">
          <ref type="assignedTo">Civilutskottet</ref>
        </correspContext>
        <correspAction xml:id="i-8xocx3J3sjA22eVbbEP83c" type="behandlas_i"/>
        <correspContext corresp="i-8xocx3J3sjA22eVbbEP83c">
          <ref type="uppgift">2016/17:CU12</ref>
          <ref type="ref_dok_id">H401CU12</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU12</ref>
          <ref type="ref_dok_titel">Konsumenträtt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:582 av Lars Mejern Larsson (S)
          Stärk konsumenträtten
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-XxNuhN7mAw73Vww9Npha7n">
            Förslag till riksdagsbeslut
          </head>
          <list>
            <item xml:id="i-7EmVSkJBBzYompLSVKuajw" sortKey="Yrkande 1">
              Riksdagen ställer sig bakom det som anförs i motionen om en bättre
              konsumenträtt och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-GZ8u5cDUFBsJM6fk8GsjtS" type="h1">
            Motivering
          </head>
          <p xml:id="i-2sAt2uJzqRXVb4X7AmcVcD">
            Konsumentlagarna är till för att skydda konsumenter, som anses
            vara en svagare part och i regel mindre juridiskt kunniga än ett
            företag. Det är av grundläggande betydelse för ett väl fungerande
            konsumentskydd att konsumentskyddslagstiftningen får genomslag
            och respekteras. En konsument som råkar illa ut behöver kunna
            få upprättelse. Annars kan inte lagar ge avsett skydd och förtroendet
            för marknader kan urholkas.
          </p>
          <p xml:id="i-EYuyZQGyS776h8q2bHfE1P">
            Regeringen bör överväga om nuvarande konsumenträtt är tillräcklig.
            Grunden i konsumentlagarna är god men samtidigt fortsätter det
            inkomma fall där den enskilde konsumenten drabbas. I Värmland
            har det bland annat handlat om ett exempel om en husägare som
            lånat pengar för att måla om sitt hus. Husägaren menade att ommålningen
            inte gjordes på ett fackmannamässigt sätt och vägrade därför betala.
            Hantverkaren som utförde jobbet hävdade att husägaren inte hade
            betalat för utfört arbete och ville inte kommentera husägarens
            synpunkter. Parterna kom inte överens vilket resulterade i att
            hantverkaren stämde husägaren. Utan lösning försattes hantverkarens
            firma i konkurs. Allmänna reklamationsnämndens kostnadsfria verksamhet
            finns som alternativ till prövning i allmän domstol. Dess avgöranden
            innebär dock bara en rekommendation om hur en tvist bör lösas.
            Senaste statistiken från nämnden visar att 82 procent av företagen
            följer nämndens rekommendationer. Antalet anmälningar till nämnden
            har ökat kraftigt under senare år. Det innebär att 18 procent
            av alla anmälningar inte får en lösning via nämnden då företagen
            inte följer rekommendationerna. Här tvingas konsumenten vända
            sig till domstol för att få upprättelse, något som många konsumenter
            drar sig för i och med bristen på kunskap inom det juridiska området
            samt att konsumenten som privatperson kan få betala stora belopp
            och rättegångskostnader om domstolen väljer att gå på företagets
            linje.
          </p>
          <p xml:id="i-HtbXi9Mri264UaPWaT6Jku">
            Det är bra att regeringen genomfört en särskild satsning på Allmänna
            reklamationsnämnden och att nämnden fått nya uppgifter och möjlighet
            till att medla i ärenden. I och med att antalet anmälningar ständigt
            ökar bör regeringen överväga att ytterligare skräpa konsumenternas
            rätt. Det är viktigt att vi har en trygg konsumentpolitik som
            både gör det möjligt för konsumenter att på ett enkelt sätt kunna
            hävda sin konsumenträtt och samtidigt ser till att fuskbyggare
            och andra oseriösa företag slås ut.
          </p>
        </div>
        <div type="motSignatures">
          <list>
            <item xml:id="i-CLaDMm3MSEVgwFPfWuXJEd">
              Lars Mejern Larsson (S)
            </item>
          </list>
        </div>
      </div>
    </body>
  </text>
</TEI>
