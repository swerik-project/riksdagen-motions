<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0424/mot_200102_MJ_0424-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2001/02 mnr: MJ424 pnr: kd926
          </p>
          <p>
            Motion till riksdagen 2001/02:MJ424
          </p>
          <p>
            av Ulf Björklund och Jan Erik Ågren (kd)
          </p>
          <p>
            Samerna
          </p>
          <p>
            Motionen delad mellan flera utskott
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om en utredning kring avvittringen och äganderättsfrågorna
            inom renbetesområdet.' 2. Riksdagen tillkännager för regeringen
            som sin mening vad i motionen anförs om informationsinsatser och
            möjligheter till stöd för produktion av aktuellt material. 3.
            Riksdagen tillkännager för regeringen som sin mening vad i motionen
            anförs om att snarast utse en gränsdragningskommission och påskynda
            dess arbete.
          </p>
          <p>
            "Yrkande 1 hänvisat till BoU.
          </p>
          <p>
            [PA Lä
          </p>
          <p>
            MOT. 2001/02
          </p>
          <pb facs="riksdagen-motions-pdf/data/200102/mot_200102_MJ_0424/mot_200102_MJ_0424-0002.pdf"/>
          <p>
            2001/02:MJ424
          </p>
          <p>
            Inledning
          </p>
          <p>
            Hur ser egentligen sanningen om samerna ut i den svenska historieskrivningen?
            Det beror i stor utsträckning på hur urvalet görs och vem som
            gör det. Av erfarenhet vet vi att segraren som tagit förfoganderätten
            över resurserna också skrivit historien. När det gäller koloniseringen
            av Norrland är det inget undantag. Generation efter generation
            av kungar och myndigheter, enskilda politiker och riksdagar, domstolar
            och jurister har lämnat sina bidrag och i deras fotspår har historiker
            och forskare vandrat. Sanningen som den presenteras oss idag är
            med andra ord mycket modifierad. Hade historien berättats underifrån,
            ur småfolkets perspektiv, hade den sett väsentligt annorlunda
            ut. Den vedertagna historieskrivningen, maktens syn, blir av naturliga
            skäl ofta utgångspunkten för dagens hantering av de samiska frågorna
            och koloniseringen av Norrland. De misstag som styrande begått
            under århundraden har sannolikt ofta förskönats för att passa
            in i aktuella maktambitioner.
          </p>
          <p>
            Statens kontroll över markerna
          </p>
          <p>
            Det började redan tidigt. Vi vet att några bestämda gränser mellan
            länderna i norr inte existerade förrän under senare tid. De herrelösa
            ödemarkerna i norr betraktades från slutet av 1200-talet som svenska.
            Landet indelades i Ume, Pite, Lule och Torne lappmarker. Kung
            Gustav Vasa tog ett tydligare steg mot svensk äganderätt genom
            att deklarera att allt herrelöst land tillhörde kronan. Vid den
            här tiden fanns så kallade lappskatteland, områden som enskilda
            familjegrupper nyttjade och som de betalade skatt till kungen
            för.
          </p>
          <p>
            Gränsdragningen och lappkodicillen
          </p>
          <p>
            När gränsdragningen mellan Sverige/Finland och Norge skedde på
            1700-talet tillkom den så kallade lappkodicillen, 1751, ett av
            riksdagen fastställt dokument, som än idag i princip garanterar
            samerna rätt till land, vatten och renbete över de svensk/norska
            nationsgränserna. Kodicillen som med sina 250 år på nacken högtidlighålls
            innevarande år, betraktas idag som ett av samernas starkaste rättsdokument,
            av grundlagskaraktär.
          </p>
          <pb facs="riksdagen-motions-pdf/data/200102/mot_200102_MJ_0424/mot_200102_MJ_0424-0003.pdf"/>
          <p>
            Ökat tryck på markerna i norr
          </p>
          <p>
            Upptäckterna av rika malmfyndigheter bl.a. i Nasafjäll och ett
            ökat befolkningstryck i de södra delarna av landet resulterade
            i att kolonisationen för de fjärran öde vidderna ökade. Folk söderifrån
            uppmuntrades på olika sätt att flytta norrut och bryta ny mark.
            Samerna försvarade sitt land och ansåg att de inträngande jordbrukarna
            försvårade deras möjligheter att överleva. Av den anledningen
            insynade en del samer sina lappskatteland till nybyggen, lämnade
            renskötseln och blev nybyggare, det vill säga jordbrukare.
          </p>
          <p>
            Avvittringen
          </p>
          <p>
            På 1800-talet ansåg kronan att det behövdes en ordentlig uppdelning
            av jandområdena. Uppdelningen skulle göras mellan kronan och jordbrukarna
            och samtidigt måste man ta hänsyn till de renskötande lapparna.
            Denna process kallades avvittringen och startade i början på 1800-talet
            och pågick i etapper fram till 1920-talet. Jordbrukarna fick sina
            skattemarker insynade medan däremot de samer som inte övergick
            till jordbruk lämnades utanför denna möjlighet, trots att de betalade
            skatt för sina betesmarker, sitt lappskatteland. För att hejda
            koloniseringen något infördes den s.k. lappmarksgränsen som skydd
            för renskötseln och senare även odlingsgränsen. Dessa gränsdragningar
            blev dock inte det skydd för samernas verksamhet och rennäringen
            som avsågs. Koloniseringen fortsatte ända in i fjälldalarna. I
            ljuset av senare års orskning vet vi att det i samband med avvittringen
            skedde felaktigheter, missgrepp och maktmissbruk som drabbade
            både samer och nybyggare.
          </p>
          <p>
            Äganderättsfrågorna
          </p>
          <p>
            Den aktuella debatten idag handlar bl.a. om samernas rätt till
            land och vatten och nybyggarnas berättigade krav på rätten till
            sina hemman. Det gäller rätten att på lika villkor få nyttja naturresurser
            som jakt och fiske. Likaså statens övergrepp när det gäller avvittringen
            avseende både samer och fjällbönder. Detta måste klargöras och
            slutligen lösas, och samer och övrig lokal befolkning måste bli
            delaktiga i besluten för att dagens oro ska stillas och framtida
            osämja kunna undvikas. De felaktigheter som begåtts under historiens
            lopp när det gäller avvittringen och äganderättsfrågorna måste
            således utredas med målsättningen att läggas till rätta så gott
            som möjligt. Detta bör ges regeringen till känna.
          </p>
          <p>
            2001/02:MJ424
          </p>
          <pb facs="riksdagen-motions-pdf/data/200102/mot_200102_MJ_0424/mot_200102_MJ_0424-0004.pdf"/>
          <p>
            2001/02:MJ424
          </p>
          <p>
            Informationssatsningen om samerna
          </p>
          <p>
            Det är välkommet att regeringen nu på förslag av ILO-utredningen
            avsätter medel för en informationssatsning. Det finns behov av
            vidare forskning kring den historiska utvecklingen när det gäller
            samerna. Det går sannolikt inte att undvika, vilket inte heller
            är önskvärt, att även situationen för övrig befolkning, som exempelvis
            fjällbönderna, inom renskötselområdet belyses utifrån ett historiskt
            perspektiv. Många av fjällbönderna har dessutom samiska rötter.
            Naturligtvis är det viktigt att informationssatsningen om en svensk
            urbefolkning blir en permanent och naturlig del i samhällets olika
            verksamhetsgrenar. Viktigt är också att informationsinsatserna
            når de vanliga människorna som inte automatiskt tar till sig den
            här typen av information. Likaså bör naturligtvis informationsinslagen
            bli en naturlig del inom skolans undervisning på alla stadier.
            Det är vidare angeläget att informationsinsatserna får en bredd
            som gör det möjligt att presentera viktiga delar av det material
            som senare års forskning åstadkommit. Det gäller till exempel
            Kaisa Korpijaako som på ett banbrytande sätt kartlagt och granskat
            lappskattelandens historia och rättsställning. Vidare är det värdefullt
            att det material som presenterades vid Etnografiska museets seminariedag
            i maj innevarande år, då professorerna Louise Bäckman, Bertil
            Bengtsson, Tom G. Svensson och kammaradvokatfiskal Tomas Cramér
            föreläste, kan mångfaldigas och vidareförmedlas till därtill avsedda
            grupper. Rimligen kan medel ställas till förfogande till detta
            ur anslaget 45:2 ”Informa- tionssatsning om samerna”.
          </p>
          <p>
            En gränsdragningskommission
          </p>
          <p>
            Osäkerheten om gränserna för rennäringens betesrätt har under
            senare år lett till några uppmärksammade rättsprocesser. Eftersom
            staten genom sitt historiska agerande har komplicerat rättsförhållandena
            i reskötselområdet är det rimligt att staten måste ta ett stort
            ansvar för kostnaderna för de rättstvister som blivit följden.
            ILO-utredningen har lagt fram förslag till en gränsdragningskommission.
            Ännu har denna kommission inte kommit igång med sitt arbete. Det
            är viktigt att regeringen snabbt tar initiativ och påskyndar det
            arbetet för att förhoppningsvis minska behovet av ytterligare
            rättsprocesser.
          </p>
          <p>
            Stockholm den 4 oktober 2001
          </p>
          <p>
            Ulf Björklund (kd) Jan Erik Ågren (kd)
          </p>
        </div>
      </div>
    </body>
  </text>
</TEI>
