<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-tu-00260">
  <teiHeader>
    <fileDesc>
      <titleStmt>
        <title>Scandinavian Link-projektet, m. m.</title>
        <author corresp="i-5wPAQ1MDLRTsW1XngYcD46">Lars Werner m. fl. (vpk) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Scandinavian Link-projektet, m. m.</title>
          <idno type="rdwebb">G902t260</idno>
          <rs type="number">t260</rs>
          <orgName type="comitteeAbbreviation">tu</orgName>
          <ref type="dokument_url_text">http://data.riksdagen.se/dokument/G902t260/text</ref>
          <ref type="dokument_url_html">http://data.riksdagen.se/dokument/G902t260</ref>
          <ref type="dokumentstatus_url_xml">http://data.riksdagen.se/dokumentstatus/G902t260</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>Lars Werner</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>Bertil Måbrink</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>Jörn Svensson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-P8q9oyKjWzPdBEfQeD8Vwa</idno>
            <name>Viola Claesson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>Nils Berndtson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-VtWQs1mfimPMyjw5HVXR4i</idno>
            <name>Inga Lantz</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DH4Wmv255yM2fNybRMR8hV" type="signed"/>
        <correspContext corresp="i-DH4Wmv255yM2fNybRMR8hV">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-P8q9oyKjWzPdBEfQeD8Vwa"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-VtWQs1mfimPMyjw5HVXR4i"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_t_260/mot_198586_t_260-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1985/86:T260
          </p>
          <p>
            Lars Werner m. fl. (vpk) Scandinavian Link-projektet, m. m.
          </p>
          <p>
            Europas mäktigaste män har fått en idé. Den är ett hot mot oss
            som vill andas ren luft. Vi som gillar levande landsbygd och levande
            granar. Vi som tycker att det ska finnas båtar, varv, hamnar och
            tåg i det här landet. Idén kallas Scandinavian Link. Stora krafter
            är i rörelse för att förverkliga den här idén. (Ur org. MOTLÄNKENS
            folder Huvudlöst)
          </p>
          <p>
            Bakgrund
          </p>
          <p>
            Ekonomiska makthavare i Europa och USA använder termen eurosclerosis
            för att beteckna Europas ekonomiska tillstånd. Termen uttrycker
            uppfatt- ningen att ”det gamla Europas” ekonomiska system blivit
            förstelnat eller åderförkalkat. Etablissemangets ekonomer och
            industrimagnater anser nämligen att lagar och bestämmelser som
            handlar om arbetsmarknaden, industrin, miljön m.m. har gjort att
            Europa inte lika snabbt som USA kan anpassa sig till nya villkor.
            Volvochefen P G Gyllenhammar, som delar nämnda syn, höll våren
            1982 ett tali New York där han följdriktigt förespråkade ”en ny
            Marshallplan för Europas industri”. Gyllenhammar pläderade för
            en politisk strategi där industrin skall spela en aktiv roll när
            det gäller att formulera krav på den framtida tillväxten i nationerna.
            1983 sammankallade Volvochefen en grupp europeiska industriledare
            för att diskutera ”det europeiska initiativet”. Idén till mötet
            sägs ha lanserats av dåvarande EG-kommissionären Etienne Davignon,
            som tillsammans med andra från kommissionen deltog på mötet. De
            projekt som diskuterades är vägsystem, broar, ”telecommunication
            highways” och projekt för att öka Europas energioberoende. Industriledarna
            ansåg att en av de viktigaste finansieringskällorna till projekten
            skulle vara de statliga satsningar som tidigare gått till ”dödsdömda
            industrier”. Förhoppningen, som senare infriats, var att industriledarnas
            förslag skulle få stöd hos västvärldens regeringschefer och att
            de skulle tas upp på den s.k. tiogruppens årliga ekonomiska toppmöten.
            På europeisk nivå bildades en industriklubb vars syfte klargjordes
            av Gyllenhammar med följande ord: ”Det som är nytt med denna klubb
            är att vi inte är en vanlig påtryckarorganisation. Vår strategi
            är handlingsinriktad, inte bara en ny bön om hjälp.” Volvochefen
            fick också de nordiska statsministrarnas välsignelse att tillsammans
            med den finländske finansman- nen, f.d. socialdemokratiske industriministern
            Ulf Sundqvist, leda en
          </p>
          <pb facs="riksdagen-motions-pdf/data/198586/mot_198586_t_260/mot_198586_t_260-002.pdf"/>
          <p>
            nordisk grupp. I gruppen har från resp. land ingått någon tung
            industriman och personer med goda kontakter inom arbetarrörelsen.
            Ett arbetsområde för den nordiska gruppen har varit att lägga
            fram förslag till en reformering av de nordiska ländernas utbildningssystem
            för att tillgodose samhällets och industrins behov av datakunnande.
            Men huvud- uppgiften var att som det verkligt stora projektet
            ta sig an Scandinavian Link. Den europeiska storfinansklubbens
            (Roundtable of European Industrialists/ Siemens, Thyssen, Volvo
            m. fl.) strävan är att öka sin konkurrenskraft och vinst. I rapporten
            Missing Links heter det: — Europeisk industri får ej hindras från
            att söka uppnå stordriftsekonomi och optimal marknadsförings-
            och tillverkningsstrategi på grund av brister i dess transportsystem.
            Projektförslag anpassade till ScanLink-idéerna har utretts på
            finansdepar- tementet under ledning av statssekreterare Erik Åsbrink,
            vars ”tunga” grupp förberedde den nordiska handlingsplan som senare
            antogs som en rekom- mendation av Nordiska rådet. Beslut rogs
            i Reykjavik i mars 1985 (efter att ha behandlats i brevväxling
            mellan P G Gyllenhammar och Olof Palme, tagits upp i Nordiska
            ministerrå- det vid flera tillfällen etc.) Planen, som fick titeln
            ”Handlingsplan för ekonomisk utveckling och full sysselsättning”
            omfattar industripolitik, datateknologi och olika delprojekt.
            Planens mest konkreta delar syftar till omfattande förändringar
            i den s.k. infrastrukturen i de nordiska länderna med vägprojekt,
            brosystem och nät för tele- och datakommunikation. Investeringsförslagen
            på kommunikationsområdet ansågs präglade av ”ett viktigt nytänkande”
            som skall ge företagen i Norden bättre villkor och expansionsmöjligheter
            — helt i Gyllenhammars anda. F.d. LO-ordföranden Gunnar Nilsson,
            ledamot i Nordiska rådets ekono- miska utskott, sade enligt protokollet
            från Reykjavik, följande om närings- livstopparnas insatser:
          </p>
          <p>
            —- Det finns en och annan som tillskriver den s. k. Gyllenhammarsgruppen
            ”äran” av förslaget till handlingsplan. Låt mej helt enkelt erinra
            om att hela programmet för utbyggnaden av kommunikationer vore
            omöjligt utan statsmakternas medverkan och övergripande ansvar---.
            Det nordiska samarbetet har under åren tillförts nya impulser
            från Nordens fackliga samorganisation (NSF). --- Som ordförande
            i utskottet har jag varit med om alla turerna. Några efterhandskonstruktioner
            (i historieskrivningen) kommer därför aldrig att bli trovärdiga.
          </p>
          <p>
            Beskrivningen av händelseförloppet, liksom citatet ovan äger
            ett speciellt intresse eftersom representanter för regeringen
            Palme kategoriskt förnekat att regeringen någonsin behandlat frågan
            om ”Gyllenhammargruppens” ScanLink-förslag. Vid ett möte i Koge
            1983 beslutade Arbetarrörelsens nordiska samarbets- kommitté (SAMAK)
            att utse en arbetsgrupp för ekonomisk politik med representanter
            från socialdemokratiska partier och landsorganisationer i Norden.
            Uppgiften var att ”klarlägga villkoren för en mer expansiv ekonomisk
            politik”. Gruppen säger i sin rapport, daterad februari 1985
          </p>
          <p>
            Mot. 1985/86 T260
          </p>
          <pb facs="riksdagen-motions-pdf/data/198586/mot_198586_t_260/mot_198586_t_260-003.pdf"/>
          <p>
            under rubriken Aktuella projekt om Scandinavian Link att man
            inte tagit ställning till om det bör genomföras i sin helhet.
            Det framgår dock att ”mycket stora delar av projektet är angelägna
            och bör genomföras”. Under våren 1985 propagerade finansminister
            Kjell-Olof Feldt för Scan- Link-projektet och hyllade Gyllenhammars
            initiativ. Finansministern dekla- rerade också att han ämnade
            påverka tiogruppens övriga ministrar med utgångspunkt från Roundtable-
            och Gyllenhammargruppens resp. förslag. Gyllenhammars drömlänk
            — en motorväg från Oslo till kontinenten, Öresundsbro m. fl. brobyggen
            — var etablerad som projektidé på statsmanna- nivå utan att Sveriges
            riksdag ens haft tillfälle att debattera frågan. I den europeiska
            industriklubben Roundtable of European Industrialists rapport
            ”Missing Links” förekommer tre konkreta projekt för Västeuropa:
            1) Euroroute, en fast förbindelse mellan England och Frankrike
            över Engelska kanalen 2) ScanLink, en plan för att fylla igen
            ”luckorna” i väg- och järnvägsförbin- delserna mellan Norge, Sverige,
            Danmark och norra Tyskland 3) Ett transeuropeiskt järnvägsnät
            för höghastighetståg med farter på 350-400 km/tim. Den europeiska
            industrigruppen med Volvochefen i spetsen förutsätter en våldsam
            ökning av transporterna på nämnda leder, dock utan att närmare
            gå in på vilka företagsprodukter som skall rulla på de nya superautostradorna.
          </p>
          <p>
            Genomgripande strukturförändringar
          </p>
          <p>
            Maktelitens syfte med att förändra den s.k. infrastrukturen i
            Sverige, Norden och övriga Västeuropa har sitt ursprung i synen
            på Europa som ”åderförkalkat”. En Marshallplan i modern tappning
            enligt Gyllenhhammars officiella modell försvaras med att Europa
            skall hänga med i konkurrensspi- ralen för att hävda sig mot USA
            och Japan. Grundfilosofin kretsar kring transporterna och att
            s.k. högvärdiga pro- dukter kommer att innebära ett större transportbehov,
            mer ”högfrekventa” transporter etc. En av Volvos chefer sammanfattar
            den strategi som kräver en ny struktur på följande sätt: — Lager
            betraktade vi som en tillgång (under andra hälften av 70-talet)
            —i dag ser vi lager som slöseri. Strävan i alla företag går mot
            att öka kapitalomsättningen och undvika att kapital är bundet
            i lager och förråd. Företag som Volvo strävar efter ett transportsystem
            där produkterna rullar direkt från sista stationen på produktionslinjen
            till marknaden. En Scandina- vian Link från Oslo till Hamburg
            skapar möjligheter för en enda stor anlöpningshamn i Europa med
            anknytning till de amerikanska rederiernas jordenruntlinjer. Gyllenhammars
            känslosamma yttranden om nordisk samhörighet kan komma att lösas
            upp i avgasmolnen efter långtradare på väg till en WorldLinkstyrd
            av amerikanska intressen. Den förre amerikanske utrikes- ministern
            Henry Kissinger har också sagt sig vilja bilda en Roundtable of
            Atlantic Industrialists för att förstärka banden mellan USA och
            Europa. Volvochefen beskrivs som den lämpligaste partnern för
            att starta en sådan Atlantenklubb.
          </p>
          <p>
            Mot. 1985/86 T260
          </p>
          <pb facs="riksdagen-motions-pdf/data/198586/mot_198586_t_260/mot_198586_t_260-004.pdf"/>
          <p>
            Om ScanLink byggs kommer 40 20 av parti- och styckegodset av
            nu sjöanknutna transporter att föras över till landtransporter,
            enligt en rapport från Göteborgs universitet. Många jobb i hamnarna
            kommer att försvinna och sjöfarten hotas på i första hand hamnarna
            på syd- och västkusten. I rapporten ”Missing Links” från den europeiska
            storfinansgruppen nämns även folkomflyttningar som viktiga förändringar
            i infrastrukturen. Medan regeringsrepresentanter i Sverige ömsom
            pläderar för, ömsom förnekar, att man över huvud taget engagerat
            sig i ScanLink-projektet kan vi konstatera att Gyllenhammars visioner
            riskerar att förverkligas utan att någon tagit ansvaret för att
            beräkna de totala miljömässiga eller samhällsekonomiska följderna
            av projektet.
          </p>
          <p>
            Konkreta objekt
          </p>
          <p>
            När P G Gyllenhammar presenterade sitt vägprojekt i London i
            december 1984 passade han på att ge regeringen en eloge för att
            den gett klarsignal för motorvägen i Halland, vilket sågs som
            ”ett steg i rätt riktning”. I bilaga 8 till budgetpropositionen
            presenteras aktuella delar av den nordiska handlingsplanen från
            Nordiska rådet. Två av tre sådana vägobjekt har redan påbörjats.
            Det tredje, motorvägen mellan Stenungsund och Uddevalla, har mött
            mycket starkt motstånd i Västsverige och av lokalbefolk- ningen.
            Beträffande sträckan St Höga-Uddevalla berörs framför allt Ljungs-
            kile i olika grad beroende på alternativ sträckning. Regeringens
            beslut att redan i januari 1985 uppdra åt vägverket att projektera
            ovannämnda motorväg togs i all hast i samband med att Volvos planer
            på etablering i Uddevalla offentliggjordes. Tanken är att vägbygget
            skall påbörjas redan 1987 för att tillfredsställa bilföretagets
            krav. Det trafikunderlag som normalt krävs för att motivera motorvägssatsning-
            ar är ca 15 000 fordon per dygn. Trafiken söder om Uddevalla är
            i dag mindre än hälften av detta. För sträckan fanns i vägverkets
            tidigare planer, dvs. före regeringens akuta ingripande, endast
            en serie åtgärdsförslag för att minska olycksriskerna. En sådan
            satsning har stark folklig förankring i motsats till motorvägsplanerna.
            Skillnaden kostnadsmässigt är anmärkningsvärd: enligt vägverkets
            tidigare prioritering skulle hela E 6-an norr om Göteborg kunna
            förbättras för 300 milj. kr., medan enbart de fyra mil motorväg
            som möter allt starkare motstånd nu beräknas till ca 1 miljard
            kronor. Oavsett vilket alternativ som väljs för sträckan St Höga-Uddevalla
            och även om motorvägsplanerna krymps ned till en motortrafikled,
            vilket nu nämnts av kommunikationsministern, handlar det om ett
            onödigt och dyrbart projekt för att tillgodose Gyllenhammargruppens
            intressen. Om en sådan satsning görs betyder det att den mycket
            starka folkliga opinionen körs över och att Bohuslän hotas av
            förödelse av hela samhällen, som t. ex. Ljungskile, alternativt
            att stora natur- och kulturvärden i skogsbygden går till spillo.
            Skogsdöden, i en redan hotad region, påskyndas av varje satsning
            som förutsätter en ökning av landsvägstrafiken. Med hänvisning
            till vpk:s syn på trafik- och transportpolitiken, vilken bygger
            på krav om resurshushållning, måste motorvägsbyggnationer ifråga-
          </p>
          <p>
            Mot. 1985/86 T260
          </p>
          <pb facs="riksdagen-motions-pdf/data/198586/mot_198586_t_260/mot_198586_t_260-005.pdf"/>
          <p>
            sättas. Vpk:s ställningstaganden i trafik-energi-miljöfrågor
            redovisas i andra motioner. Miljöfrågorna och förslag till lösning
            på de stora problem som finns är omöjliga att diskutera lösryckta
            ur sitt sammanhang. Med en transport- och trafikpolitik som utgår
            från ett samhällsekonomiskt perspektiv, där hänsy- nen till miljön
            och människornas behov är vägledande, hamnar man på kollisionskurs
            med ekonomiska maktgruppers visioner. Vpk:s alternativ med offensiva
            satsningar på spårbunden kollektiv- och godstrafik, kustsjö- fart,
            upprustning och utbyggnad av järnvägarna och en massiv satsning
            för att överföra tung trafik från landsväg till järnväg sammanfaller
            med miljörörel- sens och organisationen Motlänkens krav. I konsekvens
            med detta anser vpk att Västkust- och Bohusbanorna skall rustas
            upp för ökad kapacitet. När det gäller vägsträckan mellan Stenungsund
            och Uddevalla måse nämnas att motorvägen till för ett år sedan
            var helt oplanerad. Det brukar i övriga fall ta 10-15 år av noggrann
            planering innan en landsväg kan byggas. I budgetpropositionen
            återfinns nu det förslag som tillfredsställer ScanLink- idéerna
            och som är det dyraste bygget i vägverkets historia. Fackliga
            representanter liksom landets vägdirektörer förbluffas av de snabba
            ryck med vilka regeringen i olika sammanhang kört över vägverkets
            prioriteringsplaner. Verket fråntas sin auktoritet genom regeringens
            samar- bete med Volvo och Nordiska rådets nya roll som övernationellt
            organ. De förändringar som skett under det senaste året förändrar
            också den regionala balansen på ett drastiskt sätt. Anpassningen
            till storföretagens krav på supersnabba transporter leder till
            att nödvändiga vägsatsningar i t.ex. Norrlandsregionen fördröjs
            ytterligare. Vpk anser att E 6 bör rustas upp av trafiksäkerhetsskäl
            på här nämnda avsnitt. Öresundsbroprojektet är en idé som föddes
            långt innan industrimagnaterna lanserade sin nya strategi. Men
            den passar som hand i hanske med den reflektionslösa tillväxtfilosofi
            som presenterats. I likhet med övriga delar av Link-projektet
            plockas broförslaget fram än en gång som den stora arbets- skapande
            satsningen i en krisdrabbad region. När Uddevallaområdets innevånare
            chockades av beslutet om varvsned- läggningen användes löften
            om motorvägssatsningar för att blåsa under uppfattningen att jobb
            skall skapas till vilket pris som helst. När nu också Malmöregionens
            redan höga arbetslöshet ytterligare förvärras kommer starka krafter
            att verka för att broprojektet förverkligas genom att ett visst
            antal arbeten kan skapas på kort sikt. Efter åratals utredande
            om Öresundsförbindelserna har ännu ett förslag presenterats, vilket
            dock lyfts ut ur budgetpropositionen i avvaktan på en regeringsöverenskommelse
            med Danmark. Den senare förutsätter att folke- tinget först tar
            beslut om en fast förbindelse över Stora Bält. Något sådant beslut
            har ännu inte fattats. Även denna fråga ingår som ett delprojekt
            i Gyllenhammars länk.
          </p>
          <p>
            Mot. 1985/86 T260
          </p>
          <pb facs="riksdagen-motions-pdf/data/198586/mot_198586_t_260/mot_198586_t_260-006.pdf"/>
          <p>
            Nordiska Investeringsbanken
          </p>
          <p>
            Nordiska rådet har genom den antagna rekommendationen i Reykjavik
            om handlingsplan för ekonomisk utveckling och full sysselsättning
            överlåtit åt Ministerrådet att utreda frågan om en ny låneordning
            (UNI) inom Nordiska Investeringsbankens verksamhet. Den särskilda
            låneordning som därefter tillskapats innebär att Nordiska rådet
            från att ha fungerat som parlamentariskt rådgivande församling
            nu genom sambandet med Ministerrådet kan styra nationella investeringspro-
            jekt. Självfallet kan väginvesteringar göras med hjälp av en sådan
            nämnd låneordning, vilken nu också omnämns i budgetpropositionen.
            Men varför just till en motorväg som näringslivets mäktigaste
            män vill ha men som vägverket aldrig prioriterat? I budgetförslaget
            sägs dels att motorvägen mellan Stenungsund och Uddevalla beräknas
            till 300 miljoner mer än som angivits i Nordiska rådets handlingsplan,
            dels att det lån som skall finansiera motorvägen inte kommer att
            belasta statsbudgeten förrän på 1990-talet. På sikt måste trots
            allt festen till storfinansens ära betalas.
          </p>
          <p>
            Motståndet mot ScanLink
          </p>
          <p>
            På försommaren 1985 fanns ett organiserat motstånd mot planerna
            på ScanLink-projektet. På Svenska Naturskyddsföreningens årsmöte
            var det den stora frågan och liksom för Fältbiologerna, Miljöförbundet
            och regiona- la och lokala motståndsgrupper gällde det att informera
            om konsekvenserna för miljön. Flertalet protesterande rörelser
            har också pekat på en odemokra- tisk handläggning av vägplaneringen
            särskilt beträffande den kontroversiella vägsträckan i Bohuslän.
            Inom socialdemokratin finns också ett starkt motstånd mot förslagen
            om motorvägsbyggen, Öresundsbro och starkt ökad trafik. I det
            miljömanifest som Socialdemokratiska kvinnoförbundet, SSU, Broderskapsrörelsen
            och Unga Örnar antog sommaren 1985 finns en kraftig markering
            mot den trafik- och transportpolitiska inriktning som ScanLink
            företräder. På senare tid har också spänningar inom regeringskretsen
            i frågan om ScanLink antytts. En av regeringens miljöpolitiskt
            sakkunniga anser t. ex. att ”förslaget är otidsenligt ur miljösynpunkt”.
            Med hänvisning till kostnaderna har dessutom kommunikationsministern
            uttalat att motorvägen St Höga- Uddevalla kan komma att omprövas.
            I och med riksdagsbeslutet från den 18 december om miljöaspekter
            på landets vägpolitik har motståndarna till ScanLink och ökad
            bilism i storföre- tagens anda fått ytterligare stöd för sina
            krav.
          </p>
          <p>
            Riksdagsbeslutet den 18 december 1985
          </p>
          <p>
            Riksdagen beslutade i december förra året om skärpta krav för
            avgasrening för personbilar m.m. Riksdagen deklarerade att ökade
            transporter på järnvägen är av stor betydelse från miljösynpunkt.
            För första gången anläggs
          </p>
          <p>
            Mot. 1985/86 T260
          </p>
          <p>
            1
          </p>
          <pb facs="riksdagen-motions-pdf/data/198586/mot_198586_t_260/mot_198586_t_260-007.pdf"/>
          <p>
            dessutom viktiga miljöaspekter på vägpolitiken. Riksdagen har
            beslutat att förslag till stora resurskrävande motorvägssys- tem,
            vilkas syfte är att prioritera landsvägstrafiken, måste bli föremål
            för en omsorgsfull och kritisk prövning. Miljöaspekterna skall
            enligt samma beslut särskilt beaktas i vägplaneringen fram till
            1997. Med detta helt nya synsätt står det klart att varje etapp
            av ScanLink- projektet som innebär en ”prioritering av landsvägstrafiken”,
            typ motor- vägsbygget St Höga-Uddevalla, strider mot riksdagsbeslutet
            och måste dömas ut av miljöskäl. Detsamma måste gälla Öresundsbrosatsningar
            enligt vårt sätt att se.
          </p>
          <p>
            Volvomakt och övernationella förbund
          </p>
          <p>
            Gyllenhammar drömmer om motorvägar. En del tror att han ha någon
            slags världsförbättrande syften med sina visioner. Andra vet att
            han är bilförsälja- re. Det vore tjänstefel av honom att inte
            kräva satsningar på bilism. (Ur förbundstidningen HAMNARBETAREN)
            Under det senaste året har det bland socialdemokrater höjts röster
            för att få tillstånd en samhällspolitisk och ideologisk debatt
            om den nya typ av ekonomiska och politiska makteliter som växt
            fram i Sverige. Ett exempel är Olle Svennings bok Älska makten
            som pekar på de korporativistiska drag som finns genom allianser
            mellan män i toppositioner inom arbetarrörelsen — fackförbunden
            och socialdemokratin, samt näringslivet. Gyllenhammars väg är
            ett tillspetsat exempel på detta och sammanfaller helt med finansminis-
            terns planer för framtiden i Sverige, den s. k. tredje vägen.
            Den tredje vägen bär alltså korporativistiska drag. I kommentarerna
            till årets statsverkspro- position har det sagts att en borgerlig
            regering aldrig skulle ha vågat utmana arbetarrörelsen så som
            nu skett. Förspelet till och lanseringen av idén med Scandinavian
            Link-projektet är ett av de grövsta exemplen från Sverige av i
            dag på det odemokratiska spel som bedrivs över de förtroendevalda
            riksdagsledamöternas huvuden. Endast inom brödraskapet mellan
            representanter för topparna inom bilindustrin, regeringen, fackföreningsrörelsen
            och bankvärlden tillåts en diskussion om för folket avgörande
            frågor till dess att strategin anses så förankrad bland ett antal
            utvalda att massmedia kan lätta på förlåten. När massmedia presente-
            rar sin bild av spelet för folket, framställs storfinansens främsta
            företrädare som visionärer med känsla för landets och människornas
            behov. Gyllenham- mars handlingsinriktade strategi och samarbetsvilja
            visas upp som ett exempel på bärkraften i socialdemokratins snedvridna
            filosofi att det som är bra för Volvo är bra för löntagarna. P
            G Gyllenhammars olika uttalanden från välbesökta presskonferenser
            citeras i pressen som om ingen journalist kommit på tanken att
            kejsaren — doktor Gyllenhammar — framträtt utan kläder. Ingen
            TV-reporter har hittills vågat utropa några utmanande meningar
            om kejsarens nya kläder. Och ändå har företagsledaren enligt en
            rad citat i riksmassmedia bjudit på rikliga tillfällen. När den
            kapitalistiska profithungern dammas av kan det låta som följer
            ur Gyllenhammars mun:
          </p>
          <p>
            Själv tror jag att det finns ett stort intresse för Norden och
            vi genomför just nu en opinionsundersökning för att se om det
            är fallet. Scandinavian Link är inte bara ett rejält och handfast
            projekt — det är också symboliskt, det ska binda oss närmare varandra.
            Begreppet Norden har mindre med geografi och mer med känslor att
            göra. Det vore bra med en ny nordisk folkrörelse.
          </p>
          <p>
            Mot. 1985/86 T260
          </p>
          <p>
            12
          </p>
          <pb facs="riksdagen-motions-pdf/data/198586/mot_198586_t_260/mot_198586_t_260-008.pdf"/>
          <p>
            Medan Volvochefen framträder med ett falskt och uppblåst patos
            håller sig de nordiska statsministrarna blygsamt i bakgrunden
            trots att ministerrådet backat upp det forna Roundtable-förslaget
            i sin nordiska tappning. Vår egen finansminister, Kjell-Olof Feldt,
            har också visat upp en mer rättvisande framtoning än brodern Gyllenhammar
            då han rest runt i Europa för att sprida dennes visioner om ett
            nytt Europa i Thyssen- och Siemensbrödernas smak. Feldt var i
            dessa sammanhang uppfriskande öppenhjärtig i pressutskicken. Finansministerns
            gåpåaranda fungerade ända till dess att miljörörelsen började
            sätta sig in i och ifrågasätta Gyllenhammars och Feldts väg. Informationen
            från Svenska naturskyddsföreningen, Fältbiologerna, Miljö- förbundet
            och Motlänken om att ett nytt motorvägssystem skulle påskynda
            skogsdöd och naturskövling kom att leda till en propagandistisk
            helomvänd- ning inom regeringskretsen. På senhösten 1985 var motståndet
            mot Scan- Link-projektet så pass starkt att den nyvalde kommunikationsministern,
            Sven Hulterström, tillika ledamot i Volvos styrelse, helt frankt
            förnekade att regeringen någonsin diskuterat frågan — ja, att
            man inte ens haft anledning att göra det! Ministerrådets och Nordiska
            rådets roll när det gäller att försöka baxa Gyllenhammars projekt
            till seger är märkligt och strider såvitt vi vet mot dessa organs
            traditionella arbetsmetoder. Den som med ärliga syften värnar
            om ett ökat nordiskt parlamentariskt samarbete borde först och
            främst sträva efter att olika förslag får en folklig förankring
            i resp. land. När det gäller Scandinavian Link har en hel rad
            herrklubbar och klassamarbetsorgan byggts upp och använts för
            att få projektet i hamn. Det mest famösa skrytet över dessa lyckade
            satsningar har chefen för försvarets materielverk, Carl-Olof Ternryd,
            stått för. Ternryd, som tillsatts som ordförande i den s.k. styrgruppen
            för ScanLink, är också ordförande i Svenska vägföreningen, Bilindustriföreningen
            och dessutom styrelseledamot i byggkoncernen Skanska. Ternryd
            stoltserade i samband med ett jubileumsföredrag på Tekniska högskolan
            i Stockholm med sina insatser för ScanLink, vilka ansågs ha forcerats
            med hjälp av ”en blåslampa i rumpan på politikerna”. Vilka politiker,
            eller vilkas rumpor som utsatts för Ternryds behandling i denna
            första omgång i ”beslutsprocessen” ger sig självt: de mest offensiva
            häckarna på det svenska finansdepartementet.
          </p>
          <p>
            Hemställan
          </p>
          <p>
            Med hänvisning till vad i motionen anförts föreslås 1. att riksdagen
            under hänvisning till beslut med anledning av jordbruksutskottets
            betänkande 1985/86:11, i vad avser miljöaspekter som bör anläggas
            på vägpolitiken, som sin mening ger regeringen till känna att
            den utbyggnad av E 6 som går under namnet Scandinavian Link ej
            bör komma till stånd och att Västkust- och Bohusbanornas kapacitet
            utbyggs, 2. att riksdagen uttalar att en plan för upprustning
            av E 6 ur
          </p>
          <p>
            Mot. 1985/86 T260
          </p>
          <p>
            13
          </p>
          <pb facs="riksdagen-motions-pdf/data/198586/mot_198586_t_260/mot_198586_t_260-009.pdf"/>
          <p>
            trafiksäkerhetssynpunkt bör utarbetas och genomföras i enlighet
            med Mot. 1985/86 vad som anförs i motionan, T260 3. att riksdagen
            avslår proposition 1985/86:100, bil. 8, kommunika- tionsdepartementet,
            B 3, byggande av statliga vägar, i vad avser motorväg E 6 mellan
            Varberg och Långås i Hallands län, 4. att riksdagen hos regeringen
            begär förslag till en plan för bevarande och utbyggnad av transocean
            trafik och kustsjöfart.
          </p>
          <p>
            Stockholm i januari 1986
          </p>
          <p>
            Lars Werner (vpk) Bertil Måbrink (vpk) Nils Berndtson (vpk) Jörn
            Svensson (vpk) Inga Lantz (vpk) Viola Claesson (vpk)
          </p>
          <p>
            14
          </p>
        </div>
      </div>
    </body>
  </text>
</TEI>
