<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-CU-02610">
  <teiHeader>
    <fileDesc>
      <titleStmt>
        <title>Hyressättning</title>
        <author corresp="i-8voj19hLWTGJHkxNP79tRb">av Nooshi Dadgostar m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2610 av Nooshi Dadgostar m.fl. (V)</title>
          <idno type="rdwebb">H9022610</idno>
          <rs type="number">2610</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H9022610/text</ref>
          <ref type="dokument_url_html">http://data.riksdagen.se/dokument/H9022610</ref>
          <ref type="dokumentstatus_url_xml">http://data.riksdagen.se/dokumentstatus/H9022610</ref>
          <ref type="docx">http://data.riksdagen.se/fil/9A8D57D7-31A0-460E-AC20-DC12C943010F</ref>
          <ref type="pdf">http://data.riksdagen.se/fil/1AE4CAE0-DAF9-47E1-BDCD-C805A489BB63</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Malcolm Momodou Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LdrMwE6MwbLwKrRULefHkK" type="signed"/>
        <correspContext corresp="i-LdrMwE6MwbLwKrRULefHkK">
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-3YXCipudYA4N8ZNFk2PrxQ"/>
          <note type="signatory" corresp="i-Xte2hVf6qgEgJA6sWB1cDH"/>
        </correspContext>
        <correspAction type="submitted" xml:id="i-6ZMmH7tEtwWgSaQWMzkBpc">
          <date when="2021-10-04"/>
          <time when="10:29:20"/>
        </correspAction>
        <correspAction type="reviewed" xml:id="i-RpQnnrb4xixF2MorkTvr2D">
          <date when="2021-10-04"/>
          <time when="13:07:45"/>
        </correspAction>
        <correspAction type="referred" xml:id="i-7Wd7tc9RqP8aSR69zfvjqm">
          <date when="2021-10-14"/>
        </correspAction>
        <correspAction type="assigned" xml:id="i-UcNK3u1psehNJ6HwncaDHa">
          <date when="2022-10-05"/>
          <time when="12:57:05"/>
        </correspAction>
        <correspContext corresp="i-UcNK3u1psehNJ6HwncaDHa">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-YG7cHYrsXwvQJQhs1SPnAp"/>
        <correspContext corresp="i-YG7cHYrsXwvQJQhs1SPnAp">
          <ref type="uppgift">2021/22:CU5</ref>
          <ref type="ref_dok_id">H901CU5</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU5</ref>
          <ref type="ref_dok_titel">Hyresrätt m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:2610 av Nooshi Dadgostar m.fl. (V) Hyressättning</div>
      </div>
      <div type="motBody">
        <div type="motProposal" subtype="förslag">
          <head xml:id="i-BGREU6LFJHZyww2AvTVCDk">
            1 Förslag till riksdagsbeslut
          </head>
          <list style="ol">
            <item xml:id="i-6UNF5gyQgZojhNfEiFGjkp">
              Riksdagen ställer sig bakom det som anförs i motionen om att
              påtaglighetsrekvisitet bör tas bort och tillkännager detta för
              regeringen.
            </item>
            <item xml:id="i-5ZVfRbuupxWgnmKBbmREwD">
              Riksdagen ställer sig bakom det som anförs i motionen om att
              hyreslagen bör ändras så att överenskommelser mellan parterna
              om systematisering av hyran blir normerande i hyresnämndens bedömning
              och tillkännager detta för regeringen.
            </item>
            <item xml:id="i-3YpD4ozPJkyDWq6aFANrBm">
              Riksdagen ställer sig bakom det som anförs i motionen om att
              regeringen bör tillsätta en utredning med uppdrag att se över
              presumtionshyressystemets effekt på dels hyresnivåerna i nyproduktion,
              dels medborgarnas möjligheter att efterfråga nyproducerade hyresrätter
              och tillkännager detta för regeringen.
            </item>
            <item xml:id="i-GQcMtFCThEMGNDizob2PPw">
              Riksdagen ställer sig bakom det som anförs i motionen om att
              de nya regler kring tillval och frånval som genomförts mot bakgrund
              av proposition 2018/19:108 bör rivas upp och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-6XXrTRNwDkRkrZVhNieJuP">
            2 Värna den svenska modellen för hyressättning
          </head>
          <p xml:id="i-LrdPrhpf9YjSCiiiyokoKp">
            Den svenska modellen för hyressättning, med kollektivt förhandlade
            hyror som sätts utifrån bruksvärdesprincipen, är i ett internationellt
            perspektiv unik. Bruksvärdet är ett relativt mått där lägenhetens
            olika kvaliteter prissätts i förhållande till andra lägenheter.
            Målet med modellen är att skapa förutsättningar för en rimlig
            hyresutveckling som ger rättvisa hyror och trygghet för hyresgästerna.
          </p>
          <p xml:id="i-MZDxdyiybK65NaYiync79Q">
            Modellen har under lång tid kritiserats av högern för att bidra
            till lågt byggande och långa bostadsköer. Högern vill i stället
            se marknadshyror och en förändring av förhand­lingssystemet i
            syfte att begränsa Hyresgästföreningens möjligheter att tillvarata
            hyres­gästernas intressen.
          </p>
          <p xml:id="i-DqhM5s4nE36eB6dopyodNv">
            I den överenskommelse som träffades mellan Socialdemokraterna,
            Centerpartiet, Liberalerna och Miljöpartiet i januari 2019 fanns
            ett antal förslag som, om de hade genomförts, skulle ha gått högern
            till mötes. Enligt punkt 44 i överenskommelsen var planen att
            införa marknadshyror vid nyproduktion, något som på sikt skulle
            ha medfört högre hyror i hela hyresbeståndet och för alla de tre
            miljoner svenskar som i dag bor i hyresrätter.
          </p>
          <p xml:id="i-52boZ54brSCDoqbguXQE3P">
            Tack vare Vänsterpartiet och den enorma folkrörelse som landets
            hyresgäster mobiliserade under våren 2021 drog regeringen i juni
            tillbaka förslaget och utredningen ”Fri hyressättning vid nyproduktion”
            (SOU 2021:50).
          </p>
          <p xml:id="i-RdEm3FrphwzNwo4soRri1A">
            Av januariavtalets punkt som berör marknadshyror och/eller den
            svenska hyres­sättningsmodellen kvarstod efter sommaren utredningen
            ”Läge och kvalitet i hyres­sättningen” (SOU 2021:58) som presenterades
            av Hyreskommissionen i juli i år. Kommissionens uppdrag var att
            kartlägga och analysera hur hyresbostäders läge och kvalitet beaktas
            i förhållande till andra faktorer i hyressättningen och föreslå
            lämpliga åtgärder i de fall läge och kvalitet inte beaktas tillräckligt.
            Uppdraget avsåg hyressätt­ningen för det befintliga beståndet
            av hyresbostäder inom bruksvärdessystemet.
          </p>
          <p xml:id="i-VHa9QZSXgrS9L6zXhVeAC2">
            I utredningen föreslogs fem författningsändringar och det största
            utrymmet gavs åt statlig styrning över hyressättningen, genom
            en ny och utökad roll åt hyresnämnderna. Dessa föreslogs kunna
            underkänna hyror som satts i en förhandlingsöverenskommelse mellan
            parterna på hyresmarknaden – om hyresnämnden inte ansåg att hyran
            ”motsvarar lägenhetens bruksvärde”. En i allra högsta grad oönskad
            statlig inblandning i regler­ingen av hyrorna.
          </p>
          <p xml:id="i-HLC9ck1y8vDEKJ7kCaq2bH">
            Utredningens förslag kring bruksvärdesfrågan var ett problem.
            Ändringen som föreslogs skulle i stället för att lösa något ha
            skapat nya problem eftersom den inte korresponderar med hur bruksvärdessystemet
            är tänkt att tillämpas. Hyresnämnden ska vid en tvist fastställa
            skäligt hyresbelopp i syfte att värna hyresgästens besittningsskydd.
            Detta ska ske genom en hyresspärr som kopplas till vad andra hyresgäster
            betalar i hyra för lägenheter som har ett likvärdigt bruksvärde.
            Det är alltså inte prövningslägenhetens bruksvärde i sig som ska
            avgöra vilket hyresbelopp som är skäligt, såsom utredningen föreslog,
            utan vad andra hyresgäster betalar i hyra.
          </p>
          <p xml:id="i-4gK94LNbaxcAAiTMbEeCR3">
            Den 14 september 2021 meddelade Justitiedepartementet att man
            inte har för avsikt att gå vidare med denna utredning heller (Dagens
            Arena, 2021-09-14). Något Vänster­partiet självklart varmt välkomnar.
          </p>
          <p xml:id="i-TSVTK6PtSq2spjCZXhfnmj">
            Staten, genom hyresnämnderna, är enligt oss inte den bästa att
            avgöra vad som är tillräckligt genomslag för kvalitet och läge
            i hyressättningen. Staten bör inte lokalt bedöma hur hyresgäster
            värderar olika lägenheter och bruksvärdesfaktorer. Detta sköts
            bäst av de lokala förhandlingsparterna på hyresmarknaden. Betydelsen
            av läge och kvalitet och andra bruksvärdesfaktorer när hyrorna
            sätts ska även fortsättningsvis hanteras av hyresmarknadens parter
            i kollektiva förhandlingar. Där har man stora möjligheter att
            justera allt ovan utifrån lokala förutsättningar.
          </p>
          <p xml:id="i-XBvoBizKN5LshUpF4c71Zu">
            Vänsterpartiet välkomnar alltså att även denna utredning nu har
            dragits tillbaka, men vi ser överlag mycket allvarligt på de reformer
            av den svenska hyresmodellen som S‑MP-regeringen med stöd av Centerpartiet
            och Liberalerna haft för avsikt att genomföra.
          </p>
          <p xml:id="i-5mh4zUA6otN7DEQLpEEawP">
            Vänsterpartiet säger nej till marknadshyror i såväl nyproduktion
            som det befintliga beståndet. Vi anser att det arbete som parterna
            bedriver i form av s.k. systematisk hyressättning, som ju syftar
            till att uppnå en mer konsekvent och transparent hyres­struktur,
            är tillräckligt för att lägenheternas kvalitet och läge ska få
            tillräckligt stort genomslag i hyressättningen.
          </p>
          <head type="h2" xml:id="i-Qtx521UdxK1msDCb919ZYM">
            2.1 Ta bort påtaglighetsrekvisitet
          </head>
          <p xml:id="i-WvvqbFJzD9umCnBnrLb6Fe">
            Det s.k. påtaglighetsrekvisitet innebär att hyresnämnden vid
            en hyresprövning ska anse att en hyra är oskälig om den är ”påtagligt
            högre än hyran för lägenheter som är lik­värdiga”. Det har i praktiken
            lett till att de privata värdarna har kunnat ligga flera procentenheter
            högre än de allmännyttiga hyrorna vid jämförelseprövningar. Motivet
            för införandet av rekvisitet var att få en prisrörlighet på marknaden
            när allmännyttan hade en normerande roll. Så är inte längre fallet.
            Så länge de privata värdarnas hyror ingår i hyresnämndens jämförelsematerial
            är det naturligt att påtaglighetsrekvisitet också försvinner.
            Påtaglighetsrekvisitet bör tas bort. Detta bör riksdagen ställa
            sig bakom och ge regeringen till känna.
          </p>
          <head type="h2" xml:id="i-DdR1aQiKHhHBCWkWG88xX6">
            2.2 Ändringar i hyreslagen
          </head>
          <p xml:id="i-AYhGP3nApCtU1iYKKhVMvJ">
            Enligt hyreslagen ska hyran sättas efter en bostads bruksvärde.
            Det är parterna på hyresmarknaden som har fått förtroendet att
            i förhandlingar sköta hyressättningen. Innan lagen (2010:879)
            om allmännyttiga kommunala bostadsaktiebolag (den s.k. Allbolagen)
            trädde i kraft 2011 hade parterna allmännyttans hyresnormerande
            roll till sin hjälp. Det innebar att parterna vid en prövning
            av bruksvärdet för en lägenhet i hyres­nämnden endast kunde använda
            allmännyttiga lägenheter som jämförelsematerial. Eftersom allmännyttans
            hyror i sin tur var satta efter en självkostnadsprincip innebar
            det att bruksvärdet fick ett ankare i kostnaden för att driva
            ett allmännyttigt bostadsbolag.
          </p>
          <p xml:id="i-GvChDtiKrJ9D36oKa8BfQR">
            Med lagstiftningen från 2011 avskaffades självkostnadsprincipen
            och allmännyttans hyresnormerande roll. Hyror ska fortfarande
            sättas utifrån bruksvärdet, men parterna har inte längre något
            ankare att utgå från i sitt arbete. Det innebär att relationen
            mellan två fastigheter med skilda bruksvärden kan fastställas,
            men desto svårare är det för parterna att enas om vad det totala
            hyresuttaget ska vara. Detta har medfört en ökad konfliktnivå
            i hyresförhandlingarna sedan den nya lagens tillkomst samt ett
            ökat antal prövningar i hyresnämnden vid fastställande av bruksvärdeshyra
            efter genomförda standard­förbättringar.
          </p>
          <p xml:id="i-Ya29QGogTSsqKFqbGwKEZy">
            På många orter har någon form av s.k. systematiserad hyressättning
            genomförts. Det innebär i korthet att parterna kommer överens
            om poängsystem för olika bruksvärden för att sedermera skapa en
            mer konsekvent och transparent hyresstruktur. Redan i dag omfattas
            drygt hälften av lägenheterna i de allmännyttiga bostadsföretagen
            av någon form av systematisk hyressättning. Det finns på de allra
            flesta större orter såsom Göteborg, Västerås och Malmö. I Stockholm
            pågår sedan flera år arbetet med att systematisera hyressättningen
            i allmännyttans bestånd.
          </p>
          <p xml:id="i-QF9S9QTYxFJvqYQogN9CYQ">
            Med dessa lokala modeller för systematisk hyressättning tar hyresmarknadens
            parter ansvar för en hyressättning med bruksvärdet som grund.
            Man kvalitetssäkrar det bruksvärdessystem och förhandlingssystem
            som redan finns – ett sätt att motverka marknadshyror genom att
            ta udden av behovet.
          </p>
          <p xml:id="i-FcjguV75q2pSKftJKiJ4x2">
            Bruksvärdeshyror innebär att lika lägenheter ska ha lika hyra
            och att hyran ska spegla den generella hyresgästens allmänna värderingar,
            och med en transparent systematisering stärks legitimiteten för
            hyressättningssystemet. Så är tanken, och på många platser är
            det också så det fungerar redan i dag.
          </p>
          <p xml:id="i-7xbj7yCch1EwEfnwLZXqbo">
            Systematisering av hyresstrukturen är något som parterna på hyresmarknaden
            generellt är positiva till. Vi ser dock att hyreslagen i sin nuvarande
            utformning kan innebära hinder för att alla orter ska genomföra
            en systematisering av hyresstrukturen.
          </p>
          <p xml:id="i-CenAVa92Pn5psoBFxH47b7">
            För att en systematisering av hyresstrukturen på en ort ska genomföras
            måste parterna på hyresmarknaden enas om en rekommendation för
            fastighetsägarna på orten. Det måste därtill finnas incitament
            för båda parter att förhandla fram en sådan systema­tisering.
            Med dagens lagstiftning har enskilda fastighetsägare, exempelvis
            i lägen som betraktas som mindre attraktiva, inget intresse av
            att delta i en sådan uppgörelse. Flera sådana fastighetsägare
            kan med dagens lagstiftning allvarligt skada förutsättningarna
            för en systematisering genom att driva hyresärenden i hyresnämnden
            och få upp hyrorna högre än vad poängsystemet i systematiseringen
            skulle medge. Detta minskar i för­längningen incitamentet för
            varje enskild fastighetsägare att delta i en systematisering.
          </p>
          <p xml:id="i-8mGpMREQvSDQ3y5x3K11RJ">
            För att komma till rätta med detta föreslår Vänsterpartiet att
            uppgörelser mellan parterna om systematisering av hyresstrukturen
            på orten blir hyresnormerande. När avtal om systematisering tecknats
            av parterna ska poängsystemet utgöra bruksvärdet på orten och
            därmed utgöra vägledning för hyresnämndens bedömningar. Detta
            ska gälla oavsett om faktisk implementering av den nya hyresstrukturen
            har genomförts fullt ut eller ej.
          </p>
          <p xml:id="i-WkEHuaNrJwZS8wtbnxnKXM">
            Hyreslagen bör ändras så att överenskommelser mellan parterna
            om systematisering av hyran blir normerande i hyresnämndens bedömning.
            Detta bör riksdagen ställa sig bakom och ge regeringen till känna.
          </p>
          <head type="h2" xml:id="i-Ej4SwpCWTG3TbKvaEb1dwA">
            2.3 Utred presumtionshyrornas effekter
          </head>
          <p xml:id="i-BmgRjvr7aYSwxR4EAwAcE9">
            Sedan 2006 är det möjligt att träffa förhandlingsöverenskommelser
            om s.k. presum­tionshyra i nybyggda hyresbostäder. Det innebär
            att en hyra ska presumeras, antas, vara skälig om vissa kriterier
            uppfylls – utan att någon bruksvärdesjämförelse behöver göras.
          </p>
          <p xml:id="i-9R6BFrFRUehkQnoZBehP5E">
            Syftet är att förbättra förutsättningarna för att bygga hyresrätter
            genom att möjlig­göra en högre hyresnivå i nyproduktion än vad
            en bruksvärdesjämförelse skulle medge. Konkret innebär presumtionshyra
            att den fastighetsägare som överväger att göra en investering
            i ett nytt hus ska kunna räkna med att hyran kommer att ge kostnadstäckning
            och en rimlig vinst under 15 år. Samtidigt stängs möjligheten
            att använda lägenheter med dessa högre hyresnivåer som jämförelseobjekt
            vid en skälighetsprövning enligt bruksvärdesreglerna. Modellen
            med presumtionshyror i nyproduktion har setts över av en utredning.
            Syftet med översynen var att skapa bättre förutsättningar för
            att hyres­lägenheter byggs i de delar av landet där det råder
            bostadsbrist. Utredningen konstaterar att presumtionshyressystemet
            har skapat en tudelning av hyresmarknaden med högre hyror i delar
            av nyproduktionen och delvis lägre hyror i det övriga hyresrättsbeståndet.
            Utredningen innehåller dock ingen analys av vad detta har inneburit
            för medborgarnas möjligheter att efterfråga nyproducerade hyresrätter
            med presumtionshyra (SOU 2017:65).
          </p>
          <p xml:id="i-DHKPcfnvYqFCBTakkcxWSm">
            Enligt Hyresgästföreningen har den genomsnittliga nivån för de
            presumerade hyrorna, som omfattar cirka 75 procent av all nyproduktion,
            ökat med cirka 42 procent sedan 2007. Hyrorna i nyproduktionen
            ligger därmed i dag på hyresnivåer som inte längre kan efterfrågas
            av hushåll med normala inkomster. Statistik från SCB (2017) visar
            att 54 procent av hyreshushållen i dag inte längre har möjlighet
            att efterfråga en genomsnittligt prissatt hyresrätt i nyproduktion
            på 60 kvm. En rapport från region Stockholm, ”Efterfrågan på nya
            bostäder i Stockholmsregionen” (2020), visar också att långt över
            hälften av dem som bor i Storstockholm inte klarar kostnaderna
            för ny­producerade bostäder och därmed inte kan efterfråga dessa.
            Av samma rapport framgår att det är just hyresrätter som är mest
            efterfrågade i huvudstadsregionen och att byggandet av hyresrätter
            med hyror som folk faktiskt har råd med helt enkelt inte når upp
            till den efterfrågan som finns.
          </p>
          <p xml:id="i-9fZ6y2SyqfCRW12JGoThcn">
            Vänsterpartiet välkomnar den översyn av presumtionshyressystemet
            som gjordes i SOU 2017:65. Men mot bakgrund av att en så stor
            del av befolkningen inte har råd att efterfråga nyproducerade
            hyresrätter anser vi att systemet med presumtionshyror bör ses
            över på nytt, med fokus på medborgarnas möjligheter att efterfråga
            nyproducerade hyresrätter.
          </p>
          <p xml:id="i-9Bm3mFoqTDqUor6fKUgjvp">
            Regeringen bör tillsätta en utredning med uppdrag att se över
            presumtions­hyressystemets effekt på dels hyresnivåerna i nyproduktion,
            dels medborgarnas möjligheter att efterfråga nyproducerade hyresrätter.
            Detta bör riksdagen ställa sig bakom och ge regeringen till känna.
          </p>
          <head type="h1" xml:id="i-Wxqx9JMDiBQoNfc4nJpKuN">
            3 Tillval
          </head>
          <p xml:id="i-vnRQQ9dpKFsZTEmvqiZEX">
            I januariöverenskommelsen fanns, utöver de förslag som nämnts
            ovan, ett förslag om att ge hyresvärden och hyresgästen större
            frihet att komma överens om hur till- och frånval ska prissättas.
            Förslaget har drivits av Centerpartiet och Liberalerna under lång
            tid.
          </p>
          <p xml:id="i-VwzxY9GxHS9q6SVn1ad19M">
            Våren 2019 lade regeringen fram en proposition i linje med januariöverens­kommelsen
            (prop. 2018/19:108). I propositionen föreslogs en ny modell för
            avtal mellan hyresgäster och hyresvärdar om lägenhetens standard.
            Utgångspunkten var att parterna ska ha större frihet att komma
            överens om ersättning för att hyresvärdens ansvar för lägenhetens
            standard utökas eller minskas, s.k. tillval eller frånval. Förslaget
            skulle, enligt regeringen, bidra till att hyresgäster får en större
            valfrihet i fråga om utform­ningen av den egna bostaden. Riksdagen
            röstade ja till regeringens förslag och de nya reglerna började
            gälla den 2 oktober 2019.
          </p>
          <p xml:id="i-CtZPrN1HhVLPGXpKhJJpfk">
            Vänsterpartiet ser positivt på att hyresgäster får större inflytande
            över sitt boende. Hyresgästernas möjligheter att påverka lägenheternas
            kvalitet, utrustning och för­brukningskostnader bör stärkas. I
            likhet med Hyresgästföreningen ser vi dock flera problem med regeringens
            förslag så som det är utformat.
          </p>
          <p xml:id="i-WWdMYrsXdVwpg1ZPpGY6yQ">
            För det första finns det en stor risk att hyresgästen får betala
            dubbelt för de tillval som görs. Eftersom tillvalen höjer lägenhetens
            bruksvärde kan hyresvärden efter 10 år, med regeringens förslag,
            gå till hyresnämnden och begära att standardhöjningen ska räknas
            in i hyran – trots att hyresgästen sannolikt redan har betalat
            av hyresvärdens kostnader för att införskaffa och installera tillvalen.
            Detta innebär att hyresgästen, genom en hyreshöjning, får fortsätta
            att betala för något som kanske redan är avbetalat. Det är inte
            rimligt. Det måste finnas en rimlig avbetalning för de tillval
            som görs. Hyresgäster ska inte behöva betala två gånger för de
            tillval som man kommer överens med hyresvärden om. För det andra
            finns det i dag ingen enhetlighet kring vilka priser som ska gälla
            för olika tillval. Det förekommer att hyresvärdar och Hyresgästföreningen
            träffar överenskommelser om rekommenderat pris för olika tillval,
            s.k. prislistor. Sättet att ta betalt för tillval varierar dock
            mellan olika hyresvärdar och har förändrats över tid. Bristen
            på enhetlighet och systematik vad gäller prislistor för tillval
            kan bidra till stora prisskillnader, vilket drabbar hyresgästerna.
          </p>
          <p xml:id="i-QmCTUkoPuS7JitNGohgern">
            Sammanfattningsvis riskerar regeringens förslag att urholka såväl
            bruksvärdes­systemet som konsumentskyddet. Det kan Vänsterpartiet
            inte acceptera. Vi valde därför att avstyrka proposition 2018/19:108
            punkterna 1–5 (bet. 2018/19:CU18).
          </p>
          <p xml:id="i-6RMjiZyqtmiM9y9XhRHtPU">
            De nya reglerna kring tillval och frånval som genomförts mot
            bakgrund av proposition 2018/19:108 bör rivas upp. Detta bör riksdagen
            ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-YQVYGQJtZNeokoaHo3esT3">
              Nooshi Dadgostar (V)
            </item>
            <item xml:id="i-QZGt5SQ96yR9nkTV3bMGfw">
              Hanna Gunnarsson (V)
            </item>
            <item xml:id="i-X85nBaS1bxh28WcYKmwc7G">
              Tony Haddou (V)
            </item>
            <item xml:id="i-Qfy6zFirXr2HTxXDmi3UJd">
              Maj Karlsson (V)
            </item>
            <item xml:id="i-Nwkhi3KsZ3ERYTdVgVjnRs">
              Karin Rågsjö (V)
            </item>
            <item xml:id="i-CyxBisbZGHbZX5sWhR6PRz">
              Håkan Svenneling (V)
            </item>
            <item xml:id="i-3wj3aPNMrj2o8f2KC8AdDN">
              Jessica Wetterling (V)
            </item>
            <item xml:id="i-9TG6R1xXScQ5Kc5kpAkRav">
              Momodou Malcolm Jallow (V)
            </item>
          </list>
        </div>
      </div>
    </body>
  </text>
</TEI>
