<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--00209">
  <teiHeader>
    <fileDesc>
      <titleStmt>
        <title>med anledning av propositionen 1977/78:69 om ändring i 6 kap.  brottsbalken</title>
        <author>av Tore Nilsson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1977/78:69 om ändring i 6 kap.  brottsbalken</title>
          <idno type="rdwebb">G102209</idno>
          <rs type="number">209</rs>
          <ref type="dokument_url_text">http://data.riksdagen.se/dokument/G102209/text</ref>
          <ref type="dokument_url_html">http://data.riksdagen.se/dokument/G102209</ref>
          <ref type="dokumentstatus_url_xml">http://data.riksdagen.se/dokumentstatus/G102209</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JwrrNQarYf4sbAtWECPj6i</idno>
            <name>TORE NILSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9wnnPY21truUULN9JPW4eB" type="signed"/>
        <correspContext corresp="i-9wnnPY21truUULN9JPW4eB">
          <note type="signatory" corresp="i-JwrrNQarYf4sbAtWECPj6i"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__209/mot_197778__209-001.pdf"/>
      <fw xml:id="i-QuHFHzQQDTXZTVCo36VUW">
        Mot. 1977/78:209 2
      </fw>
      <div xml:id="i-GjgybwPcQp3avE93GypDEs" type="motHeader">
        <div xml:id="i-TnYsqamK8wDnxxpkU5PNiG" type="motTitle"/>
        <div xml:id="i-Ub8tu5PDn9FgRg4qB2Wm5e" type="motSubmissionInfo"/>
      </div>
      <div xml:id="i-133VdYs2cgFsDcdFSPP925" type="motBody">
        <div xml:id="i-EV7TeqRBHpkFr8Efo4Rw98">
          <p xml:id="i-VuDWALHm5SgQy4dp2eyQa5">
            Motion
          </p>
          <p xml:id="i-YPbUq1xpkGHoXpL5TLwkTb">
            1977/78:209
          </p>
          <p xml:id="i-EBGhr5KSixTX2aPq22Vv9x">
            av Tore Nilsson med anledning av propositionen 1977/78:69 om
            ändring i 6 kap. brottsbalken
          </p>
          <p xml:id="i-HuBGHvyRBxVavGFLKNS42G">
            Förslagets innebörd
          </p>
          <p xml:id="i-8XcbHs1AA4j6BwxT6agPzR">
            Det berörda lagrummet gäller åldersgränsen för homosexuella förbindel-
            ser. Det är bestämmelserna i paragraferna 4 och 8 om otukt med
            ungdom och förförelse av ungdom som enligt förslaget får ändrad
            lydelse så att ålders- gränserna blir desamma för homosexuella
            och heterosexuella förbindelser. Det är en mycket allvarlig ändring
            fastän den i propositionen framställs som självklar. Det betyder
            att den generella åldersgränsen för vuxnas homosex- uella umgänge
            med ungdom sänks från 18 till 15 år och att de särskilda åldersgränserna
            för homosexuellt umgänge med unga människor mot betalning eller
            under utnyttjande av deras beroendeställning sänks från 20 till
            18 år.
          </p>
          <p xml:id="i-SerdS2Qgiz9FExxbi4vdkt">
            Bakgrunden till den kristna synen i denna fråga
          </p>
          <p xml:id="i-9gz8xSwBnL8rWxCigLzUn2">
            Den kristna församlingens syn på könen, könslivet och samlivet
            mellan man och kvinna grundar sig på Bibeln. Eftersom församlingen
            tror Bibelns egen uppgift, att Bibeln är Guds ord, rättar den
            sig efter Den Heliga Skrift i allt. I Bibeln talas klarspråk i
            denna fråga:
          </p>
          <p xml:id="i-RrxwxMN68TVWxJS1HoWsYa">
            Du skall icke ligga hos en man såsom man ligger hos en kvinna;
            det är en styggelse. 3. Mos. 18:22 Detta bibelställe var normerande
            för Israels syn på homosexualiteten. Såsom ett gudsfolk tog det
            i akt vad Herren sagt, men även bland högtstående ”hedningar”
            (= folk — dvs. beteckning för andra folk än Israel, som betecknades
            med ”folket”) fanns vid denna tid och har sedan alltid funnits
            en etisk övertygelse och lära som på denna punkt i stort sett
            sammanföll med budet hos Moses. I alla tider har den kristna världen,
            som i överförd betydelse är Israel, betraktat detta bud som giltigt.
            Därtill har i nytestamentlig uppenbarelse tillfogats t. ex. det
            stycke i Romarbrevets första kapitel som visar att homosexualitet
            framför allt är en förvillelse och synd som människor drabbas
            av när man icke vill höra och lyda sanningen och därmed ta emot
            den kraft som evangeliet skänker:
          </p>
          <p xml:id="i-BK65tfawi1XPjG5T7zPaQU">
            Därför prisgav Gud dem i deras hjärtans begärelser åt orenhet,
            så att de med varandra skändade sina kroppar. De hade ju bytt
            bort Guds sanning mot lögn och tagit sig för att dyrka och tjäna
            det skapade framför Skaparen, honom som
          </p>
          <p xml:id="i-SBhqLSVKA29mxzVZiUyj8y">
            I Riksdagen 19771/78. 3 saml. Nr 209-212
          </p>
          <p xml:id="i-2GSA7pL2mttaQJApghoMgD">
            Mot. 1977/78 209-212
          </p>
          <pb facs="riksdagen-motions-pdf/data/197778/mot_197778__209/mot_197778__209-002.pdf"/>
          <p xml:id="i-9D5sV123ZBfYCxBzdAW2zP">
            är välsignad i evighet. Amen. För den skull gav Gud dem till
            pris åt skamliga lustar: deras kvinnor utbytte det naturliga umgänget
            mot ett onaturligt; sammalunda utbytte ock männen det naturliga
            umgänget med kvinnan och upptändes av lusta till varandra och
            bedrevo styggelse, man med man. Rom. 1:24 ff. Som exempel anför
            Bibeln tillståndet i Sodom, där homosexualiteten fått en skrämmande
            omfattning. Men den kristna tron känner också till räddningen
            från det som skadar och förnedrar människan på alla områden. Dels
            är tron och gudsfruktan en förebyggande kraft som när den får
            tillfälle att verka i barnets och ungdomens liv ger mening och
            hälsa och därmed skydd och ”immunitet” mot det onda, dels kan
            evangeliet och de andliga kraftkällorna läka, bota och befria.
          </p>
          <p xml:id="i-PX7PTefLNjjm5WJisKkqXu">
            Förförelse och moralnedbrytande verksamhet
          </p>
          <p xml:id="i-A2MWfg1nhm5gZNH2xz4z3v">
            Både då det gäller homosexualitet och annan mot den mänskliga
            integri- teten riktad negativ handling eller undervisning varnar
            Bibeln för förförelse. I synnerhet barn och unga har rätt till
            fostran och undervisning som främjar ett rikt liv, en sann mänsklig
            tillvaro, personlighetsutveckling och mognad. Den som genom ord
            eller åtbörder förför den unge begår en förbrytelse. Det är de
            vuxnas plikt, det är föräldrarnas och samhällets skyldighet att
            värna barnet för det som skadar dess integritet och mot otillbörligt
            närmande under de tidigaste och känsligaste åren. Att sexuellt
            utnyttja barn och ungdom är en straffbar handling, ungdomsprostitution
            är ovärdig ett kultursamhälle, i vilken form den än uppträder,
            homosexuell eller heterosexuell. Med rätta har svensk lagstiftning
            därför varit inriktad på att ge de unga skydd. Tyvärr har en uppluckring
            skett i vårt samhälle som kan få ödesdigra konsekvenser. Det är
            ovedersägligt att det finns läromedel och undervisning i skolan
            som strider både mot kristen människosyn, kristen etik och mot
            gällande lagstiftning. Bild, film och ljudband förekommer i sexualundervis-
            ningen med innehåll som djupt sårat kristna föräldrar och skadat
            barnet. I ett för tidigt skede ställs barnet i sammanhang och
            inför information som verkar nedbrytande på många sätt. Det finns
            lagstiftning mot den offentliga pornografin, men eleverna får
            del av information som är klart pornografisk och där homosexualiteten
            jämställs med heterosexualitet. Jag vänder mig mot denna utveckling
            i samhället och skolan. Det är ett tungt ansvar som faller på
            vår generation för uppluckringen av det på kristendom och sann
            humanism byggda etiska mönster och normsystem, som trots den brist
            fäl- lighet som alltid vidlåder allt mänskligt dock visat sig
            vara grunden för både den enskilda individens självförverkligande
            och det demokratiska samhällets
          </p>
          <p xml:id="i-Ucu3bP2zu13MzGbUQzv5Ux">
            uppbyggnad.
          </p>
          <pb facs="riksdagen-motions-pdf/data/197778/mot_197778__209/mot_197778__209-003.pdf"/>
          <fw xml:id="i-3LgogbnY1EAvL94SouKgKS">
            Mot. 1977/78:209 3
          </fw>
          <p xml:id="i-8c3skMBmtyUz4m4gu4nctt">
            Invändningar mot propositionen
          </p>
          <p xml:id="i-LcQTErjVygtc8pVvkzmpAU">
            Propositionen 1977/78:69 har lagts fram fastän direktiven från
            regeringen i februari 1977 till sexualbrottskommittén fastslår,
            att bestämmelserna om koppleri och förförelse av ungdom icke får
            ändras förrän den samtidigt tillsatta utredningen kartlagt prostitutionen.
            Propositionen föreslår en sänk- ning av åldersgränsen för homosexuell
            prostitution från 20 till 18 år. Redan av formella skäl måste
            därför propositionen avslås. Förslaget att sänka den generella
            åldersgränsen för vuxnas homosexuella umgänge med ungdom från
            18 till 15 år kan icke heller accepteras. Jag hänvisar här till
            remissyttrandet från medicinska fakulteten vid Uppsala universitet,
            som ifrågasätter sänkningen av åldersgränsen ”med tanke på den
            stora omställning avseende den sexuella identiteten som sker just
            i åldrarna mellan 14 och 16 år”. Den grund som propositionen bygger
            på i detta avsnitt är ett för knappt och ensidigt material. Det
            finns andra undersökningar som ger en mera mångfasetterad bild
            av förhållandena och som bl. a. visar att i denna tidiga och känsliga
            ålder vissa grupper kan utvecklas i både homo- och heterosexuell
            riktning och kan genom vuxnas förförelse drabbas av skador och
            få en homosexuell inriktning utan att från början varit disponerade
            därför. Det är också otillständigt att propositionen försöker
            jämställa vad som kallats ”den homosexuella familjen” med den
            vanliga. Det är en orimlighet. Det kommer att leda till att de
            homosexuella ytterligare fixeras i sitt sexuella beteende, i synnerhet
            som planerade lagändringar tycks syfta till att legalisera det
            homosexuella samlivet och göra det likställt med det heterosexuella
            på flera områden, bl. a. i fråga om arvsrätt, lag om ogift samboende
            och rätten att räknas som familjeförsörjare. Detta etablerande
            av ”den homosexuella familjen” strider mot hela den kristna samhällsbilden,
            den bibliska synen på människan som social varelse och hela den
            västerländska traditionen. Det är djupt tragiskt att de krafter
            som företräder en så negativ uppfattning fått ett sådant inflytande
            inom vårt folk, där trots allt den överväldigande merparten ännu
            torde hålla fast vid den tidigare övertygelsen, den på Bibeln
            grundade etiken.
          </p>
          <p xml:id="i-BAC7QuseAT2a22Rm9Qd3aj">
            En pessimistisk verklighetsuppfattning
          </p>
          <p xml:id="i-Pka6MiKxgivchwVSaqYktw">
            Allvarligt och anmärkningsvärt är också att propositionen tycks
            företräda den pessimistiska uppfattningen att homosexualitet är
            ”obotlig”. Det finns inga förslag till förebyggande åtgärder eller
            om rehabilitering, trots att det föreligger rapporter om behandling
            och terapi som lett till förändring av homosexuell inriktning,
            i vart fall när de behandlade själva blivit motiverade till förändringen.
            Jag hänvisar bl. a. till skriften ”Tro och psykisk hälsa” av Ruth
            Carter Stapleton. Det är angeläget att vi i vårt land får rehabiliteringscentra
            vid vilka läkare
          </p>
          <p xml:id="i-44ip2xTKPkqbRgX2SP2hbz">
            1" Riksdagen 19771/78. 3 saml. Nr 209-212
          </p>
          <pb facs="riksdagen-motions-pdf/data/197778/mot_197778__209/mot_197778__209-004.pdf"/>
          <fw xml:id="i-8K7Kq5u2cLbqJUPnYM3jj3">
            Mot. 1977/78:209
          </fw>
          <p xml:id="i-6K1XjuGYhETTitjfxDEPo3">
            och själavårdare kan bistå de homosexuella och dem som drabbats
            av skador och psykiska störningar. Propositionen nämner icke heller
            betydelsen av fostran och sann informa- tion till det uppväxande
            släktet. Den ger ett intryck av att vi i dag måste räkna med kristendomen
            som ett förgånget skede, den kristna tron verkningslös, evangelium
            och bön utan betydelse. Det är en djup pessimism som jag vänder
            mig emot. Det är de ansvarigas plikt att utforma ett nytt samhällssystem
            och skapa en annan codex än Bibeln och blottlägga nya kraftkällor
            för vårt folks etiska mognad och moraliska utveckling, om kristendomen
            är föråldrad och majoritetens formella medlemskap i kyrkan till
            intet förpliktande. För min del vägrar jag godkänna den syn på
            människan och samhället som förslaget om ändringen i brottsbalkens
            kap. 6 ger uttryck åt. Min övertygelse är att vårt folk alltfort
            vill bli kvar på en beprövad grund och att de allra flesta svenskar
            emotser en lagstiftning som främjar de ungas utveckling och mognad
            och ger dem behövligt stöd i en känslig ålder. Med hänvisning
            till det anförda hemställs att riksdagen avslår propositionen
            1977/78:69.
          </p>
          <p xml:id="i-Uy5wN6jCWTZhfE86TbTj4r">
            Stockholm den 15 december 1977 TORE NILSSON (m)
          </p>
        </div>
      </div>
    </body>
  </text>
</TEI>
