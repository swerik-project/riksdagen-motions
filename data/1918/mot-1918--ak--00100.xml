<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1918--ak--00100">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1918/mot_1918__ak__100/mot_1918__ak__100-001.pdf"/>
      <div xml:id="i-8mzeCTeum7Tw4JWvS5p47q" type="motHeader">
        <div xml:id="i-3Qz4mAfJvyZRbLXJyZqG2j" type="motTitle"/>
        <div xml:id="i-WPXq8en2hPwKw5hEtAVv6D" type="motSubmissionInfo"/>
      </div>
      <div xml:id="i-9N1w9Y8AQF39zrZyvNmVea" type="motBody">
        <div xml:id="i-7znoxxpcT4sft5bfx2NHE5">
          <p xml:id="i-4Y6mfcAcXBRkwMv3eYD9zJ">
            Motioner 1 Andra kammaren, Nr 100. 13
          </p>
          <p xml:id="i-8rQxpyKCeNyR1kcLKUqekC">
            Nr 100.
          </p>
          <p xml:id="i-PdaQeJTKfp9jSiyTP9tMd3">
            Av herr Molin, om skrivelse till Kungl. Maj:t angående utarbe-
            tande och framläggande för riksdagen av förslag till lag angående
            vintervägar å isen i allmän farled.
          </p>
          <p xml:id="i-MpS1Wx2svsG41PrJ3nfSUN">
            I den mån sjöfarten vintertiden genom isbrytning mer och mer
            all- mänt börjar äga rum, uppstå för skärgårdsbefolkningen de
            allra största svårigheter och kostnader för att ej bli alldeles
            avstängda från samfärdsel med fastlandet. Enligt vad undertecknad
            varit i tillfälle att inhämta, anse sig sjöfartsintresserade ej
            skyldiga att taga någon hänsyn till de svårig- heter, som drabba
            skärgårdsbefolkningen genom att isrännor öppenhållas i allmän
            farled. Varken kungl. förordningen den 30 december 1880 om allmän
            farled och kungl. förordningen av samma datum om jordägares rätt
            över vattnet på hans grund synes giva vid handen, att den skär-
            gårdsbefolkning, varom här är fråga, har någon laglig rätt att
            obehindrat begagna sina vintervägar. Visserligen lyder $ 7 i sistnämnda
            förordning så: » Allmän farled må ej genom uppdämning stängas,
            ej heller må eljest i och vid allmän farled byggnad göras eller
            åtgärd vidtagas, varigenom samfärdseln hindras eller leden kan
            försämras — — — —&gt;», men dessa föreskrifter hava tydligen endast
            avseende på sjötrafiken och icke på de vägar, som av ålder korsat
            dessa allmänna farleder vintertiden. Något stadgande till förmån
            för rätten att fritt och obehindrat komma fram isledes finnes
            ej heller vare sig i lagen den 23 oktober 1891 angående vägbhåll-
            ningsbesvärets utgörande på landet eller i lagen den 5 juli 1907
            om enskilda vägar på landet. Det är tydligt, att lagstiftning
            rörande vinter- vägarna å isen hittills ej ansetts behövlig. Då
            nu isbrytning i våra farleder börjar bli allmän och stora grupper
            medborgare därigenom ställas i olidliga svårigheter, är tiden
            inne, att den
          </p>
          <pb facs="riksdagen-motions-pdf/data/1918/mot_1918__ak__100/mot_1918__ak__100-002.pdf"/>
          <p xml:id="i-MxCQ65Wux9xWJToPfPVe6Q">
            14 Motioner 1 Andra kammaren, Nr 100.
          </p>
          <p xml:id="i-T5cGYVwKZNsozKxsD1HHAb">
            lagstiftning, som nu alldeles saknas rörande vintervägar å isen,
            äntligen kommer till stånd. Endast ett exempel, som bättre än
            vidlyftiga utläggningar visar nöd- vändigheten av att statsmakterna
            omedelbart ta sig frågan an, må anföras. Härförleden hände det
            sig, att posten till uppgående tåget från Veda å Härnösand— Sollefteå
            järnväg jämte ett tiotal passagerare, som ämnade sig till tåget
            vintervägen över Ångermanälven (Hornön—Veda), blevo hin- drade
            genom att Kramfors Aktiebolags isbrytare gick ner och bröt upp
            isrännan. Man må härvid ihågkomma, att vintertiden enda möjligheten
            för befolkningen, som bor på Ångermanälvens norra strand, att
            komma i för- bindelse med yttervärlden, är isvägen över Angermanälven.
            Att befolk- ningens urgamla rätt att trafikera Ångermanälven tvärs
            över är minst lika stor som ett sågverksaktiebolags rätt att trafikera
            samma älv längs efter lärer icke behöva närmare motiveras, ehuru
            den förstnämnda rätten sak- nar juridisk formulering, då däremot
            den senare rätten är tryggad och lagfäst. ” &gt; Det synes i första
            hand vara av behovet påkallat, att de vintervä- gar, som korsa
            allmän farled och som av ålder funnits till, av vederbö- rande
            Konungens befallningshavande jämlikt kungl. förordningen den 30
            december 1891 förklaras såsom allmänna vägar med föreskrifter
            om ord- nat underhåll. - Möjligt är att frågan, om vilkendera
            parten, de väghåll- ningsskyldiga eller de sjöfarande, som skola
            förpliktas bekosta broanord- ningar över isrännorna, kan avgöras
            på administrativ väg. &lt; 6 i kungliga förordningen den 30 december
            1880 om allmän farled synes möjliggöra detta. Intill dess ny lagstiftnig
            på området kan kunna komma till stånd, är denna utväg en tvingande
            nödvändighet. Då trafikerandet av vinter- vägarna å isen är ett
            samhällsintresse fullt jämställt med trafiken uti uppbrutna isrännor,
            torde vara rättvist att såväl de väghållningsskyldiga som de sjöfarande,
            intill dess förhållandena genom lagstiftning eller eljest bli
            ordnade, åläggas att bekosta broar över isrännorna. Förutom lagstiftning
            synes det mig även vara statens plikt att me- delst anslag bispringa
            trafikanterna, och har jag i annan motion till denna riksdag hemställt,
            att ett anslag för ändamålet ställes till Kungl. Maj:ts förfogande.
            På grund av det anförda yrkas,
          </p>
          <p xml:id="i-2mADokrLaE6dN3msXNigCQ">
            att riksdagen ville i skrivelse till Kungl. Maj:t anhålla, det
            Kungl. Maj:t täcktes skyndsamt låta ut-
          </p>
          <pb facs="riksdagen-motions-pdf/data/1918/mot_1918__ak__100/mot_1918__ak__100-003.pdf"/>
          <p xml:id="i-W1XDoSwm8QKvx3FmLvT1TH">
            Motioner 1 Andra kammaren, Nr 100. 15 arbeta och för riksdagen
            frumlägga förslag till lag an- gående vintervägar isledes 1 allmän
            farled, i vilken lag trafikanternas ömsesidiga rättigheter och
            skyldigheter vidkommande isrännors öppenhållande rättvist avväges.
            Stockholm den 25 januari 1918. Emil Molin.
          </p>
          <p xml:id="i-3N2ASjNPuAd2u6Lw27BwV2">
            I motionens syfte instämmer:
          </p>
          <p xml:id="i-EnL283EKg67otiq1zrqFaq">
            Petr. Bergström.
          </p>
          <pb facs="riksdagen-motions-pdf/data/1918/mot_1918__ak__100/mot_1918__ak__100-004.pdf"/>
        </div>
      </div>
    </body>
  </text>
</TEI>
