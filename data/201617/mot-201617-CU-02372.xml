<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-CU-02372">
  <teiHeader>
    <fileDesc>
      <titleStmt>
        <title>Sverigedemokratisk familjerättspolitik</title>
        <author corresp="i-9fmcZcGuiE51S4XGih65wn i-4up3MKHRwxhpoLfZgub9Fu">av Mikael Eskilandersson och Roger Hedlund (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:2372 av Mikael Eskilandersson och Roger Hedlund (båda SD)</title>
          <idno type="rdwebb">H4022372</idno>
          <rs type="number">2372</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H4022372/text</ref>
          <ref type="dokument_url_html">http://data.riksdagen.se/dokument/H4022372</ref>
          <ref type="dokumentstatus_url_xml">http://data.riksdagen.se/dokumentstatus/H4022372</ref>
          <ref type="docx">http://data.riksdagen.se/fil/1915976C-593C-4DD0-9BDF-B6685D728217</ref>
          <ref type="pdf">http://data.riksdagen.se/fil/4B8BBCF3-6E1E-4604-B66B-11B1BF111A48</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9fmcZcGuiE51S4XGih65wn</idno>
            <name>Mikael Eskilandersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4up3MKHRwxhpoLfZgub9Fu</idno>
            <name>Roger Hedlund</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-U2apaPRjkHanbYqrApNYvG" type="signed"/>
        <correspContext corresp="i-U2apaPRjkHanbYqrApNYvG">
          <note type="signatory" corresp="i-9fmcZcGuiE51S4XGih65wn"/>
          <note type="signatory" corresp="i-4up3MKHRwxhpoLfZgub9Fu"/>
        </correspContext>
        <correspAction xml:id="i-7KNq9TJUcBkLA5S9ibrFgA" type="submitted">
          <date when="2016-10-05"/>
          <time when="12:16:21"/>
        </correspAction>
        <correspAction xml:id="i-ShjxdSwo7u6zgV3Hkyg8pT" type="reviewed">
          <date when="2016-10-05"/>
          <time when="15:04:55"/>
        </correspAction>
        <correspAction xml:id="i-Jm8BqMMMD4Eno7zsHeGCbj" type="referred">
          <date when="2016-10-14"/>
        </correspAction>
        <correspAction xml:id="i-XHEzPFzUULzo8NCdRBJ8cG" type="assigned">
          <date when="2017-05-05"/>
          <time when="10:19:26"/>
        </correspAction>
        <correspContext corresp="i-XHEzPFzUULzo8NCdRBJ8cG">
          <ref type="assignedTo">Civilutskottet</ref>
        </correspContext>
        <correspAction xml:id="i-GrqctrheMrESq6b3dHdCtz" type="behandlas_i"/>
        <correspContext corresp="i-GrqctrheMrESq6b3dHdCtz">
          <ref type="uppgift">2016/17:KrU8</ref>
          <ref type="ref_dok_id">H401KrU8</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KrU8</ref>
          <ref type="ref_dok_titel">Kultur och fritid för barn och unga</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FpDzWq675rQGxdNYW5rjgd" type="behandlas_i"/>
        <correspContext corresp="i-FpDzWq675rQGxdNYW5rjgd">
          <ref type="uppgift">2016/17:SfU16</ref>
          <ref type="ref_dok_id">H401SfU16</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SfU16</ref>
          <ref type="ref_dok_titel">Anhöriginvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-T4pZWwqRn6fj11mzSBzwvY" type="behandlas_i"/>
        <correspContext corresp="i-T4pZWwqRn6fj11mzSBzwvY">
          <ref type="uppgift">2016/17:CU10</ref>
          <ref type="ref_dok_id">H401CU10</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU10</ref>
          <ref type="ref_dok_titel">Familjerätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8F89m2qqriQkLp7FBaNwXy" type="behandlas_i"/>
        <correspContext corresp="i-8F89m2qqriQkLp7FBaNwXy">
          <ref type="uppgift">2016/17:JuU16</ref>
          <ref type="ref_dok_id">H401JuU16</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU16</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QoAtpxTNSng4gTPYNWyjB6" type="motHeader">
        <div xml:id="i-HEYGVkMZmxay2WVNXtEDaM" type="motTitle">
          Motion till riksdagen 2016/17:2372 av Mikael Eskilandersson och
          Roger Hedlund (båda SD) Sverigedemokratisk familjerättspolitik
        </div>
      </div>
      <div xml:id="i-Udrw435zcViYDf84wSzHqU" type="motBody">
        <div xml:id="i-NrCEvVqiEoKpqNitcQG4hi" type="motProposal" subtype="förslag">
          <head xml:id="i-8o1Tdckiq7YiQMJYUsDTty">
            Förslag till riksdagsbeslut
          </head>
          <list xml:id="i-WsaRkeEiyRvnR76pQRKXrD" style="ol">
            <item xml:id="i-8fNmWvF1j9bDwz2VmUZnMB">
              Riksdagen ställer sig bakom det som anförs i motionen om att
              se över föräldrabalken i syfte att möjliggöra tidigare fastställande
              av faderskap och tillkännager detta för regeringen.
            </item>
            <item xml:id="i-8M41dNt23wAHy5j57eE6L7">
              Riksdagen ställer sig bakom det som anförs i motionen om att
              det bör fastställas som rutin inom mödravården att inleda processen
              för fastställande av faderskap i de fall föräldrarna ger sitt
              medgivande, och detta tillkännager riksdagen för regeringen.
            </item>
            <item xml:id="i-VrbVCACG4VaQKxEYaUcfEX">
              Riksdagen ställer sig bakom det som anförs i motionen om att
              en känd fader till barnet per automatik ska tillerkännas gemensam
              vårdnad och tillkännager detta för regeringen.
            </item>
            <item xml:id="i-ERCEd3m4MKFuTpCfciCvZt">
              Riksdagen ställer sig bakom det som anförs i motionen om att
              tvister kring vårdnad i första hand ska lösas genom medling, där
              målet är att föräldrarna enas kring en samförståndslösning, och
              detta tillkännager riksdagen för regeringen.
            </item>
            <item xml:id="i-Xb8mQnDKusYHj45Qyk1psG">
              Riksdagen ställer sig bakom det som anförs i motionen om att
              utreda barnperspektivet i rättsväsendet och om att delad vårdnad
              ska vara norm och tillkännager detta för regeringen.
            </item>
            <item xml:id="i-XCFa4EuA2CZGt6tzSHmkXk">
              Riksdagen ställer sig bakom det som anförs i motionen om att
              göra en utredning av nuvarande regelverk med syfte att möjliggöra
              för adoption mot vårdnadshavarens vilja i de fall särskilda förutsättningar
              råder och tillkännager detta för regeringen.
            </item>
            <item xml:id="i-X1MrKiDKi43ofCGBg8spkR">
              Riksdagen ställer sig bakom det som anförs i motionen om att
              införa en 24-årsregel efter dansk modell och tillkännager detta
              för regeringen.
            </item>
            <item xml:id="i-4dTwgnBJyfxtnWqJs4ifQF">
              Riksdagen ställer sig bakom det som anförs i motionen om att
              införa regelbundna undersökningar gällande ungas möjlighet att
              själva välja partner och tillkännager detta för regeringen.
            </item>
            <item xml:id="i-93CTxBskHy9cQM2C1S2TWQ">
              Riksdagen ställer sig bakom det som anförs i motionen om att
              undersöka och vid behov genomföra skärpningar av lagen för att
              förhindra tvångsäktenskap och tillkännager detta för regeringen.
            </item>
            <item xml:id="i-Bnu6Kom5yif6swnRDeQoXA">
              Riksdagen ställer sig bakom det som anförs i motionen om införandet
              av ett frivilligt testamentsregister och tillkännager detta för
              regeringen.
            </item>
          </list>
        </div>
        <div xml:id="i-ADBeAY29JkD4W7qf446z6y" type="motContent">
          <head xml:id="i-6UugadytRVnadCDLjPeprJ" type="h1">
            Inledning
          </head>
          <p xml:id="i-H2S5tL7FUArHwScah4P9Aq">
            Detta är Sverigedemokraternas familjerättspolitiska motion, som
            på många punkter är identisk med partiets större familjepolitiska
            motion. Skillnaden är att vi i denna motion har samlat de åtgärder
            och förslag inom vår familjepolitik som främst berör familjerättsområdet.
            Familjen med sin omhändertagande, kulturförmedlande och fostrande
            roll är samhällets viktigaste och mest grundläggande gemenskap.
            Starka och trygga familjer är en nödvändig förutsättning för harmoniska
            samhällsförhållanden. Politikens uppgift är att stötta familjerna
            utan att inkräkta på deras handlingsfrihet, men också att skapa
            starka skyddsnät och rycka ut till barnens stöd i de fall då föräldrarna
            sviker sitt ansvar eller då familjen av någon orsak faller sönder.
            Den centrala utgångspunkten för Sverigedemokraternas familjepolitik
            är att barnens bästa skall beaktas i alla situationer inom familjepolitikens
            område.
          </p>
          <head xml:id="i-GcHsj3FbTcxqPs5UbomeQE" type="h1">
            Fastställande av faderskap
          </head>
          <p xml:id="i-W7EygdUxk8ncCGq3XUiNUm">
            Så snart en graviditet är bekräftad är också den gravida av uppenbara
            skäl fastställd som barnets mor. Om hon har en make fastslås denne
            per automatik som far. Om hon är ogift måste dock faderskap fastställas
            genom en särskild registrering. Detta gäller även om de blivande
            föräldrarna är registrerade som sammanboende. Ett sådant fastställande
            av faderskap kan enligt nuvarande regelverk ske tidigast två månader
            innan barnet beräknas att födas. Detta medför bland annat en risk
            för formella komplikationer i de olyckliga fall då endera föräldern
            avlider innan faderskapet är fastställt. Det kan handla om arv
            som går förlorat, eller att barnet plötsligt står utan vårdnadshavare.
            I båda fall innebär det helt onödiga juridiska svårigheter i en
            situation som redan är djupt tragisk för alla inblandade. Därtill
            gäller att det för många föräldrapar upplevs såväl märkligt som
            frustrerande och i vissa fall hindrande att det som för dem är
            självklart, att de båda är blivande föräldrar, inte är formaliserat
            och därmed inte går att hänvisa till. Exempelvis skulle ett förslag
            som rätt för blivande fäder att ta ledigt för att närvara vid
            ultraljudsundersökning inte vara verksamt om faderskapet inte
            redan var fastställt. Sverigedemokraterna anser det rimligt att
            blivande föräldrar frivilligt bör kunna fastställa faderskapet
            så snart graviditeten konstaterats. Det är vår mening att det
            dessutom bör vara en rutinåtgärd att erbjuda hjälp med detta vid
            den första kontakten med mödravården. Idag görs normalt inga medicinska
            undersökningar av huruvida personen som utger sig för att vara
            pappa till barnet verkligen är den biologiska pappan, varför ett
            möjliggörande av tidigare registrering av faderskap inte skulle
            medföra någon förändring gällande säkerhet. Om föräldrarna är
            eniga gällande faderskap bör det helt enkelt gå att fastställa
            så tidigt som möjligt. Ett enigt utskott har tidigare påtalat
            behovet av att kunna registrera faderskap tidigare. Trots det
            har ingen förändring kommit till stånd. Därför väljer vi att åter
            påtala vikten av en förändring snarast. När det är genomfört bör
            också vårt nästkommande yrkande, om att fastställa som rutin inom
            mödravården att inleda processen om fastställande av faderskapet
            i de fall föräldrarna ger sitt medgivande, genomföras.
          </p>
          <head xml:id="i-KWGqTkSTfLfDDNnvyGXS9c" type="h1">
            Gemensam vårdnad som norm
          </head>
          <p xml:id="i-N3MuEVtHfzbcMAmV8r7WRa">
            Att barn ska ha rätt till båda föräldrarna borde vara en självklarhet.
            Trots arbetet med jämlikhet i familjen kvarstår moderns unika
            rätt att, i de fall föräldrarna inte är gifta, ensam avgöra om
            fadern till det gemensamma barnet ska få delad vårdnad. Detta
            innebär i vissa fall att barn riskerar att gå miste om sin far
            endast på grund av att detta är moderns vilja. Enligt vår mening
            brister skyddsnätet runt barnet och rätten till båda föräldrarna
            när modern ensam ges makten att avgöra om barnet ska tvingas avstå
            från umgänge med sin fader. Vi föreslår därför att gemensam vårdnad
            ska vara den naturliga utgångspunkten vid oenighet efter ett barns
            födelse. Då fadern till barnet är känd ska denne alltså automatiskt
            få gemensam vårdnad om barnet och eventuella andra vårdnadsförhållanden
            utredas i efterhand enligt samma regler som idag om det är motiverat.
            I dag får båda föräldrarna gemensam vårdnad automatiskt endast
            om de är gifta. Då familjestrukturerna idag ser annorlunda ut
            föds många barn utan att föräldrarna bor tillsammans och ännu
            fler utan att föräldrarna är gifta, varför en modernisering av
            lagstiftningen är påkallad. Gemensam vårdnad ska dock inte infalla
            om en av föräldrarna under graviditeten visat sig vara grovt olämplig
            som förälder.
          </p>
          <head xml:id="i-G6Sew3wzNoCT4JN6MYyAgN" type="h1">
            Medling vid separationer
          </head>
          <p xml:id="i-3a31wgo6kNQjtPrX7BWnFi">
            En separation kan vara en upprivande och svår tid för en familj,
            inte minst för barn. Vi ser en möjlighet att förbättra situationen
            för barn och slippa långa rättsprocesser genom att vårdnadshavarna
            får möjlighet till att komma överens genom medling i de fall intressekonflikter
            uppstår. Eftersom vi anser att vårdnaden av barn som norm ska
            vara delad mellan föräldrarna och vara det fram tills en domstol
            beslutat om något annat, så ska första insats innan en rättsprocess
            dras igång, vara att medling sker mellan vårdnadshavarna, för
            att försöka komma fram till en gemensam lösning för barnets bästa.
            Idag finns ett stort problem med långa kötider i de fall vårdnadstvisterna
            leder till
          </p>
          <p xml:id="i-Bpzg4uYY8zFmfwN4gMCabE">
            domstol. Beroende på antal sammanträden kan det ta upp till ett
            år innan ärendet är avgjort. En vårdnadstvist i domstol är tyvärr
            ofta en tärande process, och om vårdnadstvisten kan undvikas är
            det till gagn för både föräldrar och barn.
          </p>
          <head xml:id="i-GQ7SWggPd86nYstZ7PSCKt" type="h1">
            Ökad rättssäkerhet vid vårdnadstvister
          </head>
          <p xml:id="i-8arDUWDh91wkhkDQQaCArY">
            Vi är övertygade om att barn normalt blir tryggare och mår bättre
            av att ha kontakt med båda sina föräldrar. Om medling mellan föräldrarna
            misslyckas och en domstol avgör ärendet så är det barnets bästa
            som ska vara styrande och vi menar att barn mår bra av att ha
            två föräldrar om det är möjligt. Så länge det saknas skäl som
            rör barnets välmående att ta ifrån någon förälder vårdnaden så
            ska delad vårdnad vara norm. Idag dömer rättsväsendet mycket ofta
            till moderns favör i vårdnadstvister och det är problematiskt
            att så många barn mister rätten till sina pappa. I det enskilda
            fallet kan det givetvis finnas skäl till varför den ena föräldern
            anses så olämplig att det inte längre är bra för barnet att ha
            denna som vårdnadshavare. Sverigedemokraterna vill se över och
            utreda varför rättsväsendet i så stor utsträckning dömer till
            mammans favör med följden att barnet mister sin naturliga rätt
            till sin pappa. Med delad vårdnad som norm, blir den naturliga
            följden att domstolarna dömer till delad vårdnad i de fall där
            inte någon förälder är olämplig som vårdnadshavare.
          </p>
          <head xml:id="i-5C13f42faM5RJ48GmBtY6x" type="h1">
            Fosterhem och adoption mot föräldrars vilja
          </head>
          <p xml:id="i-UKhnbbkSxFTBK3Zf2a3qEd">
            Ibland uppmärksammas hjärtskärande berättelser och vittnesmål
            där barn far illa i sin hemmamiljö. Det kan exempelvis handla
            om barnmisshandel eller grov missbruksproblematik hos föräldrarna.
            I vissa fall kan då bedömningen göras att barnet får det bättre
            i ett familjehem. I Sverige bor idag ca 12 000 barn i någon form
            av familjehem, antingen långvarigt eller tillfälligt. I de fall
            familjehemsföräldrarna efter en längre tid önskar adoptera barnet
            finns idag ett mycket allvarligt hinder. Vårdnadshavarna måste,
            oavsett hur olämpliga de är som föräldrar, ge sitt samtycke. Socialstyrelsen
            presenterade 2014 en kartläggning över hur socialnämnderna uppmärksammar
            frågan om adoption. Utöver att detta alternativ förekom i relativ
            liten utsträckning så betonas också nämnt hinder som ett stort
            problem. Ser man till exempelvis vårt grannland Norge så finns
            idag möjligheten att ett barn kan bli adopterad av sina familjehemsföräldrar
            trots att vårdnadshavarna inte ger sitt samtycke till detta. Bland
            annat ska barnets föräldrar ha bedömts sakna förmåga att ge barnet
            den nödvändiga omsorgen som behövs och att barnet ska ha en sådan
            anknytning till familjehemsföräldrarna att det tar skada av en
            separation. Familjehemsföräldrarna ska även ha visat sig vara
            lämpliga att uppfostra barnet som sitt eget. Sverigedemokraternas
            inställning går i linje med hur regelverket ser ut i Norge. I
            vissa fall bör familjehemmet kunna adoptera barnet som sitt eget
            trots att de biologiska föräldrarna nekar till detta. Vi anser
            att alla barn ska kunna växa upp i en långsiktigt trygg och kärleksfull
            miljö. Ifall det visar sig att vårdnadshavarna inte kan säkerställa
            detta, exempelvis på grund av en allvarlig missbruksproblematik,
            ska barnet ha rätt till ett hem som kan uppfylla dessa grundläggande
            förutsättningar.
          </p>
          <head xml:id="i-zeobcpidBvNuR4rF6WZv5" type="h1">
            Tvångsäktenskap
          </head>
          <p xml:id="i-TvphWtxAzwFUmvdTVSZAdt">
            Att själv ha rätten att bestämma vem man ska gifta sig med är
            en grundläggande rättighet i Sverige. Trots det har vi på senare
            år kunnat se en utveckling där allt fler unga känner att de inte
            kan välja partner fritt. En undersökning från 2009 visade på att
            det kunde vara över 70 000 unga i Sverige som kände av begränsningar
            vad gäller val av partner, begränsningar som oftast kom från den
            närmaste familjens förväntningar eller krav. För att motverka
            detta vill vi införa den välfungerande 24-årsgräns som bl.a. Danmark
            infört, där båda parter måste vara över 24 år för att gifta sig
            och använda det som skäl för uppehållstillstånd i landet. Det
            blir enligt danska partier färre som utsätts för tvångsäktenskap
            för att ge släktingar eller vänner uppehållstillstånd i landet
            med denna regel.
          </p>
          <p xml:id="i-D2cXKz6FbUkpxaZud9BXv3">
            Några nyare siffror eller undersökningar än den utredning som
            Ungdomsstyrelsen gjorde 2009 är svårt att hitta. Det finns inga
            återkommande undersökningar som kan visa på hur läget förändras
            eller utvecklar sig. För oss är det dock viktigt att få grepp
            om situationen och att kunna sätta in åtgärder för att hindra
            att unga tvingas gifta sig med någon de inte själva valt. Därför
            vill vi ha återkommande undersökningar på området.
          </p>
          <p xml:id="i-T6N3CaC1JZQiXvEv6fTm8T">
            År 2014 infördes en lagskärpning med syfte att förhindra tvångsäktenskap.
            Efter ett års tid hade lagen inte lett till en enda fällande dom,
            trots att flera förundersökningar öppnats och vi vet att tvångsäktenskap
            knappast helt försvunnit. Det verkar dock som det finns en kunskapsbrist
            och eventuellt brist på rutiner för att hantera dessa ärenden.
            För att undvika att unga utsätts för tvångsäktenskap är det viktigt
            att lagen fungerar som tänkt. Därför vill vi tillsätta en utredning
            med syfte att se vad som kan göras för att skärpa lagen och förhindra
            tvångsäktenskap i Sverige.
          </p>
          <head xml:id="i-HMNKMtcrT7aJ2Va7cLbPQY" type="h1">
            Testamentsregister
          </head>
          <p xml:id="i-WGdAMkcCeBt7yhFVc93rDD">
            I Sverige saknas idag ett statligt nationellt register för testamente.
            Några privata alternativ finns, men dessa är då ofta knutna till
            någon begravningsbyrå eller till något företag som vill tjäna
            pengar på att förvara testamentet. Ett oberoende frivilligt register
            för testamente, borde vara att föredra. Detta frivilliga register
            ska vara till för att den enskilde ska kunna säkerställa att dennes
            testamente inte försvinner eller aldrig blir hittat.
          </p>
        </div>
        <div xml:id="i-A67qyYQVyyvJfhnh9unFVW" type="motSignatures">
          <list xml:id="i-KjApdzTe1mhhHcn1SxHWAz">
            <item xml:id="i-JcBa8fp5E7WbK7kV3kDaAJ">
              Mikael Eskilandersson (SD)
            </item>
            <item xml:id="i-LwJN4e7t5ENiLwexZ5xhYi">
              Roger Hedlund (SD)
            </item>
          </list>
        </div>
      </div>
    </body>
  </text>
</TEI>
