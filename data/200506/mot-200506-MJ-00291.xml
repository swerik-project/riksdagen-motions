<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_291/mot_200506_MJ_291-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ291 pnr: fp437
          </p>
          <p>
            Motion till riksdagen 2005/06:MJ291
          </p>
          <p>
            av Heli Berg m.fl. (fp)
          </p>
          <p>
            Kastrering av smågrisar
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att förbjuda kastrering av smågrisar utan bedövning.
          </p>
          <p>
            Motivering
          </p>
          <p>
            I Sverige kastreras ca 1, 6 miljoner smågrisar varje år rutinmässigt
            utan bedövning. Kastreringen utförs för att förhindra att en avvikande
            lukt, s.k. ornelukt utvecklas. Ornelukt förekommer endast hos
            vissa hangrisar och orsakas av förhöjda nivåer i fettet av framför
            allt två illaluktande substanser, skatol (som produceras av bakterier
            i tarmen) och androstenon (som syntetiseras i testiklarna). Kastreringen
            utförs regelmässigt på alla galtar trots att ornelukten endast
            märks av kött från cirka 1 96 av alla hangrisar, då köttet upphettas.
            Kastreringen går till så att grisen fixeras i en anordning så
            att bakdelen frigörs. Med en skalpell skärs huden igenom ovanför
            de under huden ytligt liggande testiklarna. Dessa dras ut och
            skärs loss. Såret sköljs med en desinficeringslösning varefter
            grisen släpps tillbaka till kullen. Ingreppet kan ta mindre än
            en minut med vana händer. I argumentationen mot att behöva bedöva
            grisen före ingreppet har angivits att griskultingens skrik och
            försök att komma undan mer är ett utslag av att den hålls fast
            än en konsekvens av smärta i samband med ingreppet. Forskning
            vid bl.a. Norges veterinärhögskola har visat att detta inte är
            fallet och att en bedövning före ingreppet innebär mindre smärta
            för grisen. Fram till att de är sju dygn gamla är det i Sverige
            tillåtet att kastrera utan bedövning. Samma regel gäller även
            inom EU, även om flera länder i Europa exempelvis England, Irland,
            Spanien och Portugal, regelmässigt ej kastrerar grisar. I Norge
            har man däremot sedan två år tillbaka förbjudit kastrering av
            smågrisar utan bedövning. Man har också fattat beslut om att ett
            totalt förbud mot kastrering ska gälla från och med år 2009.
          </p>
          <pb facs="riksdagen-motions-pdf/data/200506/mot_200506_MJ_291/mot_200506_MJ_291-0002.pdf"/>
          <p>
            2005/06:MJ291
          </p>
          <p>
            I en nyligen genomförd undersökning i Norge konstateras att de
            flesta grisproducenter nu har accepterat förbudet och tycker att
            den nya ordningen fungerar bra. Många tycker också att det är
            skönt att slippa kastrera smågrisarna själva, det är ett arbetsmoment
            som inte har upplevts som speciellt trevligt. Att anlita veterinär
            för kastreringen innebär en extrakostnad på ca 100 norska kronor
            per kull. En farhåga innan förbudet trädde i kraft var att grisarna
            skulle kastreras alldeles för sent. Men medelåldern ligger nu
            på 10 dagar vid ingreppet, bara en dag mer än tidigare. Det faktum
            att kastrering av smågris inte förekommer i alla länder, att bedövning
            före ingreppet är en etablerad teknik i Norge, att forskningen
            och avelsarbetet har kommit långt i att förebygga ornelukten samt
            att kastrering utan bedövning är förkastligt ur djurskyddssynpunkt
            är det nu dags för Sverige att förbjuda denna hantering. Detta
            bör riksdagen som sin mening ge regeringen till känna.
          </p>
          <p>
            Stockholm den 29 september 2005
          </p>
          <p>
            Heli Berg (fp) Solveig Hellquist (fp) Birgitta Ohlsson (fp)
          </p>
        </div>
      </div>
    </body>
  </text>
</TEI>
