<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UU-03205">
  <teiHeader>
    <fileDesc>
      <titleStmt>
        <title>Politik för handel och utveckling</title>
        <author corresp="i-9xarzmckV5SS8EyJPN5b3x">av Hans Wallmark m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3205 av Hans Wallmark m.fl. (M)</title>
          <idno type="rdwebb">H8023205</idno>
          <rs type="number">3205</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H8023205/text</ref>
          <ref type="dokument_url_html">http://data.riksdagen.se/dokument/H8023205</ref>
          <ref type="dokumentstatus_url_xml">http://data.riksdagen.se/dokumentstatus/H8023205</ref>
          <ref type="docx">http://data.riksdagen.se/fil/4220565C-75E2-4974-BC03-332B2F51F363</ref>
          <ref type="pdf">http://data.riksdagen.se/fil/874BC65C-3B97-4522-BFB3-B84BCCB90D03</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J6HemNwzcYVLs5m9EZ9Tmt</idno>
            <name>Hans Rothenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GJLL78ePjJhSXVWBYyRW8t</idno>
            <name>Margareta Cederfelt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-XKBEUKbavmqFvdi75cDrts</idno>
            <name>Magdalena Schröder</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-WwZzVPGhpXnyH5jyp86JB7</idno>
            <name>Boriana Åberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <name>Tobias Billström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-PyuBrn6sPrF8RQEvmB9xdP</idno>
            <name>Cecilia Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-TMBKCxFj2h6LkEEpYodyut</idno>
            <name>Jessika Roswall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3Grh8TCtLTMtZdMgN1X5RJ</idno>
            <name>Pål Jonson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-TsTGyGGtHpTAd2iegL9PQv" type="signed"/>
        <correspContext corresp="i-TsTGyGGtHpTAd2iegL9PQv">
          <note type="signatory" corresp="i-9xarzmckV5SS8EyJPN5b3x"/>
          <note type="signatory" corresp="i-J6HemNwzcYVLs5m9EZ9Tmt"/>
          <note type="signatory" corresp="i-GJLL78ePjJhSXVWBYyRW8t"/>
          <note type="signatory" corresp="i-XKBEUKbavmqFvdi75cDrts"/>
          <note type="signatory" corresp="i-WwZzVPGhpXnyH5jyp86JB7"/>
          <note type="signatory" corresp="i-KPGvtK4s6Zp3E6XH6vj18n"/>
          <note type="signatory" corresp="i-PyuBrn6sPrF8RQEvmB9xdP"/>
          <note type="signatory" corresp="i-TMBKCxFj2h6LkEEpYodyut"/>
          <note type="signatory" corresp="i-3Grh8TCtLTMtZdMgN1X5RJ"/>
        </correspContext>
        <correspAction xml:id="i-Au7wvxf1e8eXQC3mdtEBrp" type="submitted">
          <date when="2020-10-06"/>
          <time when="13:18:29"/>
        </correspAction>
        <correspAction xml:id="i-SoSrPw6qDEMox5MGVviTKJ" type="reviewed">
          <date when="2020-10-06"/>
          <time when="15:07:52"/>
        </correspAction>
        <correspAction xml:id="i-X1eSixZE8JN6vQUX6s8HPg" type="referred">
          <date when="2020-10-14"/>
        </correspAction>
        <correspAction xml:id="i-U8ChG8EB4iofnqYTVc1b3u" type="assigned">
          <date when="2021-09-21"/>
          <time when="09:32:08"/>
        </correspAction>
        <correspContext corresp="i-U8ChG8EB4iofnqYTVc1b3u">
          <ref type="assignedTo">Utrikesutskottet</ref>
        </correspContext>
        <correspAction xml:id="i-J6p5kZUz814zpWYABZypJm" type="behandlas_i"/>
        <correspContext corresp="i-J6p5kZUz814zpWYABZypJm">
          <ref type="uppgift">2020/21:UU2</ref>
          <ref type="ref_dok_id">H801UU2</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt utvecklingssamarbete</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GXV2TiQLLWaCPhxYneeP58" type="behandlas_i"/>
        <correspContext corresp="i-GXV2TiQLLWaCPhxYneeP58">
          <ref type="uppgift">2020/21:NU13</ref>
          <ref type="ref_dok_id">H801NU13</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU13</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TrCHDcQeWADXoPzeSfxyzY" type="behandlas_i"/>
        <correspContext corresp="i-TrCHDcQeWADXoPzeSfxyzY">
          <ref type="uppgift">2020/21:UU10</ref>
          <ref type="ref_dok_id">H801UU10</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UU10</ref>
          <ref type="ref_dok_titel">Verksamheten i Europeiska unionen under 2020</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EzXqwz3eFhoQ9CyeUeb72L" type="motHeader">
        <div xml:id="i-DrBvHkgUjzb1Nrv8wPJzb5" type="motTitle">
          Motion till riksdagen 2020/21:3205 av Hans Wallmark m.fl. (M)
          Politik för handel och utveckling
        </div>
      </div>
      <div xml:id="i-JLWGfE8epWijtLPq7hM5Fu" type="motBody">
        <div xml:id="i-GqfZ79ai4PFuMrX8QwckN" type="motProposal" subtype="förslag">
          <head xml:id="i-8AydicyxCWH4E1sUyVa4EK">
            Förslag till riksdagsbeslut
          </head>
          <list xml:id="i-52bWUdCxmyyyBKDUFvQT2m" style="ol">
            <item xml:id="i-A4tkHcVxEc3fFkhFdU5zcy">
              Riksdagen ställer sig bakom det som anförs i motionen om att
              Sveriges engagemang i världen ska präglas av en sammanhållen linje
              och tillkännager detta för regeringen.
            </item>
            <item xml:id="i-V12bz7DGcsRtrmmxevBDCH">
              Riksdagen ställer sig bakom det som anförs i motionen om att
              Sverige och EU ska vara drivande för regelefterlevnad i WTO och
              tillkännager detta för regeringen.
            </item>
            <item xml:id="i-8oBULv4f3mtecfay2dDexz">
              Riksdagen ställer sig bakom det som anförs i motionen om att
              värna den regelbaserade internationella handelsordningen och tillkännager
              detta för regeringen.
            </item>
            <item xml:id="i-85F98QzoDKm2n4ozkZPXDv">
              Riksdagen ställer sig bakom det som anförs i motionen om att
              EU ska vara drivande för att fler frihandelsavtal tecknas och
              tillkännager detta för regeringen.
            </item>
            <item xml:id="i-A5o3jtMNRuRueL2UjDu9Zh">
              Riksdagen ställer sig bakom det som anförs i motionen om att
              Sverige ska vara drivande för att EU solidariskt motverkar påtryckningar
              från Kina till följd av kinesiska investeringar, och detta tillkännager
              riksdagen för regeringen.
            </item>
            <item xml:id="i-MoS5jEvBFPx3sWL2MiUxg8">
              Riksdagen ställer sig bakom det som anförs i motionen om en inriktning
              av politiken från bistånd till handel (from aid to trade) och
              tillkännager detta för regeringen.
            </item>
            <item xml:id="i-V8j7cPCptYhKUAx8tPC5pE">
              Riksdagen ställer sig bakom det som anförs i motionen om att
              Sverige ska värna Agenda 2030:s roll som en tillväxtagenda och
              tillkännager detta för regeringen.
            </item>
            <item xml:id="i-EsPMWWTsFiNy5mRLJUVR3B">
              Riksdagen ställer sig bakom det som anförs i motionen om ett
              mer fokuserat bistånd och tillkännager detta för regeringen.
            </item>
            <item xml:id="i-GKJW95JtnRbgRarBeezfxb">
              Riksdagen ställer sig bakom det som anförs i motionen om att
              Sveriges bistånd i större utsträckning än i dag bör villkoras
              och tillkännager detta för regeringen.
            </item>
            <item xml:id="i-Cfo9eM4cznmXsFbmXBnTcx">
              Riksdagen ställer sig bakom det som anförs i motionen om att
              Sveriges stöd till multilaterala organisationer bör fokusera på
              ett fåtal organisationer för att stärka vår förmåga till styrning
              och kontroll och tillkännager detta för regeringen.
            </item>
            <item xml:id="i-MjuAGj4trv1yPSVB27EmSv">
              Riksdagen ställer sig bakom det som anförs i motionen om att
              utgiftsmålet för biståndet om 1 procent av BNI bör överges, sänkas
              och övergå till en fyraårig biståndsram och tillkännager detta
              för regeringen.
            </item>
            <item xml:id="i-NyQBpXoaNGDAcWWZx1YZF7">
              Riksdagen ställer sig bakom det som anförs i motionen om att
              säkerställa ett tillräckligt förvaltningsanslag för kvalitetssäkring,
              kontroll och uppföljning av bistånd och tillkännager detta för
              regeringen.
            </item>
          </list>
        </div>
        <div xml:id="i-FzeqnxzeJvMqYHzzAjfmTh" type="motContent">
          <head xml:id="i-NxckbyGXFkF7MXvejFNK9J" type="h1">
            Motivering
          </head>
          <p xml:id="i-CW5gEtH7Tpvs984GC2f5ft">
            Det svenska engagemanget i världen ska präglas av en sammanhållen
            linje som tar sin utgångspunkt i Sveriges intressen och värderingar.
            Marknadsekonomin, äganderätten och en fri handel utgör grunden
            för välstånd och utveckling. En utmaning för många fattiga människor
            i världen varav många livnär sig på jordbruk är den bristande
            accessen till den lokala marknaden, vilket är det som skapar välstånd.
          </p>
          <head xml:id="i-UcrovAGv6tz4MefR15oaxk" type="h2">
            Handel – från ord till handling
          </head>
          <p xml:id="i-N3qFVt2KS1naEidCjB7TZg">
            I grunden är frihandel den mest rättvisa handeln. Dock är fri
            ett relativt begrepp medan rättvisa är abstrakt. Frågan är om
            det finns något som på riktigt kan kallas rättvis handel då handel
            alltid innebär att två parter utifrån sina respektive förutsättningar
            finner en överenskommelse. Förutsättningarna i parternas relation
            behöver emellertid inte vara jämbördiga från början. Exempelvis
            kan säljaren, trots att denne besitter ett överskott på en vara,
            ta ut ett högre pris än annars varit fallet gentemot en köpare,
            vilken i sin tur är i svag ekonomisk belägenhet men i stort behov
            av den specifika varan. Parternas överens­kommelse om pris och
            leverans kan objektivt sett vara ”icke rättvis” men utifrån de
            givna förutsättningarna uppnås ändå en för båda parter acceptabel
            lösning. Rättvisan i handeln består i att båda parter kan avböja
            den andres bud inför så jämbördiga förutsätt­ningar som möjligt.
          </p>
          <p xml:id="i-UMGhMWVntUeNJWg3u3D6ap">
            Forskaren och författaren Yuval Noah Harari skriver i boken Sapiens
            om handelns väsen som en konsekvens av förtroende:
          </p>
          <p xml:id="i-6JGUVivhoLGyLE4sMZq6h9">
            Handel kan kanske framstå som en mycket pragmatisk verksamhet
            som inte behöver någon fiktiv grund. Men faktum är att inget annat
            djur än Sapiens idkar handel, och att alla handelsnätverk vi känner
            till bygger på fiktioner. Handel kan inte existera utan förtroende,
            och det är mycket svårt att lita på främlingar. Dagens globala
            handels­nätverk bygger på sådana fiktiva storheter som dollarn,
            Federal Reserve och andra totemiska varumärken. När två främlingar
            i ett stamsamhälle vill handla med varandra kommer de ofta att
            skapa förtroende genom att åberopa en gemensam gud, en mytisk
            förfader eller ett totemdjur.
          </p>
          <head xml:id="i-G4kKo4QALTLmMWBJ9RRy1z" type="h3">
            Regelbaserad handel
          </head>
          <p xml:id="i-Y1iLXYJnHQZi9bF6WFMwj5">
            Regelbaserat är rättvist och det måste också få kosta. Producentansvar
            är en självklarhet som måste kunna följas upp och efterlevas.
            För den absoluta merparten av internationellt verksamma företag
            är leveranskvalitet en hygienfaktor som det ligger i egenintresset
            att vårda. Corporate Social Responsibility (CSR) är det ansvar
            företag har för den påverkan man har i samhället där man verkar
            och är en process att integrera mänskliga rättigheter, miljö,
            socialt ansvar och anti-korruption i strategi och verksamhet.
            CSR kan i många fall också handla om att säkerställa att lagar
            efterlevs, till exempel i områden med svaga styr­system. Det finns
            också globala riktlinjer som ska godtas och efterföljas.
          </p>
          <p xml:id="i-PdQwzZHH9jAk7BYRL7LoMw">
            Fair trade är också free trade men det behövs regelverk. Allt
            för grava snedvridningar av globala handelsförutsättningar är
            en av de aspekter som det gemensamma arbetet inom Världshandelsorganisationen
            WTO har att hantera. Inte minst måste all koppling till statlig
            inblandning av handelspremisser vara transparenta. I diskussionen
            som råder kring den bristfälliga efterlevnaden av WTO:s regelsystem
            framförs röster för att orga­nisationens regelverk måste förändras.
            Det primära problemet är dock inte alltid brister i regelverket
            utan viljan att efterleva detsamma. Därför är en efterlevnads-codex
            inom WTO angelägen. Sverige och EU ska verka för ökad regelefterlevnad
            i WTO.
          </p>
          <p xml:id="i-ALxeEaVJ1YtXh2CC8A8mRG">
            Som moderater ser vi det som en plikt att försvara konsumentmakten.
            Framför allt handlar det om att konsumenter ska ha goda förutsättningar
            att göra informerade val. Det bästa sättet att tillgodose tillgången
            på varor går via marknadsekonomi som är det ekonomiska system
            som i störst utsträckning förutsätter frihet och respekterar mänsk­liga
            rättigheter.
          </p>
          <p xml:id="i-Bye8NvXvu25Y7TeRFDDLMi">
            Historiskt sett har handel normalt föregått demokrati och frihet.
            Några undantag från det axiomet finns där Chile har varit ett
            motsatt exempel. Därtill är det uppenbart att Kina, på mycket
            ont och på lite gott, har lärt sig av Sovjetunionens exempel att
            inte tillåta mänskliga rättigheter, demokrati och åsiktsfrihet
            innan man började röra sig mer mot marknadsekonomi.
          </p>
          <p xml:id="i-RDdeeULed6zRyY53P98WZv">
            Den regelstyrda internationella handelsordningen är viktig att
            värna om. WTO är till sin konstruktion rätt organisation att hantera
            de globala handelsstrukturerna. Grunden för att WTO skall kunna
            fungera baseras på att de ingående länderna respekterar och följer
            de överenskomna riktlinjerna. Denna följsamhet brister då länder,
            exempelvis Ryssland, på olika sätt agerar i strid med WTO:s regelverk.
            I efterhand kan konstateras att det var ett misstag att släppa
            in Kina i WTO, särskilt som Kina inte omfamnar marknadsekonomin
            fullt ut.
          </p>
          <head xml:id="i-UXXDMTmy3qYA7UTJ9xm8BD" type="h3">
            Handelskonflikter
          </head>
          <p xml:id="i-3nim8z1EXnesGH1ur2e4xS">
            Till skillnad från handelskrig, vilka oftast har sin upprinnelse
            i att man vill begränsa andra länders producenter att sälja sina
            varor på det egna landets marknad, används handelsbojkotter vanligtvis
            som påtryckning i syfte att uppnå politiska mål. Handels­bojkotter
            innebär att ett land eller en grupp av länder slutar köpa varor
            från ett visst land och är vid konflikter ett spektakulärt redskap
            som syftar till att påverka det landets politik genom de ekonomiska
            förluster som landet åsamkas genom bojkotten. Detta redskap bör
            dock användas med varsamhet. Rätt använt kan det bidra till att
            ge önskad effekt liksom det fel använt blir resultatlöst eller
            i värre fall späder på konfliktgraden. För att uppnå önskvärda
            mål är det av största värde att rätt åtgärder vidtas som riktar
            sig mot önskat objekt. Liksom vid sanktioner bör restriktioner
            vara av rätt kaliber utifrån omständigheterna och samtidigt verkställas
            samordnat och konsekvent liksom att på­följder mot allmänhet och
            tredje part i möjligaste mån skall undvikas.
          </p>
          <p xml:id="i-9jvRa9SZJA88akcCaeaL8A">
            Historiskt sett har handelsbojkotter varit lyckosamma av klart
            varierande grad. Som redskap för att försvaga och i slutändan
            få regimer att lämna ifrån sig makten är Syd­afrika det mest lyckosamma
            exemplet medan bojkotterna mot Iran och Nordkorea inte påverkat
            maktstrukturerna nämnvärt. Snarare har regimernas företrädare
            inför det egna folket kunnat peka på bojkotterna som exempel på
            de utomstående makternas ondska. Handelsbojkotter stater emellan
            är inte särskilt effektiva om styrkeförhållandena länder­na emellan
            är någorlunda jämbördig. Däremot kan bojkotter sprungna ur folkliga
            initia­tiv vara effektiva på kort sikt. Den konsumentdrivna köpbojkotten
            mot franska viner och livsmedel till följd av landets kärnvapenprover
            i Stilla havet 1995, gav kännbar effekt på landets export varvid
            man upphörde med den sortens tester redan året därpå.
          </p>
          <p xml:id="i-G2LJgaeviBdmahRFhApos4">
            Handelskrig handlar främst om att flytta tillgångar genom att
            sätta press på motpart­ens förmåga att utifrån handelns överenskomna
            spelregler kunna distribuera sina varor. Handel bygger på att
            den starkare och den svagare parten ändå finner en ömsesidig överenskommelse
            där båda vinner favörer, om än av olika grad. Ett handelskrig
            handlar inte om att uppnå överenskommelse utan att medelst begränsning
            av den andra partens möjlighet att kunna sälja sina produkter,
            tvinga densamme till uppgörelse. I en värld av komplexa leverantörskedjor
            blir det aldrig självklart vem som är vinnare. Snarare mer tydligt
            att förlorarna är desto fler och att det finns fler drabbade parter
            än som från början var avsikten. Att handelskrig är lätta att
            vinna är ett insiktslöst förhållningssätt. Handels­krig tenderar
            att begränsa handelns dynamik, och därför är det ytterst angeläget
            att värld­en återgår till en ordning där tullar, tariffer, kvoter
            och begränsande standarder undviks. Sverige skall i sin tradition
            som frihandelsnation motverka handelskonflikter såväl på ett övergripande
            plan som i praktisk handling genom internationella samarbeten
            såsom WTO. Däremot måste möjligheten att använda ekonomiska sanktioner
            kvarstå som ett utrikespolitiskt verktyg.
          </p>
          <head xml:id="i-RB1P5i76W7L9KCTk4bVEpU" type="h3">
            Fler frihandelsavtal genom EU
          </head>
          <p xml:id="i-XD4ZYPY5zCxu9rNU3csT8o">
            EU ska vara en ledande kraft för en mer frihandelsvänlig värld
            där en regelbaserad ordning respekteras och lika villkor råder.
            Det ligger i Sveriges intresse att unionen förmår att sluta fler
            frihandelsavtal, inte minst med likasinnade länder, till exempel
            nu senast avtalet med Kanada. Ett brett avtal ska eftersträvas
            mellan EU och USA. Det är av stor betydelse i värnandet av den
            transatlantiska länken.
          </p>
          <p xml:id="i-C2pgdd5FYYb9BdJEZfRLYp">
            EU:s framtida relation med Storbritannien ska präglas av öppenhet
            och smidighet. För medborgare och företag ska vardagen i så stor
            utsträckning som möjligt fortsätta som innan. Det är av stor betydelse
            att handelsförbindelserna värnas, vilket Sverige ska verka för
            i EU-kretsen.
          </p>
          <p xml:id="i-QkY1P3Tuvy4CqAWRc5vYss">
            Välstånd är den bästa grunden för att motverka onda krafter och
            oro. Vi moderater ser med fördel att handelsavtal kan åtföljas
            av samarbetsavtal som kan stärka gemen­samt arbete för att främja
            mänskliga rättigheter och bygga på gemensam respekt för internationella
            konventioner. I yttersta fall ska handelsförmåner kunna dras in.
          </p>
          <p xml:id="i-3Fuznk6efKjVcGEkjYUY8A">
            Handelsfrämjande är en komplex verksamhet. Tilltron till statliga
            insatser är på många håll anmärkningsvärt stor i Sverige. Som
            dörröppnare och vägledare kan organ som Business Sweden med flera
            göra nytta, dock är de inte avgörande för företags fram­gång i
            utlandet. För att skapa bättre kontinuitet och närmare koppling
            till Sveriges övriga aktiviteter i andra länder vore det av nytta
            att Business Swedens handelsfrämjande del kopplas närmare samman
            med de respektive ambassaderna varvid konsultverksamheten kvarstår
            inom Business Swedens nuvarande organisation.
          </p>
          <head xml:id="i-HBhiEmcqXNQ9zydjeziucE" type="h2">
            Investeringar
          </head>
          <p xml:id="i-MQXqDzZrhFGk3skV7TiJbU">
            En viktig del av handeln handlar inte bara om varuflöden och
            dess transfereringar. Väl så viktiga i sammanhanget är transnationella
            investeringar. Svenska företag bygger sin kon­kurrenskraft genom
            investeringar i andra länder och likaså sker motsvarande utländska
            investeringar i Sverige. Möjligheten att transparent kunna investera
            över gränserna ut­vecklar såväl den svenska som globala ekonomin.
            De senaste årens utveckling visar att det finns konsekvenser av
            transnationella investeringar som politiskt måste uppmärk­sammas.
          </p>
          <p xml:id="i-5kKqjoJ9uBtYWP7wc7XL5G">
            Investeringar kan utöver de rent ekonomiska aspekterna också
            göras för att skapa kontroll över andra länders samhällsfunktioner.
            Till exempel är det av stor vikt att direktinvesteringar i samhällsviktig
            svensk infrastruktur som kan skada svensk och europeisk säkerhet
            kontrolleras och ytterst kan stoppas. Sverige behöver snabbt få
            egen lagstiftning på plats.
          </p>
          <p xml:id="i-ADrPdfYJcjnXDiS1SKtqni">
            Sverige ska vara en öppen och dynamisk ekonomi som välkomnar
            investeringar. Utländska investeringar i svenska företag har varit,
            och kommer att vara, viktiga för att skapa arbetstillfällen och
            stärka svensk konkurrenskraft i en global ekonomi. Det är väsentligt
            att slå fast och understryka värdet och vikten av en fri och öppen
            ekonomi. Men det är lika viktigt att vitala tillgångar inte säljs
            ut och att olämpliga aktörer inte ges avgörande inflytande över
            svensk ekonomi och politik. Inte minst i spåren av corona­pandemin
            behöver Sverige ett regelverk som försvårar och förhindrar utländska
            investe­ringar som allvarligt skulle kunna hota nationella svenska
            intressen. Det kan handla om infrastruktur, energi eller företag
            med mycket hög innovativ förmåga. Det kan också vara fråga om
            att statsägda företag i centralstyrda länder vill köpa upp teknikföretag
            i framkant.
          </p>
          <p xml:id="i-XEwAg2PDvQGKiic3JKXfPX">
            Att kinesiska intressen har skaffat sig aktier och därmed inflytande
            i det i Sverige tidigare flitigt använda flygbolaget Norwegian
            har väckt både uppmärksamhet och kritik. Det skall understrykas
            att kinesiska investeringar inte helt ska avfärdas då det finns
            områden och sektorer lämpliga för samarbete. Men det gäller att
            vara tydlig. Det är inte alltid de mest kända, stora företagen
            som nödvändigtvis är de mest skyddsvärda. Oron bör även gälla
            de mindre och mellanstora företagen inom strategiska områden,
            exempelvis artificiell intelligens eller halvledarteknik, där
            främmande makt vill skaffa sig ett otillbörligt inflytande.
          </p>
          <p xml:id="i-WXsqatBb7SBCqUuHB15yu2">
            Sveriges lagstiftning på investeringsområdet ska i grunden vara
            liberal och tillåtande. Dock måste den vara föremål för kontinuerlig
            uppmärksamhet och raskt kunna justeras utifrån perspektivet att
            värna om svenska nationella och ekonomiska intressen.
          </p>
          <p xml:id="i-AdsPk527U7Ga6PMzxsGEZ">
            Flera EU-länder blir alltmer beroende av Kina, och på många håll
            har en växande kinesisk ekonomi och kinesiska investeringar varit
            välkomna i en tid när Europa genom­gått en finanskris och en period
            av låg tillväxt. År 2012 etablerades ett mer formellt samarbete,
            numera känt som ”17 + 1 Belt and Road Initiative” mellan Kina
            och länder i Central- och Östeuropa. Elva av de europeiska länderna
            i samarbetet är EU-medlemmar. När enskilda medlemsländer blir
            alltmer beroende av Kina riskerar dock möjligheten till EU-gemensamma
            ageranden att försvåras. Det är därför av stor betydelse att EU
            solida­riskt motverkar påtryckningar, liksom påverkansoperationer
            och angrepp, mot enskilda medlemsstater som på egen hand svårligen
            kan hantera relationen till Peking.
          </p>
          <p xml:id="i-9SMndky4ejpi3Mpp9rzJJE">
            Den nya sidenvägen (Belt and Road Initiative, BRI) sträcker sig
            ända från Kina till Europa och är kanske det mest iögonfallande
            exemplet på kinesiska investeringar utom­lands. Att Kina investerar
            i andra länder har givetvis ett flertal positiva effekter vad
            gäller utveckling och handel men innebär onekligen också ett antal
            stora utmaningar. Det gäller inte minst att ett auktoritärt land
            försöker forma internationella normer samt stärker sitt politiska
            inflytande. Därtill uppstår utmaningar relaterade till kinesisk
            indu­striell överkapacitet.
          </p>
          <head xml:id="i-LYshxh5E9FY87yoxjeYVr6" type="h2">
            Att gå från bistånd till handel
          </head>
          <p xml:id="i-PdRi5QvJinEWpkd58zrJmz">
            Det är inte bistånd som driver utveckling. Det är ekonomisk tillväxt
            som utgör den viktigaste kraften för att skapa hållbart välstånd
            för människor. Enskilda människor med idéer och som vågar på att
            förverkliga sina drömmar gör världen bättre. Vad gäller Sveriges
            traditionella biståndspolitik måste fokuset därför alltid vara
            att gå från bistånd till handel (from aid to trade). Visionen
            för politiken måste vara att det traditionella biståndet en dag
            ska upphöra.
          </p>
          <p xml:id="i-MJuJwPypQYHjDqrvBKFPEJ">
            Traditionellt utvecklingsbistånd ska inte förväxlas med internationellt
            samarbete. Coronapandemin har aktualiserat behovet av global samverkan.
            Pandemier såväl som klimatförändringar måste hanteras gemensamt.
            I krisens spår blir det än viktigare att värna våra normer och
            standarder för global samverkan. Det gäller i allt från handels­systemet
            till att stå upp för folkrätten och de mänskliga rättigheterna.
            Lika viktigt är det att snabbt kunna bistå med hjälp och stöd
            i händelse av krig, konflikt eller katastrof, det som brukar kallas
            för humanitärt bistånd eller katastrofbistånd.
          </p>
          <p xml:id="i-Rt9Gpsak7BC4WqeG1nWxYg">
            Samtidigt måste det traditionella utvecklingsbiståndet präglas
            av hjälp till självhjälp, och det innebär därför också till sin
            natur att det en dag måste ta slut.
          </p>
          <p xml:id="i-PYAhoR9HGxj5pEPPb2XKea">
            Agenda 2030 är i mångt och mycket en tillväxtagenda. Den tydliggör
            tillväxtens centrala betydelse för att nå de 17 globala målen
            om att bekämpa fattigdom och hunger, att säkerställa en god utbildning
            för alla och att främja fredliga samhällen. Bland flera av delmålen
            i agendan tydliggörs ett viktigt fokus på tillväxt i de fattigaste
            länderna och att småskaligt jordbruk ska förmå skala upp sin produktion.
            Det blir i Agenda 2030 tydligt hur en politik med fokus på tillväxt
            är centralt för att kunna lyfta människor ur fattigdom.
          </p>
          <p xml:id="i-Qwguorsns9vMgmMWVWyNvy">
            193 länder har gemensamt kommit överens om målen i Agenda 2030
            och förbundit sig att tillsammans, och var för sig, arbeta för
            att nå målen. Att ha fokus på Agenda 2030:s genomförande i det
            traditionella utvecklingsbiståndet är därför viktigt, och det
            traditionella utvecklingsbiståndet, så som vi känner det idag,
            kommer efter genom­förandet av Agenda 2030 att ha spelat ut sin
            roll.
          </p>
          <p xml:id="i-2nQ3g9pLxmd2iUy2PDqkVh">
            Det är i sammanhanget viktigt att konstatera att svenska företag
            spelar en central roll i arbetet med att nå de globala målen.
            Framgångsrika vaccin, innovativa lösningar för klimatet och smarta
            digitala lösningar för sjukvården skapas av privata företag.
          </p>
          <p xml:id="i-2vmVzCFEZMSQiVuora1akk">
            Forskning visar att den ekonomiska tillväxten till ytterst liten
            del är biståndets förtjänst. Istället skapas utveckling av allt
            bredare ekonomier där jordbrukets roll krymper och andra samhällssektorer
            växer. Jobb skapas till 90 procent inom den privata sektorn, varav
            80 procent i små eller medelstora företag. Åtgärder för att främja
            ekonomisk tillväxt, internationell handel och förbättrat företagsklimat
            är helt avgörande för att nå biståndspolitikens mål: att utrota
            fattigdom och förtryck.
          </p>
          <p xml:id="i-WZYmckzW9dZnNt7hGMdB3u">
            När det kommer till utvecklingssamarbete är därför Swedfunds
            verksamhet ett posi­tivt exempel på hur vi kan främja tillväxt
            i utvecklingsländer. Swedfunds uppdrag är att bekämpa fattigdom
            genom att investera i hållbara företag.
          </p>
          <p xml:id="i-Y7NPwPfLyzoarUsJ9cHi4L">
            För att nå ett biståndsoberoende och gå från bistånd till handel
            krävs ett reformerat bistånd och en förmåga till nyfikenhet, nytänkande
            och innovation. Utöver den tydliga målsättningen om att gå från
            bistånd till handel föreslår Moderaterna en ny budgeter­ingsprincip
            för biståndet, ett mer fokuserat bistånd, att en större andel
            av biståndet bör fokuseras mot katastrofbistånd liksom mer kontroll
            och uppföljning av biståndet.
          </p>
          <head xml:id="i-Ybecs5c68uugSPXDPixgF8" type="h2">
            Att sammanhållet värna Sveriges intressen
          </head>
          <p xml:id="i-8ziRhfH47iMqkSjvTH3BZM">
            Lika viktigt som det är att konstatera att det traditionella
            biståndet ska präglas av en vision att en dag upphöra, lika viktigt
            är det att konstatera att svensk biståndspolitik är en del av
            svensk utrikespolitik och därför måste ligga i linje med svenska
            intressen.
          </p>
          <p xml:id="i-HmnPz9txR9iDYwpFPNz4jc">
            Från Moderaternas sida är det självklart att det svenska engagemang
            i världen ska ses som en helhet. Vad gäller utvecklingsbistånd
            ska vi ge stöd till den typen av projekt som ligger i linje med
            svenska värderingar. Kontrollen måste vara mycket god – inga svenska
            skattemedel ska försvinna i korruption eller hamna i fickorna
            på odemokratiska ledare som inte respekterar rättsstatens principer,
            demokrati eller mänskliga rättigheter.
          </p>
          <p xml:id="i-DYbDq3khp1azUnUGukgTE8">
            Det är också viktigt att ställa storleken på biståndet mot de
            behov som finns i Sverige. Biståndsbudgeten har till följd av
            målet om att 1 procent av BNI ska läggas på bistånd tredubblats
            på 20 år. Sverige ska vara med och ta ansvar i en svår värld,
            men att som idag lägga dubbelt så mycket på internationellt bistånd
            som på Polismyndigheten är en felaktig prioritering. Sveriges
            statsbudget är inte oändlig och det är väsentligt att säkerställa
            att de insatser som finansieras genom svenskt bistånd leder till
            resultat.
          </p>
          <p xml:id="i-LTD4NLdSXUE915AJfis6DB">
            Det är vidare betydelsefullt att i större utsträckning villkora
            biståndet. Det är i dag en omfattande utmaning att vissa länder
            inte tar emot egna medborgare som blivit utvisade från Sverige.
            Länder som genom sitt agerande bidrar till att skapa problem i
            Sverige bör inte motta svenskt bistånd.
          </p>
          <p xml:id="i-2k6z2t4WvXVZgFJJmmX4rR">
            Det finns regler om vad som får räknas som bistånd och inte,
            dessa regler fastslås av biståndskommittén OECD-DAC. Enligt regelverket
            får vissa kostnader kopplade till flyktingmottagande klassas som
            bistånd. Det gäller bland annat kostnader för frivilligt återvändande
            av asylsökande. Sverige har tidigare använt medel ur biståndsbudgeten
            för frivilligt återvändande av flyktingar men från och med höständringsbudget
            för 2016 ingår inte längre dessa kostnader i den svenska biståndsramen.
            Moderaterna anser att dessa kostnader bör ingå i biståndsramen
            och att Sverige bör driva på för förändrade regler så att fler
            kostnader som i dag inte kan klassas som bistånd kan göra det.
          </p>
          <head xml:id="i-KdDUYnkGcRhkymZPJ8RobY" type="h2">
            Utrikespolititikens många verktyg
          </head>
          <p xml:id="i-2YW3EQFdmPqXo8hBxHVRE7">
            Det är viktigt att konstatera att det traditionella biståndet
            endast är ett verktyg av många för att bekämpa fattigdom och förtryck.
            Sverige är och ska vara en stark röst i världen för mänskliga
            rättigheter, jämställdhet, demokrati och rättsstatens principer.
            Det finns många sätt, utöver det traditionella biståndet, för
            Sverige att försvara och främja våra värderingar och principer
            i utlandet.
          </p>
          <p xml:id="i-Ph12N3dVb1YUYg9igdoK2d">
            Vi ser i dag hur andra stater, med intressen och värderingar
            som skiljer sig från våra, försöker stärka sitt globala inflytande.
            Dels skapas nya multilaterala samarbeten utanför de etablerade
            organisationerna, dels ökar auktoritära stater sitt engagemang
            i olika FN-organ.
          </p>
          <p xml:id="i-UjyovSEyxdcKPe7zzzttqk">
            Utvecklingen riskerar att få negativa konsekvenser för internationellt
            samarbete såväl som för Sveriges förmåga att vara med och forma
            normer och standarder, vilket är avgörande för vårt lands välstånd.
          </p>
          <p xml:id="i-6VnVzv6oetGzbWytCNnJMv">
            Sverige har en lång historia av globalt engagemang, inte minst
            genom FN-systemet genom vilket mer än hälften av Sveriges biståndsbudget
            kanaliseras. I regeringens resultatskrivelse om utvecklingssamarbete
            och humanitärt bistånd genom multilaterala organisationer som
            lämnades till riksdagen våren 2020 konstaterades att FN-systemet
            består av över 200 organisationer och att Sverige är en av de
            större givarna till ett flertal organisationer.
          </p>
          <p xml:id="i-BJvusNLb51Be7R2YmDStXz">
            Ett välfungerande utvecklingssamarbete och ett framgångsrikt
            svenskt engagemang i de multilaterala organisationerna förutsätter
            ett strategiskt och samlat förhållningssätt som tar sin utgångspunkt
            i våra politiska prioriteringar.
          </p>
          <p xml:id="i-WAJUaM69eCKoTDer3LWgXq">
            Sverige bör strategiskt fokusera det multilaterala biståndet
            till ett fåtal organisationer utifrån svenska prioriteringar.
            De multilaterala organisationer som Sverige ger stöd till ska
            vara organisationer där Sverige har god kontroll och inflytande.
            I egenskap av att vara en stor givare till internationella organisationer
            måste Sverige kunna ställa krav för att värna våra intressen i
            en allt mer oförutsägbar värld.
          </p>
          <p xml:id="i-SCZi7aTvkJ7xmVZtnjX4ga">
            Ett starkt svenskt engagemang i EU är en förutsättning för att
            nå genomslag i FN. Sverige bör verka för att EU:s förmåga att
            agera gemensamt, framförallt i frågor som rör mänskliga rättigheter
            och demokrati stärks.
          </p>
          <p xml:id="i-CyuRULykY8anq2guy2wZG9">
            Vidare är Sveriges utlandsmyndigheter viktiga i arbetet för demokrati,
            mänskliga rättigheter och rättsstatens principer. Att säkerställa
            att Sveriges ambassader i odemokra­tiska länder har tillräckliga
            resurser för att exempelvis bevaka rättegångar mot oppositio­nella
            är ett sätt för Sverige att markera mot odemokratiska regimer
            och verka för våra värderingar.
          </p>
          <head xml:id="i-DCZsARa8PuXqpNwTadZ49w" type="h2">
            Långsiktighet, kontroll och fokusering
          </head>
          <p xml:id="i-F7Dw7HPgivFH3fk69rXYfB">
            Svenskt bistånd ska leda till resultat. Moderaterna vill därför
            i högre grad fokusera biståndet till ett färre antal organisationer,
            länder och tematiska områden. Sverige ska vara med och finansiera
            utvecklingsbistånd där vi kan bidra med ett tydligt mervärde.
          </p>
          <p xml:id="i-3kndsbbr54HxcfQUbMuy3r">
            Dagens modell med ett utbetalningsmål för biståndet har varit
            dåligt och bidragit till en fokusering mot den summa pengar som
            spenderas, snarare än vilket resultat som uppnås. Moderaterna
            har därför föreslagit en ny budgeteringsprincip för biståndet,
            en fyraårig budgetram istället för dagens modell där en procent
            av BNI läggs på bistånd. Inriktningen och anslaget för biståndet
            bör föreslås till riksdagen i en biståndsproposi­tion på samma
            sätt som infrastruktur- eller forskningspropositionen.
          </p>
          <p xml:id="i-LPWD3rGyJJwdoWdQsxTJGt">
            Utöver förändrad budgeteringsmodell ser Moderaterna ett behov
            av att förbättra uppföljningen och styrningen av biståndet. Diskrepansen
            mellan pengarna som betalas ut till olika biståndsprojekt och
            pengarna som läggs på granskning och uppföljning får inte vara
            för stor, vi måste ha resurser att säkerställa att de medel vi
            lägger på bistånd leder till resultat. I takt med att Sveriges
            biståndsram historiskt ökat har inte motsvaran­de ökning skett
            vad gäller summan vi lägger på kontroll och uppföljning. För att
            säker­ställa att svenskt bistånd faktiskt leder till resultat
            och för att säkerställa att svenskt bistånd inte försvinner i
            korruption behöver medlen vi lägger på kontroll och uppfölj­ning
            av bistånd öka. Sida och UD behöver också agera mycket mer snabbfotat
            och agera när uppgifter om korruption eller andra felaktigheter
            framkommer. Det ska inte råda några som helst tvivel om att de
            organisationer Sverige samarbetar med inom biståndet är effektiva
            och delar svenska värderingar. Framkommer nya uppgifter måste
            bistånd snabbt kunna frysas under tiden uppgifterna utreds.
          </p>
          <p xml:id="i-RWY1egTcJMswsd2duVQYGW">
            Svenskt utvecklingssamarbete kan inte göra allt, men där det
            verkar ska svenska skattebetalare se resultat. Moderaternas utgångspunkt
            är att utvecklingssamarbetet bör fokusera på det som är effektivt,
            det som Sverige varit historiskt bra på och det som ligger i svenska
            utrikespolitiska intressen. Tematiska områden som Moderaterna
            ser som särskilt viktiga för det traditionella utvecklingssamarbetet
            är global hälsa såsom vaccinationer, klimat och miljö, jämställdhet
            såsom flickors rätt till utbildning och SRHR samt institutionsbyggande.
            Att genom utvecklingssamarbete exempelvis bistå med kunskap kring
            att bygga upp fungerande lantmäteriverk för att stärka äganderätten
            och göra det tydligt vem som äger vilken mark, eller bistå med
            kunskap om hur vi byggt upp vår riksrevision för att granska oegentligheter
            i statsförvaltningen är värdefullt och kan vara utvecklingssamarbete
            som leder till positiva resultat. Samtliga bistånds­samarbeten
            ska vara transparenta och leda till resultat.
          </p>
          <p xml:id="i-H4cKPRhKCQRZLzaXHjtfKW">
            Det traditionella utvecklingsbiståndet måste ha som mål att en
            dag inte längre behövas. Men den andra delen av biståndet, det
            humanitära, kommer alltid att behövas och här kan Sverige vara
            med och bidra.
          </p>
          <p xml:id="i-9NPspkTCJEU1K6hHF8bQCh">
            Moderaterna anser att det humanitära biståndet som andel av svenskt
            bistånd be­höver öka. Humanitärt bistånd, eller katastrofbistånd
            som det även kallas, är biståndets kärna. Det syftar till att
            hindra och lindra nöd och når de mest utsatta människorna. Trots
            det humanitära biståndets uppenbara värde är det humanitära biståndet
            som andel av svenskt bistånd en mycket liten del. I spåren av
            coronakrisen blir det än mer tydligt att det humanitära biståndet
            som andel av biståndet behöver öka.
          </p>
        </div>
        <div xml:id="i-F2Hr5SKRr487B1FonZzTZy" type="signatureBlock">
          <list xml:id="i-GSjzaFj68sVZ36NiA8MSbG">
            <item xml:id="i-VYfET7Postnn4iLFnBdKjq" who="i-9xarzmckV5SS8EyJPN5b3x" type="signature">
              Hans Wallmark (M)
            </item>
            <item xml:id="i-NRV5a4qxhsZpXcRsE4fNHo" who="i-J6HemNwzcYVLs5m9EZ9Tmt" type="signature">
              Hans Rothenberg (M)
            </item>
            <item xml:id="i-CqZZDqWSjgoQQZSFxnjHJB" who="i-GJLL78ePjJhSXVWBYyRW8t" type="signature">
              Margareta Cederfelt (M)
            </item>
            <item xml:id="i-SE5W7tYVpc5rbQdCEFyF6L" who="i-XKBEUKbavmqFvdi75cDrts" type="signature">
              Magdalena Schröder (M)
            </item>
            <item xml:id="i-W3FmFcmJnJzxrLgFh9hNyS" who="i-WwZzVPGhpXnyH5jyp86JB7" type="signature">
              Boriana Åberg (M)
            </item>
            <item xml:id="i-JcbEZ2dLNcYAMqyxbXy17c" who="i-KPGvtK4s6Zp3E6XH6vj18n" type="signature">
              Tobias Billström (M)
            </item>
            <item xml:id="i-2o93L9ZBqtr2peSgvTZwy4" who="i-PyuBrn6sPrF8RQEvmB9xdP" type="signature">
              Cecilia Widegren (M)
            </item>
            <item xml:id="i-9tQDMP5fKPhDhBdz5AxSh1" who="i-TMBKCxFj2h6LkEEpYodyut" type="signature">
              Jessika Roswall (M)
            </item>
            <item xml:id="i-YabhA5FNY16R2sdY3N4Hbc" who="i-3Grh8TCtLTMtZdMgN1X5RJ" type="signature">
              Pål Jonson (M)
            </item>
          </list>
        </div>
      </div>
    </body>
  </text>
</TEI>
