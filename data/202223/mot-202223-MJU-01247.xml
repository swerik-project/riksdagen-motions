<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-MJU-01247">
  <teiHeader>
    <fileDesc>
      <titleStmt>
        <title>Minskad övergödning</title>
        <author corresp="i-U8W4uUAKEoMtNdRs3JJRK8">av Kajsa Fredholm m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1247 av Kajsa Fredholm m.fl. (V)</title>
          <idno type="rdwebb">HA021247</idno>
          <rs type="number">1247</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HA021247/text</ref>
          <ref type="dokument_url_html">https://data.riksdagen.se/dokument/HA021247</ref>
          <ref type="dokumentstatus_url_xml">https://data.riksdagen.se/dokumentstatus/HA021247</ref>
          <ref type="pdf">https://data.riksdagen.se/fil/28FC3ED7-2F73-4AF5-ACAC-6A9D98F4A585</ref>
          <ref type="docx">https://data.riksdagen.se/fil/68B191C8-2874-4E9B-A92B-47A58364EA80</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-U8W4uUAKEoMtNdRs3JJRK8</idno>
            <name>Kajsa Fredholm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Hn2xAAaqgQLyS3k5RBuXkb</idno>
            <name>Andrea Andersson Tay</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda W Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RLYTgV7xSrzjywLcCecpz5" type="signed"/>
        <correspContext corresp="i-RLYTgV7xSrzjywLcCecpz5">
          <note type="signatory" corresp="i-U8W4uUAKEoMtNdRs3JJRK8"/>
          <note type="signatory" corresp="i-Hn2xAAaqgQLyS3k5RBuXkb"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-PAfMpaW8KP2UfRTBpXARTc"/>
        </correspContext>
        <correspAction xml:id="i-HJL2hQoCbjohwTJGAiWMb8" type="submitted">
          <date when="2022-11-22"/>
          <time when="15:16:07"/>
        </correspAction>
        <correspAction xml:id="i-6zyipx6gLG6aPM2p1zmUs3" type="reviewed">
          <date when="2022-11-22"/>
          <time when="20:38:19"/>
        </correspAction>
        <correspAction xml:id="i-EHRAMWo62JVcBZ9B7CeZAV" type="referred">
          <date when="2022-12-01"/>
        </correspAction>
        <correspAction xml:id="i-UfLw5cwawVcuWoG2Btgxps" type="assigned">
          <date when="2023-09-08"/>
          <time when="15:49:21"/>
        </correspAction>
        <correspContext corresp="i-UfLw5cwawVcuWoG2Btgxps">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-Ph4ARtwTw8D1yZqfC4qrd1" type="behandlas_i"/>
        <correspContext corresp="i-Ph4ARtwTw8D1yZqfC4qrd1">
          <ref type="uppgift">2022/23:MJU17</ref>
          <ref type="ref_dok_id">HA01MJU17</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">MJU17</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-T8ZRBWynF8KdXKv4LpNCJB" type="behandlas_i"/>
        <correspContext corresp="i-T8ZRBWynF8KdXKv4LpNCJB">
          <ref type="uppgift">2022/23:MJU7</ref>
          <ref type="ref_dok_id">HA01MJU7</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">MJU7</ref>
          <ref type="ref_dok_titel">Vattenvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BtGYWyc6L59ZCgzd3gwKdZ" type="motHeader">
        <div xml:id="i-7MzHooFnrFF1PWf8p7ZSEt" type="motTitle">
          Motion till riksdagen 2022/23:1247 av Kajsa Fredholm m.fl. (V)
          Minskad övergödning
        </div>
      </div>
      <div xml:id="i-BFxge8V6HBQTegjtsu3SQm" type="motBody">
        <div xml:id="i-DpDcRoF2GA6pibTgEuxvkm" type="TOC">
          <head xml:id="i-Aq2PsCs2Ni6H5WZYJ6iZLv">
            1 Innehållsförteckning
          </head>
          <list xml:id="i-5Y8hYjySmfk3AmT2paFKGi">
            <item xml:id="i-E2GdrKs9XuwFvrqaZUVH1c" style="indent-level: 1">
              1 Innehållsförteckning
            </item>
            <item xml:id="i-TwqddXceu5Lrhu6S14e5kc" style="indent-level: 1">
              2 Förslag till riksdagsbeslut
            </item>
            <item xml:id="i-PYzgmptGSu7zRnnXtLdckW" style="indent-level: 1">
              3 Haven som ekosystem är hotade
            </item>
            <item xml:id="i-2T17j2hnJmo6S5muRT7s74" style="indent-level: 2">
              3.1 Inför en ny havsmiljölag
            </item>
            <item xml:id="i-SZSnjzZ7wR1bqc37ybCRE7" style="indent-level: 2">
              3.2 Övergödningen är ett akut hot
            </item>
            <item xml:id="i-NVKoq8xDCKct4WmsYCXE7L" style="indent-level: 3">
              3.2.1 Öka takten i åtgärdsprogram för vatten- och havsmiljö och
              stärk samordningen
            </item>
            <item xml:id="i-SYShuvRznME5Qgp1i6mw39" style="indent-level: 3">
              3.2.2 Inför etappmål för återföring av fosfor och kväve
            </item>
            <item xml:id="i-Vckk9HaDa66CY8WD6aDB7t" style="indent-level: 3">
              3.2.3 Miljökvalitetsnormerna måste bli mer effektiva
            </item>
            <item xml:id="i-GXghXv2g4HHSNbjQESbvYf" style="indent-level: 3">
              3.2.4 Jordbruksverket bör vara ansvarig myndighet för miljökvalitetsmålet
              Ingen övergödning
            </item>
            <item xml:id="i-4K1BGD6WeoHA2huW57VPfV" style="indent-level: 3">
              3.2.5 Öka arealen våtmarker till 2030
            </item>
            <item xml:id="i-DPcP1kB6i5Yiw4hgnGPnFw" style="indent-level: 3">
              3.2.6 Inför stärkta möjligheter till undantag från strandskyddet
              vid anlagda våtmarker
            </item>
            <item xml:id="i-2GdHDMXZREp2QSNMkBmpX3" style="indent-level: 3">
              3.2.7 Stärk jordbrukets kretslopp och minska näringsläckaget
            </item>
          </list>
        </div>
        <div xml:id="i-B5AnUCorMK9HFC1yjFwhkd" type="motProposal" subtype="förslag">
          <head xml:id="i-4Q59XdDDoAJZA3c8JHYL9K">
            2 Förslag till riksdagsbeslut
          </head>
          <list xml:id="i-AwdpzGLfrm9Vj99oMkY5Ca">
            <item xml:id="i-4tiyk14Yqx2CELr17DSwnA" sortKey="Yrkande 1">
              Riksdagen ställer sig bakom det som anförs i motionen om att
              en havsmiljölag i enlighet med Miljömålsberedningens förslag bör
              införas och tillkännager detta för regeringen.
            </item>
          </list>
          <list xml:id="i-GA1RLtpL7U68kutFbkzVjp">
            <item xml:id="i-9fKRRoY7sNpnaZktDZE6mg" sortKey="Yrkande 2">
              Riksdagen ställer sig bakom det som anförs i motionen om att
              regeringen bör tillse att gemensamt åtgärdsprogram inom vatten-
              och havsmiljöförvaltning samt svenska landsbygdsprogrammet samordnas
              så att de innehåller de åtgärder som krävs för att minska näringsämnestillförseln
              till nivåer som möjliggör en vattenmiljö fri från övergödning
              och tillkännager detta för regeringen.
            </item>
          </list>
          <list xml:id="i-8bU3tikm4Php9qgtzKfMa3">
            <item xml:id="i-RMvNYvMTCdMbPuhBC8zzia" sortKey="Yrkande 3">
              Riksdagen ställer sig bakom det som anförs i motionen om att
              regeringen bör införa ett etappmål om återföring av kväve och
              fosfor till livsmedelsproduktionen i enlighet med Miljömålsberedningens
              förslag och tillkännager detta för regeringen.
            </item>
          </list>
          <list xml:id="i-HyVHDpb88AjX6huXsTUDar">
            <item xml:id="i-LrR8U6GPHtcfoss91h7Zsn" sortKey="Yrkande 4">
              Riksdagen ställer sig bakom det som anförs i motionen om att
              Havs- och vattenmyndigheten bör ges i uppdrag att särskilt ansvara
              för att säkerställa ett samordnat genomförande av vattenförvaltningen,
              havsmiljöförvaltningen och art- och habitatdirektivet för akvatiska
              arter och livsmiljöer och tillkännager detta för regeringen.
            </item>
          </list>
          <list xml:id="i-7HLBAEa3bwfrMkNWfDJAP7">
            <item xml:id="i-86Rv16kaVUk8X9GYSsEF5Q" sortKey="Yrkande 5">
              Riksdagen ställer sig bakom det som anförs i motionen om att
              ett gemensamt beslutsorgan ska besluta om miljökvalitetsnormer
              i enlighet med både vattenförvaltningsförordningen och havsmiljöförordningen
              samt referensvärden i enlighet med art- och habitatdirektivet
              och fågeldirektivet för akvatiska arter och livsmiljöer och tillkännager
              detta för regeringen.
            </item>
          </list>
          <list xml:id="i-8vUuSC9pwuBDkVXEjAFDxG">
            <item xml:id="i-H6Xtq9V3toMvLe6B1iUQLZ" sortKey="Yrkande 6">
              Riksdagen ställer sig bakom det som anförs i motionen om att
              Jordbruksverket bör ges i uppdrag att vara målansvarig myndighet
              för miljökvalitetsmålet Ingen övergödning och tillkännager detta
              för regeringen.
            </item>
          </list>
          <list xml:id="i-KbeL6yBdtKbPeYJjrVByFF">
            <item xml:id="i-RN5BRcDvjidRe37f2jYx33" sortKey="Yrkande 7">
              Riksdagen ställer sig bakom det som anförs i motionen om att
              regeringen ska få meddela föreskrifter om att strandskydd inte
              ska gälla vid våtmarker som har anlagts eller restaurerats och
              tillkännager detta för regeringen.
            </item>
          </list>
          <list xml:id="i-5PVL8v4buEpkLsp53GnuhS">
            <item xml:id="i-F4j6z48He4TeEPk1E17AYV" sortKey="Yrkande 8">
              Riksdagen ställer sig bakom det som anförs i motionen om att
              regeringen bör ges i uppdrag att återkomma med förslag på nya
              åtgärder för att minska näringsläckaget från jordbruket genom
              minskad tillförsel av konstgödsel och samtidigt öka tillvaratagandet
              av stallgödsel i syfte att uppnå kretsloppsbaserad gödselanvändning
              och tillkännager detta för regeringen.
            </item>
          </list>
        </div>
        <div xml:id="i-J4EdDDmK5z2UnqK9fKsffs" type="motContent">
          <head xml:id="i-L8bgzLyZBzjD5Fawch7YHu" type="h1">
            3 Haven som ekosystem är hotade
          </head>
          <p xml:id="i-3qFNYmE7oGCQr22JY6qVVq">
            Fungerande ekosystem är grunden för vår överlevnad och framtida
            välfärd. Sverige har som övergripande mål att våra havsområden
            ska uppnå ett gott miljötillstånd där organismerna i havet är
            välmående och resurserna nyttjas uthålligt. Ett flertal av våra
            miljökvalitetsmål fungerar som viktiga redskap för att nå detta
            tillstånd i vår havsmiljö. Dit hör bl.a. Ingen övergödning, Hav
            i balans samt levande kust och skärgård, Levande sjöar och vattendrag
            och Ett rikt växt- och djurliv. Inget av dessa mål kunde nås till
            2020, vilket var ambitionen när miljökvalitetsmålen antogs. Tillståndet
            i miljön är fort­farande långt ifrån det som beskrivs i dessa
            mål.
          </p>
          <p xml:id="i-Hiksh79LnUgDohy1CX52QB">
            Klimatet och tillståndet för våra ekosystem hänger intimt samman.
            Stora mängder kol binds i våra hav som även står för en stor del
            av det syre som produceras på jorden. För att dessa ekosystemtjänster
            fortsatt ska fungera krävs att haven som ekosystem är intakta
            och att den biologiska mångfalden värnas. Haven har också en mycket
            stor förmåga att lagra värme och har genom tiderna haft en viktig
            roll för att stabilisera klimatet. Indikationer från forskning
            på kustekosystem har visat att det finns risk att dessa miljöer,
            som normalt binder stora mängder kol, i framtiden i stället kan
            bli kolkällor om miljötillståndet blir än sämre. Klimatförändringarna
            och havsförsurningen bedöms förstärka effekterna av nuvarande
            havsmiljöproblem som t.ex. övergödning och syrefria bottnar, vilket
            påverkar havens resiliens (dvs. deras motståndskraft och återhämtnings­förmåga).
          </p>
          <p xml:id="i-4bND8MTE2oHWF9EabHC9LU">
            Havs- och vattenmyndigheten (HaV) konstaterar att trots ett omfattande
            och lång­varigt åtgärdsarbete för en bättre havsmiljö finner man
            fortfarande många tecken på att miljötillståndet i Nordsjön och
            Östersjön inte är tillfredsställande. De största problemen är
            kopplade till övergödning, farliga ämnen, fysisk exploatering
            och fiske. Samtidigt ökar påverkanstrycket från en mängd näringar.
            Visserligen minskar gamla miljögifter i djur och växter, men det
            har i stället tillkommit nya. Den svåra problematiken med omfattande
            syrebrist och döda bottnar i Östersjön består. Tillförsel av organiskt
            material ökar i både Östersjön och Västerhavet, och Östersjön
            är fortfarande starkt påverkad av övergödning och överfiske. Mikroplaster
            påverkar jordens samtliga marina miljöer och ger negativa effekter
            även i Sveriges havsområden.
          </p>
          <p xml:id="i-RqykK7ubKkHjz61uCEjdjx">
            Det är viktigt att konstatera att miljöåtgärder ger faktiska
            resultat. På ett flertal ställen runt våra kuster ser man positiva
            effekter av att utsläppskällor med fosfor och kväve åtgärdats
            på land genom bättre rening. Våra havsörnar – som på 1970-talet
            nästan var utrotade – finns i dag i ett bestånd av över 700 häckande
            par och förbud av farliga miljögifter har varit en mycket viktig
            faktor för denna framgång. Det visar att miljö­åtgärder ger resultat.
          </p>
          <head xml:id="i-ALcNBsmshzSYDbS7nbixM7" type="h2">
            3.1 Inför en ny havsmiljölag
          </head>
          <p xml:id="i-4iaCWYs32urbgMZfinPar9">
            Miljömålsberedningen föreslår i sitt betänkande Havet och människan
            (SOU 2020:83) att det införs en havsmiljölag för att skapa förutsättningar
            för breda och uthålliga havsmiljö- och havspolitiska insatser
            både nationellt och globalt som är ekonomiskt, socialt och ekologiskt
            långsiktigt hållbara. Av den föreslagna lagstiftningen framgår
            att Sveriges havsmiljöarbete ska syfta till att uppnå det av riksdagen
            beslutade miljökvalitets­målet Hav i balans samt levande kust
            och skärgård. En ekosystemansats ska vara utgångspunkt för varje
            regerings havsmiljöarbete som även ska vila på vetenskaplig grund.
            Regeringen ska varje mandatperiod ta fram en havsmiljöproposition
            med bl.a. beskrivning av planerade åtgärder för att uppnå miljökvalitetsmålet.
          </p>
          <p xml:id="i-QcuPBkHitYWgsx5vNT9zfS">
            Vänsterpartiet stödjer Miljömålsberedningens förslag som ger
            förutsättningar för en bred politisk uppslutning för en kraftfullare
            havsmiljöpolitik med väl utformade styrmedel.
          </p>
          <p xml:id="i-BRxbpQPqpkHvuiZgtCKsCA">
            En havsmiljölag i enlighet med Miljömålsberedningens förslag
            bör införas. Detta bör riksdagen ställa sig bakom och ge regeringen
            till känna.
          </p>
          <head xml:id="i-6D9rvyoYHZacCGNEGEvYhu" type="h2">
            3.2 Övergödningen är ett akut hot
          </head>
          <p xml:id="i-R5yji2yVcw9DDAPws3X6Yz">
            Övergödningen bedöms vara ett av de mest akuta hoten mot våra
            havsmiljöer. Närings­ämnen som kväve och fosfor finns naturligt
            i våra miljöer, men när de i för stora mängder tillförs havet
            av mänskliga aktiviteter skapar det problem genom försämrad vattenkvalitet
            och syrebrist. De huvudsakliga källorna till övergödning är jordbruk,
            enskilda avlopp, avloppsreningsverk, tätorter via dagvatten, industrier
            och skogsbruk. En vanlig effekt av övergödningen är ökad produktion
            av växtplankton och alger. Den stora mängden växtplankton kan
            leda till s.k. algblomningar och påverkar både badvatten­kvaliteten
            och människors hälsa. För den biologiska mångfalden ger övergödning
            negativa effekter på flera sätt. Växtligheten förändras, vilket
            ger försämrade möjligheter för många arter att finna föda och
            skydda sig. Det påverkar också relationerna mellan arterna. Om
            stora mängder av växtmaterialet som bildas faller till botten
            skapar det syrebrist och slår ut förutsättningar för arter som
            är bottenlevande. Utbredningen av syrefattiga bottnar i Östersjön
            är nu ungefär lika stor som Island och tio gånger större än i
            början av 1900-talet. De syrefria bottnarna är inte enbart symtom
            på övergödning utan är även en betydande källa för fosforläckage,
            vilket ytterligare ökar tillväxten av cyano­bakterier.
          </p>
          <p xml:id="i-5fxSwkrvPic1yhALGxCNRR">
            Ett hav som förlorar produktivitet och attraktivitet påverkar
            stora samhällsvärden. Bara i Sverige vet vi att närmare 30 000
            personer arbetar inom marin turism. Många arbetstillfällen och
            värden står därmed under direkt hot om vi inte kan rädda de marina
            möjligheterna. Många mänskliga aktiviteter bidrar till övergödningen.
            Näringsläckage från jord- och skogsbruk, trafiken både på land
            och till sjöss, avloppsreningsverk och industrier är exempel på
            några utsläppskällor som måste minska om situationen ska förbättras.
          </p>
          <p xml:id="i-BWwBwqKZNyQoykcsxummYs">
            Miljömålet Ingen övergödning siktar på att gödande ämnen inte
            ska ha någon negativ inverkan på människors hälsa, förutsättningar
            för biologisk mångfald eller möjligheterna till allsidig användning
            av mark och vatten. I vår havsmiljö är övergödningsproblema­tiken
            störst i Östersjön. I Naturvårdsverkets senaste fördjupade utvärdering
            av miljö­målen 2019 konstateras att flera åtgärder har genomförts
            för att minska övergödningen de senaste åren och att man kan se
            effekt av förbättrat miljötillstånd i vissa områden. Tillförseln
            av näringsämnen från Sverige minskar till våra omgivande hav,
            vilket visar att vi påbörjat åtgärder som tar oss åt rätt håll,
            men samtidigt är det fortsatt höga halter som redan finns i haven
            och som fortsätter att skapa negativ påverkan. Fosfortillförseln
            behöver minska betydligt mer för att nå målsättningar för Bottenviken
            och Egentliga Östersjön. Alla Sveriges havsbassänger, förutom
            Skagerack, är fortsatt klassade som övergödda och de syrefria
            bottnarna fortsätter att breda ut sig. Sammanfattningsvis konstaterar
            den fördjupade utvärderingen att förutsättningar för att nå miljömålet
            Ingen övergödning för närvarande saknas och att åtgärdstakten
            måste öka med styrmedel och tillräcklig finansiering.
          </p>
          <p xml:id="i-A9QK5iPG84Uax18yRr8NHT">
            Åtgärdsprogrammen inom vatten- och havsmiljöförvaltningen är
            viktiga styrmedel, men analyser visar att de är otillräckliga.
            När åtgärdsprogrammet för havsmiljön togs fram utgick man ifrån
            att åtgärderna i vattenförvaltningens åtgärdsprogram skulle minska
            tillförseln av kväve och fosfor från land tillräckligt. Åtgärdsprogrammet
            för havsmiljön innehåller därför inga landbaserade åtgärder utan
            bara åtgärder i havet. Dessa är dessutom till stor del utredande
            och kunskapsuppbyggande.
          </p>
          <p xml:id="i-NFKwcKZ5acnNRykCpmqrnU">
            Vänsterpartiet föreslår nedan i motionen en rad åtgärder för
            att nå miljökvalitets­målet Ingen övergödning.
          </p>
          <head xml:id="i-Mq47brPX1Mf7VfQ8TiztHe" type="h3">
            3.2.1 Öka takten i åtgärdsprogram för vatten- och havsmiljö och
            stärk samordningen
          </head>
          <p xml:id="i-9ipbjKFSdupg2CiQw7Hw79">
            I Naturvårdsverkets Fördjupad utvärdering av miljömålen 2019
            konstateras att åtgärds­takten måste öka för att nå miljömålet
            Ingen övergödning. Nuvarande åtgärdsprogram inom vatten- och havsmiljöförvaltning
            samt landsbygdsprogrammet är otillräckliga när det gäller åtgärder
            för att minska näringsämnestillförseln till våra vattenmiljöer.
            Relativt billiga åtgärder på jordbruksmark genomförs inte p.g.a.
            att det saknas styrmedel. Åtgärder inom jordbruket är begränsade
            till vad som kan finansieras genom befintliga medel i landsbygdsprogrammet
            och stöd till lokala vattenvårdsprojekt (LOVA). När åtgärdsprogrammet
            för havsmiljön togs fram utgick man från att åtgärderna i vatten­förvaltningens
            åtgärdsprogram skulle minska tillförseln av näringsämnen från
            land tillräckligt. Så är inte fallet. Bristen på fysiska landåtgärder
            är påtaglig och åtgärder i havet är till stor del utredande och
            kunskapsuppbyggande men inte fysiska. Det saknas med andra ord
            fysiska åtgärder som förbättrar tillståndet.
          </p>
          <p xml:id="i-MH6ZdMf9gjWSTiwTT1p7iq">
            Även Miljömålsberedningen konstaterar i betänkandet Havet och
            människan (SOU 2020:83) att det bland myndigheter, organisationer,
            kommuner och länsstyrelser finns en samsyn om att åtgärdsunderskottet
            är ett mycket allvarligt problem i havsmiljö­förvaltningen. EU-kommissionen
            har även sedan lång tid tillbaka påpekat att de svenska åtgärdsprogrammen
            saknar information om vilka specifika åtgärder som kommer att
            genomföras samt att det saknas information om vilka påverkansfaktorer
            åtgärderna adresserar.
          </p>
          <p xml:id="i-Em7ugYe5ciz1zhmP4AdAv3">
            Regeringen bör tillse att gemensamt åtgärdsprogram inom vatten-
            och havsmiljö­förvaltning samt svenska landsbygdsprogrammet samordnas
            så att de innehåller de åtgärder som krävs för att minska näringsämnestillförseln
            till nivåer som möjliggör en vattenmiljö fri från övergödning.
            Detta bör riksdagen ställa sig bakom och ge regeringen till känna.
          </p>
          <head xml:id="i-JiFPrt32r8dPR3CYV1gTVR" type="h3">
            3.2.2 Inför etappmål för återföring av fosfor och kväve
          </head>
          <p xml:id="i-R22kZiVrKh2iqtJvKt3QsN">
            Forskningen är enig i att klimatförändringarna kommer att få
            stor effekt på havet och i synnerhet på Östersjön. Uppvärmningen
            av Östersjön går snabbare än i övriga havs­områden. Risken är
            att Östersjön, med ett varmare vatten som innehåller mindre syre
            tillsammans med övergödningens bidrag till syrefria bottnar och
            syrefattigt havsvatten, slutar vara en kolsänka med en produktion
            av syre och blir en källa till växthusgaser.
          </p>
          <p xml:id="i-BniEC9AgFKBFo6gAwfx6kH">
            Problem med övergödning längs östkusten är omfattande. Även om
            övergödningens effekter varierar mer i kustområden så är problemet
            detsamma och påverkar alla arter och livsmiljöer. Detta i sin
            tur påverkar många fiskarter, även kommersiellt viktiga, och gör
            att de får svårt att återhämta sig. Arbetet med att minska övergödningen
            är ett långsiktigt arbete och forskare menar att det kommer att
            ta 50–100 år innan vi ser de verkliga effekterna av de insatser
            som genomförs nu.
          </p>
          <p xml:id="i-CDM7g3Ysohu1gnkUTrRJxN">
            I dag finns inget etappmål inom miljömålssystemet som berör övergödning.
            Det finns internationella mål, bl.a. i Helcoms (Helsingforskommissionens)
            aktionsplan för Östersjön. Det finns även målsättningar kopplade
            till Agenda 2030:s hållbarhetsmål 14 Bevara och nyttja haven och
            de marina resurserna på ett hållbart sätt för en hållbar utveckling.
            Men inget av de mål för övergödning som finns uppnås.
          </p>
          <p xml:id="i-3HESkE8GJPDKovXjPQs8rV">
            I sitt betänkande Havet och människan (SOU 2020:83) bedömer Miljömålsbered­ningen
            att åtgärder för att komma till rätta med effekterna av övergödning
            vid kust och hav även fortsättningsvis kommer att vara ett av
            de huvudsakliga insatsområdena för att nå god ekologisk status
            och god miljöstatus, dvs. nå miljökvalitetsmålet Hav i balans
            samt levande kust och skärgårdar. Åtgärder för att minska övergödningen
            bidrar till att Östersjön blir mer motståndskraftig mot klimatförändringar.
          </p>
          <p xml:id="i-BxMriNyrzbRjGmRnAqig1n">
            I sitt betänkande föreslår därför Miljömålsberedningen ett etappmål
            om ökad åter­föring av fosfor och kväve till livsmedelsproduktionen.
            Målet innebär att till 2030 genom förbättrad resurshushållning
            öka återföringen av använd fosfor och kväve till livsmedelsproduktionen.
            Regeringen bör införa ett etappmål om återföring av kväve och
            fosfor till livsmedelsproduktionen i enlighet med Miljömålsberedningens
            förslag. Detta bör riksdagen ställa sig bakom och ge regeringen
            till känna.
          </p>
          <head xml:id="i-S4EDbRNoC2Bn5TyxqwDF5x" type="h3">
            3.2.3 Miljökvalitetsnormerna måste bli mer effektiva
          </head>
          <p xml:id="i-TF99GvuayKFp5zvtYqGe3N">
            Sverige når inte de miljökvalitetsmål som är knutna till havet.
            Dessa miljökvalitetsmål beskriver det tillstånd i den svenska
            miljön som miljöarbetet ska leda till. För att nå detta önskade
            tillstånd används miljökvalitetsnormer (MKN) som är mått på vilken
            kvalitet som ska nås. Dessa miljökvalitetsnormer används som föreskrifter
            om kvaliteten på mark, vatten och luft eller miljön i övriga avseenden.
            De kan ange ett tillstånd i miljön, en grad av påverkan eller
            vilka nivåer av ämnen som ska klaras eller eftersträvas. MKN används
            för att tydliggöra vilken kvalitet som behövs för att vi ska uppnå
            mål om god ekologisk och kemisk status enligt vattendirektivet
            och god miljöstatus enligt havsmiljödirektivet. I miljöbalken
            finns de grundläggande svenska reglerna om miljö­kvalitetsnormer.
            Vänsterpartiet anser att miljökvalitetsnormer är ett viktigt verktyg
            för att åtgärda miljöproblem som uppstår p.g.a. flera källor,
            t.ex. näringsbelastning, och där åtgärder måste fördelas mellan
            flera aktörer. Vi delar dock Miljömålsberedningens uppfattning
            i betänkandet Havet och människan (SOU 2020:83) att miljökvalitets­normerna
            bör vara mer funktionella för att stärka miljöhänsynen i samhällsutvecklingen.
          </p>
          <p xml:id="i-H4oeie46GpnS9sixxkxMHP">
            I dag beslutas miljökvalitetsnormer av vattendelegationerna (som
            utses av regeringen) i respektive vattendistrikt för kustvattenförekomster
            i enlighet med vattenförvaltnings­förordningen. Havs- och vattenmyndigheten
            beslutar om miljökvalitetsnormer för utsjö­områden enligt havsmiljöförordningen.
            Men myndigheten beslutar även om miljö­kvalitetsnormer för kustvatten
            för de kriterier inom havsmiljödirektivet som inte omfattas av
            vattendirektivet. Det saknas därmed en gemensam beslutsordning
            för miljökvalitets­normer för förvaltning av hav och vatten.
          </p>
          <p xml:id="i-Ku3TuE4U99zWsCGV6L4Vwq">
            Miljömålsberedningen konstaterar i betänkandet Havet och människan
            (SOU 2020:83) även att implementeringen av havsmiljödirektivet,
            vattendirektivet och art- och habitatdirektivet inte i tillräcklig
            grad samordnats i frågor om övervakning, åtgärds­program och bedömning
            av måluppfyllelse.
          </p>
          <p xml:id="i-HH8tGhiJxgo69PrPJ1qtZF">
            Vänsterpartiet delar Miljömålsberedningens slutsatser i dessa
            avseenden och föreslår med anledning av detta nedanstående åtgärder.
          </p>
          <p xml:id="i-2Vi42TArT7PfiXX2Vmv53U">
            Havs- och vattenmyndigheten bör ges i uppdrag att särskilt ansvara
            för att säker­ställa ett samordnat genomförande av vattenförvaltningen,
            havsmiljöförvaltningen och art- och habitatdirektivet för akvatiska
            arter och livsmiljöer. Detta bör riksdagen ställa sig bakom och
            ge regeringen till känna.
          </p>
          <p xml:id="i-Vuo7HEZzxdX1HHzpnNX7Wj">
            Ett gemensamt beslutsorgan ska besluta om miljökvalitetsnormer
            i enlighet med både vattenförvaltningsförordningen och havsmiljöförordningen
            samt referensvärden i enlighet med art- och habitatdirektivet
            och fågeldirektivet för akvatiska arter och livsmiljöer. Detta
            bör riksdagen ställa sig bakom och ge regeringen till känna.
          </p>
          <head xml:id="i-EAHusrUjswGvByuKxzPeu1" type="h3">
            3.2.4 Jordbruksverket bör vara ansvarig myndighet för miljökvalitetsmålet
            Ingen övergödning
          </head>
          <p xml:id="i-RXcr3oEa6TYhp29rQuekUQ">
            Havs- och vattenmyndigheten är en av de åtta miljömålsansvariga
            myndigheter som ska samordna uppföljning, utvärdering och rapportering
            i fråga om miljökvalitetsmålet Ingen övergödning till Naturvårdsverket.
            Myndigheten framförde med anledning av den fördjupade utvärderingen
            av våra miljömål 2019 att när åtgärdsprogrammet för havs­miljön
            togs fram utgick man ifrån att åtgärderna i vattenförvaltningens
            åtgärdsprogram skulle minska tillförseln av näringsämnen från
            land i tillräcklig utsträckning för att nå god miljöstatus. Åtgärdsprogrammet
            för havsmiljön som Havs- och vattenmyndigheten har ansvar för,
            innehåller därför inga landbaserade åtgärder, utan bara åtgärder
            i havet.
          </p>
          <p xml:id="i-JLy978ZBQuMVhcj15WpAQq">
            Miljömålsberedningen konstaterar att vattenmyndigheternas sammanställning
            av genomförda åtgärder i enlighet med vattenförvaltningens åtgärdsprogram
            dock visar att det finns ett betydande åtgärdsunderskott. Genomförda
            åtgärder motsvarar endast 3 procent av det totala åtgärdsbehovet
            och en stor del av de återstående åtgärderna riktar sig till jordbruket.
            Jordbruket är den största källan till avrinning av näringsämnen
            till marina miljöer.
          </p>
          <p xml:id="i-NHYjaQFS3u681CrEKysWzq">
            Vänsterpartiet delar Miljömålsberedningens bedömning att för
            att minska närings­tillförseln till havet är det i första hand
            åtgärder som genomförs på land som kan bidra till att nå miljökvalitetsmålet
            Ingen övergödning. Vi delar därför beredningens förslag i betänkandet
            Havet och människan (SOU 2020:83) om att Jordbruksverket får till
            uppgift att vara målansvarig myndighet för miljökvalitetsmålet
            Ingen övergödning.
          </p>
          <p xml:id="i-9Fb56nVpGW2H2SJ5FNzPY3">
            Jordbruksverket bör ges i uppdrag att vara målansvarig myndighet
            för miljökvalitets­målet Ingen övergödning. Detta bör riksdagen
            ställa sig bakom och ge regeringen till känna.
          </p>
          <head xml:id="i-CY8YuhEPJ1CijEwDcJtG4T" type="h3">
            3.2.5 Öka arealen våtmarker till 2030
          </head>
          <p xml:id="i-P6ojxXP6oYY9JBzFWjv5uR">
            Att restaurera och skapa nya våtmarker ger många vinster för
            klimatet, miljö och samhälle. Genom att binda kol i våtmarker
            kan utsläppen av växthusgaser minska. Att anlägga våtmarker har
            även stor betydelse för den biologiska mångfalden då stora delar
            av landet tidigare dikats ut, vilket inneburit att många artrika
            livsmiljöer försvunnit. Våtmarker stärker även landskapets skydd
            mot torka, översvämning och brand, vilket är av stor betydelse
            ut klimatanpassningsperspektiv. Därutöver kan ökade arealer våtmarker
            minska övergödningen. Genom att nyanlägga eller återskapa våtmarker
            kan näringen i landskapet hållas kvar, och därmed minskar näringsbelastningen
            i våra vattendrag, sjöar och hav. Vänsterpartiet vill därför öka
            satsningarna på att skapa våtmarker och genomföra dessa långsiktigt.
          </p>
          <head xml:id="i-FwmKUNS2FRmUnGAHpAfgQP" type="h3">
            3.2.6 Inför stärkta möjligheter till undantag från strandskyddet
            vid anlagda våtmarker
          </head>
          <p xml:id="i-R6gGPpzMnCgfNvEup1o1WQ">
            Anlagda våtmarker kan komma att omfattas av det generella strandskyddet.
            Enligt ett flertal organisationer, myndigheter och markägare kan
            detta ha en hämmande effekt på anläggandet av nya våtmarker och
            dammar då det medför begränsningar för markägaren hur marken utnyttjas.
            Detta beroende på att strandskydd uppstår runt vissa våtmarker
            och dammar som anläggs. Det kan enligt Vänsterpartiet finnas skäl,
            t.ex. för att den anlagda våtmarken har stor betydelse för friluftslivet
            eller att den har stora naturvärden, att strandskydd bevaras även
            för en våtmark som är anlagd. Men det finns samtidigt enligt vår
            uppfattning skäl att anpassa strandskyddsreglerna så att det inte
            minskar viljan att anlägga eller återställa våtmarker. Under vilka
            förutsättningar anlagda våtmarker ska undantas från strandskyddet
            bör preciseras närmare i förordning. Regeringen ska få meddela
            föreskrifter om att strandskydd inte ska gälla vid våtmarker som
            har anlagts eller restaurerats. Detta bör riksdagen ställa sig
            bakom och ge regeringen till känna.
          </p>
          <head xml:id="i-W3sww8Y8dVPgod15uVqixr" type="h3">
            3.2.7 Stärk jordbrukets kretslopp och minska näringsläckaget
          </head>
          <p xml:id="i-SqT2kya3NJPHFGPpqQn8CS">
            Jordbruket är i dag den främsta landbaserade orsaken till det
            läckage av näring som leder till övergödningen. Fosfor och kväve
            i gödsel som inte hanteras rätt är en betydande källa till övergödning.
            I jordbruket används såväl naturlig gödsel, s.k. stallgödsel från
            djur som människan håller, som konstgödsel. För att uppnå ett
            mer hållbart kretslopp behöver den näring som tillförs kretsloppet
            minska och den näring som redan finns i kretsloppet återanvändas
            mer effektivt. Stallgödsel bör så långt det är möjligt återföras
            till kretsloppet genom att den nyttjas för att odla grödor. En
            ökad användning av konst­gödsel kan ha en hämmande effekt på effektiv
            användning av stallgödsel. I dag finns ett statligt finansierat
            rådgivningsprojekt som kallas Greppa näringen för att minska närings­läckaget
            samt EU:s nitratdirektiv som begränsar hur mycket kväve och fosfor
            som får tillföras åkermarken via stallgödsel.
          </p>
          <p xml:id="i-UtMGBg3uhtYNkyAQnPKWNs">
            Vänsterpartiet anser att det krävs ytterligare åtgärder för att
            gödselanvändningen i Sverige ska bli kretsloppsanpassad. Ett sådant
            målinriktat arbete skulle även, förutom miljö- och klimatvinster,
            minska behovet av importerad konstgödsel och stärka vår livsmedelsberedskap.
            Sverige har i dag ingen storskalig produktion av konstgödsel och
            jordbruket drabbas hårt av kostnadsökningar på insatsvaror såsom
            konstgödsel.
          </p>
          <p xml:id="i-KC2XGvy1Lvsp5P9fa5KcJm">
            Regeringen bör ges i uppdrag att återkomma med förslag på nya
            åtgärder för att minska näringsläckaget från jordbruket genom
            minskad tillförsel av konstgödsel och samtidigt öka tillvaratagandet
            av stallgödsel i syfte att uppnå kretsloppsbaserad gödsel­användning.
            Detta bör riksdagen ställa sig bakom och ge regeringen till känna.
          </p>
        </div>
        <div xml:id="i-TUQi4USHCFF972vdz6NAWE" type="motSignatures">
          <list xml:id="i-2C7YKnt51vq5fg1QjBTCtn">
            <item xml:id="i-RX6KgPqissisW9hrvZENTs" who="i-U8W4uUAKEoMtNdRs3JJRK8">
              Kajsa Fredholm (V)
            </item>
            <item xml:id="i-9pgdrndXrmCDbvT724tjxz" who="i-Hn2xAAaqgQLyS3k5RBuXkb">
              Andrea Andersson Tay (V)
            </item>
            <item xml:id="i-S5Y1NbnCzeS867jARw7kM9" who="i-6CAgZyR6FvVqYZHQfCw5HJ">
              Hanna Gunnarsson (V)
            </item>
            <item xml:id="i-KQvztadnieaRjMPk3AokBW" who="i-7EGhEVdWhirq9oiHvVcrQR">
              Lotta Johnsson Fornarve (V)
            </item>
            <item xml:id="i-5dGikuDUthRvRFugTMc2UV" who="i-HG8uLqLT7SnwSx5YRobkVr">
              Håkan Svenneling (V)
            </item>
            <item xml:id="i-2N3kskdbbGPAysRmXTSRnL" who="i-PAfMpaW8KP2UfRTBpXARTc">
              Linda Westerlund Snecker (V)
            </item>
          </list>
        </div>
      </div>
    </body>
  </text>
</TEI>
