<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-UU-00522">
  <teiHeader>
    <fileDesc>
      <titleStmt>
        <title>Det kurdiska folkets situation</title>
        <author corresp="i-5wPAQ1MDLRTsW1XngYcD46">Lars Werner m. fl. (vpk)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Det kurdiska folkets situation</title>
          <idno type="rdwebb">G902U522</idno>
          <rs type="number">U522</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/G902U522/text</ref>
          <ref type="dokument_url_html">http://data.riksdagen.se/dokument/G902U522</ref>
          <ref type="dokumentstatus_url_xml">http://data.riksdagen.se/dokumentstatus/G902U522</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>där ett riksdagsparti</name>
            <state type="partyAffiliation">
              <desc>vpk</desc>
            </state>
          </person>
          <person gender="man">
            <idno>i-5wPAQ1MDLRTsW1XngYcD46</idno>
            <name>Lars Werner</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>Bertil Måbrink</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>Jörn Svensson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-RbKNMUyo9hNCG3nSXBGQAq</idno>
            <name>Oswald Söderqvist</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>Nils Berndtson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-VtWQs1mfimPMyjw5HVXR4i</idno>
            <name>Inga Lantz</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MEKSsXMhmT6f9DTGL4XFQF" type="signed"/>
        <correspContext corresp="i-MEKSsXMhmT6f9DTGL4XFQF">
          <note type="signatory" corresp="r-0"/>
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-RbKNMUyo9hNCG3nSXBGQAq"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-VtWQs1mfimPMyjw5HVXR4i"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_u_522/mot_198586_u_522-001.pdf"/>
      <div xml:id="i-UU6W5tQWmbTa7AaRwZPvZJ" type="motHeader">
        <div xml:id="i-VWcBtuVcNLQ3yckYT9L8Xa" type="motTitle"/>
        <div xml:id="i-F5ewiLsM6dPkChSD4Whpu8" type="motSubmissionInfo"/>
      </div>
      <div xml:id="i-3zL9TkDNwyiP8ba6isHVDU" type="motBody">
        <div xml:id="i-K4Lqr13bo3yJtd84JAsg31">
          <p xml:id="i-HvgpMRFJSJcEU3sjQ7j8j8">
            Motion till riksdagen 1985/86:U522 Lars Werner m. fl. (vpk)
          </p>
          <p xml:id="i-WkhxX5NXf5cASwkFYz3aZm">
            Det kurdiska folkets situation
          </p>
          <p xml:id="i-EW1TMZe4W2gVT5M4UEfifV">
            Situationen för det kurdiska folket har inte förbättrats sedan
            vpk i januari förra året senast aktualiserade den kurdiska frågan.
            Det finns därför all anledning att på nytt begära att de svenska
            politiska partierna och därmed riksdagen och regeringen på verkligt
            allvar intresserar sig för och går in för att vidta konkreta åtgärder
            för att förbättra förhållandena för det kurdiska folket. Saken
            har två aspekter: dels vad som kan göras internationellt för att
            stödja kurdernas kamp för erkännande som etniskt självständig
            grupp med eget språk, egen kultur och deras rätt att leva därefter
            i de länder, som Kurdistan är uppdelat på. I detta ingår att protestera
            mot de grova brott mot mänskligt rättigheter, som dessa stater
            begår mot det kurdiska folket; dels att vi här i Sverige måste
            göra klart för oss den speciella situation som kurdiska flyktingar
            och invandrare befinner sig i och som inte kan jämföras med andra
            invandrargruppers utan måste bli föremål för speciella insatser.
            När det gäller den första frågan bör Sverige ta initiativ till
            att ta upp den kurdiska frågan i alla internationella sammanhang
            där det är möjligt. Det har sagts vid tidigare tillfällen att
            det inte är meningsfullt att t. ex. ta upp frågan i FN, ja att
            dett. o. m. skulle kunna skada kurdernas sak. Själva är de inte
            av den uppfattningen; trots den stora splittring i olika grupper,
            parti- bildningar osv., som ju är välkänd, är detta en sak som
            de alla är överens om. Och det är framför allt en aktion i FN:s
            kommission för mänskliga rättigheter, som alla kurdiska grupperingar
            önskar skall komma till stånd. Ett andra initiativ på det internationella
            planet, där Sverige är närmare berört, är Turkiets behandling
            av den stora kurdiska befolkningen i det landet. Där har Sverige,
            som medlem av Europarådet, möjligheter att ta upp kurdernas situation
            i samband med diskussion om Turkiets representa- tion i den församlingen.
            Vpk tar upp Turkietfrågan i en särskild motion men vill i detta
            sammanhang särskilt föra fram den kurdiska befolkningens utsatta
            läge i Turkiet. Stora delar av det kurdiska folket befinner sig
            på flykt eller lever som flyktingar i olika delar av sitt eget
            land. Det finns såväl rena flyktingläger i Iran, t. ex. för kurder
            från Irak, som lägerliknande förhållanden efter tvångsförflyttningar
            inom det senare landet. Sverige borde kunna göra en humanitär
            insats i dessa fall. Speciellt i lägren i Iran finns många människor
            som helt enkelt är statslösa, de erkänns inte som medborgare varken
            i Irak eller Iran, eftersom de i åratal skyfflats och drivits
            fram och tillbaka över gränsen mellan dessa båda länder. Kurderna
            har inga inflytelserika vänner eller beskyddare på det interna-
          </p>
          <pb facs="riksdagen-motions-pdf/data/198586/mot_198586_u_522/mot_198586_u_522-002.pdf"/>
          <p xml:id="i-JgQ5jYquSpdSZxiCSZB4z4">
            tionella planet. Till skillnad från många andra folk och stater
            erkänns inte deras existens och rättigheter av någon av de två
            stormakterna. Varken USA eller Sovjet är intresserade av att den
            kurdiska frågan och det kurdiska folkets kamp skall komma upp
            och störa deras intressen i Västasien. USA vill inte ha några
            separatiströrelser i Turkiet, en viktig NATO-allierad i området.
            Inte heller Sovjet vill se några förändringar inom de stater som
            berörs, vare sig det gäller Turkiet eller andra. Därför har kurdernas
            vädjan- de om stöd och hjälp inte fått något gehör hos någondera
            stormakten. Detta faktum borde underlätta för alla svenska politiska
            partier och också för den svenska regeringen att ta sig an kurdernas
            sak. När det gäller den andra frågan, den stora och växande gruppen
            av kur- diska invandrare och flyktingar i Sverige, kan vi inte
            skylla på andra, krypa bakom diplomatiska förvecklingar eller
            ta till andra ursäkter. I det fallet är vi fortfarande suveräna
            och bör själva bära hela ansvaret för vad som blir gjort eller
            inte gjort. Det behövs ökad information till svenska folket om
            kurdernas speciella situation. Det behövs särskilda åtgärder inom
            språkets och kulturens område. Och det behövs först och främst
            — i det hårdnande klimatet med ökande avvisningar, förpassningar
            och annat — bättre in- struktioner, upplysningar och utbildning
            för alla som arbetar med att ta emot flyktingar och invandrare
            om den kurdiska befolkningsgruppens spe- ciella förhållanden.
            När det talas om flyktingströmmen från Mellersta Östern till Trelleborg,
            Arlanda och andra ställen och det nämns om turkar, iranier, libaneser
            osv. är det i många fall kurder det handlar om. Men offici- ellt
            finns det ingen kurdisk nation, inga kurdiska pass; inga kurdiska
            insti- tutioner över huvud taget på det internationella planet.
            Om man betraktar en kurd som turk, iranier osv. finns det således
            risk för grova felbedömning- ar när deras fall behandlas. Om man
            dessutom på svenskt officiellt håll anser att kurder är fullvärdiga
            medborgare it. ex. Turkiet, vilket har hänt, är risken för övergrepp
            än större. Det måste bli en förbättring och en ökad uppmärksamhet
            på den kurdi- ska befolkningsgruppens svårigheter som invandrare
            och flyktingar i Sveri- ge. Det faktum att de inte har något officiellt
            hemland ställer också särskil- da krav på språkundervisningen,
            både på primärstadiet och när det gäller lärarutbildning. Vpk:s
            tidigare framförda krav på ett kulturcentrum i Stockholm i likhet
            med vad som finns i Paris bör aktualiseras. Det har nämnts ovan
            att kurderna har få vänner. Men det är glädjande att kunskaperna
            och intresset för deras sak ökar i Sverige och att allt fler enskil-
            da, kommuner, offentliga organ m. fl. tar upp deras situation,
            försöker lära sig mera och hjäpa bättre. Ett sådant initiativ
            togs av Karlskoga kommun i oktober förra året genom att en kurdisk
            kulturvecka organiserades. Där togs alla aspekter på kurdernas
            situation upp och utställningar, dans, mu- sik, matkultur osv.
            presenterades för kommuninnevånarna. En paneldis- kussion med
            deltagare från alla riksdagspartier anordnades också och samtliga
            betygade sin vilja att lära sig mera och göra mera för att hjälpa
            det kurdiska folket. Vid detta tillfälle höll debattledaren, informationschefen
            på statens invandrarverk, Lars-Gunnar Eriksson, en inledning där
            avsnittet om kurderna var mycket informativt. Vpk har tidigare
            försökt att i motio- ner, debatter och andra sammanhang teckna
            en bakgrund till kurdernas
          </p>
          <p xml:id="i-8PpuxpVZELMhj3gb5pe57j">
            Mot. 1985/86 U522
          </p>
          <pb facs="riksdagen-motions-pdf/data/198586/mot_198586_u_522/mot_198586_u_522-003.pdf"/>
          <p xml:id="i-L3oREFU2TBmL1zZjM7pidk">
            situation. Det nämnda avsnittet torde vara det mest aktuella
            och officiella som framförts i frågan, varför det återges här
            i sin helhet:
          </p>
          <p xml:id="i-BM7DzmacxGphsbE5g9cp7e">
            Låt mig då mot denna allmänna bakgrund säga några ord om kurderna
            och kurdernas situation. Det finns någonstans mellan 14 och 20
            miljoner kurder i världen. Det kurdiska folket bor huvudsakligen
            i Turkiet, Iran, Irak och Syrien. En mindre grupp lever i Sovjetunionen.
            När man talar om Kurdistan avser man emellertid vanligen de av
            kurderna bebodda områdena i Turkiet, Iran, Irak och Syrien. Kurderna
            har i århundraden blivit förtryckta och tvingats föra en daglig
            kamp för sin överlevnad och sin kultur. Allt fler kommer till
            Europa som flyktingar och ett växande antal har fått en fristad
            också i Sverige.
          </p>
          <p xml:id="i-G4M4L3Vv9pebZAgqWTx9iS">
            Turkiet
          </p>
          <p xml:id="i-MNyigzHb9o3jNAqrjm5fz8">
            Ingen vet exakt hur många kurder det finns i dag och ingen kan
            säga hur många av dessa som flytt. Men så mycket vet man att Turkiet
            är det land där de flesta kurder bor. Uppskattningsvis rör det
            sig om 10—12 miljoner män- niskor. Turkiets officiella inställning
            är att det över huvud taget inte finns några kurder. Däremot finns
            det gott om bergsturkar. Dessa beskrivs ofta som nära nog obildbara
            rövare och banditer, och turister varnas för att besöka deras
            ogästvänliga trakter. Genom den turkiska historien löper alltsedan
            nationalstatens bildande en röd tråd av ohämmat förtryck av det
            kurdiska folket, kombinerat med ett envist förnekande av själva
            dess existens. Alla kurdiska politiska organisationer är givetvis
            förbjudna, de turkiska fängelserna är fyllda av kurdiska motståndskämpar
            och den kurdiska delen av Turkiet är landets mest eftersatta och
            medvetet underutvecklade område. Vid ett flertal tillfällen har
            den turkiska armén också korsat gränsen till Iran resp. Irak och
            där öppet utfört massakrer på dessa länders kurdiska befolk- ningsgrupper
            i sin jakt på turkiska ”kriminella och terrorister”, dvs. kurdi-
            ska nationalister och flyktingar. Resultatet har blivit ett växande
            antal kurdiska flyktingar från Turkiet till olika länder i Västeuropa
            och Mellanöstern.
          </p>
          <p xml:id="i-KtfXATYbRjPXt8DiMvLCWn">
            Iran
          </p>
          <p xml:id="i-MuB4f9YVCdSuUh74H3nRcf">
            Den näst största kurdiska folkgruppen finns i Iran. Landets ca
            fem miljoner kurder var redan på shahens tid förföljda och förtryckta.
            Därför var kurder- na en av de många grupper som aktivt bidrog
            till att störta shahen och därmed hjälpte Khomeini till makten.
            De andra grupper, som likt kurderna senare kommit att vända sig
            mot Khomeinis förtryckarpolitik, har alla en efter en krossats
            av Irans nye diktator. Mot kurderna förs ett begränsat men regelrätt
            krig. Antalet kurdiska flyktingar från Iran växer stadigt. De
            har två flyktmöj- ligheter: till irakiska och till turkiska Kurdistan.
          </p>
          <p xml:id="i-RTGA7S4msbLsVbTRWmUQoh">
            Mot. 1985/86 U522
          </p>
          <pb facs="riksdagen-motions-pdf/data/198586/mot_198586_u_522/mot_198586_u_522-004.pdf"/>
          <p xml:id="i-7F9kp174mMZ3dw3WA4SzuX">
            Irak
          </p>
          <p xml:id="i-LkBoSZQKFXdgwr3UGWsjEb">
            Efter en mängd komplicerade turer under sextiotalet och sjuttiotalets
            bör- jan har kurderna i Irak uppnått en viss formell autonomi.
            Verkligheten är emellertid en helt annan och kurderna är under
            Saddam Husseins auktoritära regim fortfarande en förföljd folkgrupp.
            Det är också i Irak som den mest aktiva gerilla-kampen förs. Eftersom
            Iran stödjer den kurdiska gerillan i Irak svarar Irak givetvis
            med att ge sitt stöd till de kurdi- ska rebellerna i Iran.
          </p>
          <p xml:id="i-65ffDcgQJSwgdqwj241j32">
            Syrien
          </p>
          <p xml:id="i-TbkdKyQ43h2PUPNo3Gee6Y">
            Det är inte bara Iran som får ta emot de kurder som flyr från
            Irak. Ett växande antal återfinns i den kurdiska delen av Syrien.
            Syrien fungerar som transitland för de oftast intellektuella och
            politiskt aktiva flyktingar, som därifrån söker sig till Västeuropa.
            Situationen för kurderna i Syrien är mindre känd och även om Syrien
            inte på något sätt har erkänt kurdernas krav på självbestämmande,
            är kurderna i Syrien otvivelaktigt de ”minst förföljda” i det
            egentliga Kurdistan. Detta beror förmodligen en del på att den
            syriska delen av Kurdistan är den geografiskt minsta med en total
            kurdisk befolkning på omkring 800 000. Det beror också på att
            man i Syrien inte bedriver samma negativa utbildnings- och kulturpolitik
            som i de andra länderna — det vill säga att kurderna i Syrien
            har betydligt större möjligheter att bevara sin kulturella egenart.
            Syrien tar emot kurdiska flyktingar från ärkefienden Irak medan
            där- emot flyktingar från det allierade Iran inte på några villkor
            släpps in. Ett resultat av den syriska politiken är att antalet
            flyktingar från syriska Kurdistan är ganska litet, kanske några
            hundra i hela Europa.
          </p>
          <p xml:id="i-9VUcx4jfhGevepP2St5HWF">
            Frankrike och Sverige
          </p>
          <p xml:id="i-754nHm7QuLnhtcapapmZRw">
            Frankrike och Sverige har under de senaste åren blivit de huvudsakliga
            slutmålen för kurdernas flykt. Detta har flera förklaringar. Dels
            beror det på en flyktingpolitik som mer än i många andra länder
            ger en reell möjlighet till att komma in och kunna leva en någorlunda
            tryggad tillvaro. Dels beror det på att en viss förståelse och
            ett visst intresse för kurderna och kurdernas sak har utvecklats
            i dessa två länder. I Frankrike har ett kurdiskt institut öppnats
            med statligt stöd och Paris kommer nu allt mer att bli centrum
            för de kurdiska intellektuella. Sverige å sin sida tillåter dels
            en öppen politisk verksamhet, och är dels det enda land där ett
            riksdagsparti (vpk) tagit sig an kurdernas sak.
          </p>
          <p xml:id="i-X8ULU1c8KoCBCSwMua1Fmb">
            Från fyra olika länder
          </p>
          <p xml:id="i-GGMQ2NeXUzRRzxuT3QhyS4">
            Den kurdiska minoritetsgruppen skiljer sig i ett antal principiella
            avseen- den markant från de flesta andra minoritetsgrupper i Sverige.
          </p>
          <p xml:id="i-NWWqchdPKR8r6E9B6XWyZ4">
            Mot. 1985/86 U5S2
          </p>
          <p xml:id="i-S8H4zgLdAunB8MKq91UBk">
            15
          </p>
          <pb facs="riksdagen-motions-pdf/data/198586/mot_198586_u_522/mot_198586_u_522-005.pdf"/>
          <p xml:id="i-JEDhB6HCubUHZhAjhmAJDr">
            Kurderna kommer nämligen från fyra olika länder — Irak, Iran,
            Syrien och Turkiet. På samma gång som det finns en sammanhängande
            kurdisk identitet, en gemensam etnicitet och en gemensam kulturell
            bakgrund finns det också skillnader mellan de kurdiska grupperna
            av både språklig, social och politisk natur. Samtidigt är strävan
            efter sammanhållning, efter en ge- mensam kurdisk identitet, mycket
            stark. Gruppens i flera avseenden disparata sammansättning gör
            emellertid att insatser för gruppen, oavsett inom vilket område,
            ofta måste planeras paral- lellt på olika nivåer. För närvarande
            uppskattas antalet kurder i Sverige till mellan 7 000 och 8 000.
            Ingen vet precis eftersom det inte förekommer någon registrering
            av etniska minoriteter. Den största enskilda gruppen utgörs av
            kurder från Turkiet. Kurderna från Turkiet består både av tidigare
            arbetskraftsinvand- rare, politiska flyktingar och personer, som
            kommit till Sverige på s.k. anknytning. Till följd av detta innehåller
            denna grupp en större del perso- ner med lägre utbildning och
            även en större del analfabeter än de övriga grupperna. Med analfabet
            avses här både personer i ordets egentliga be- märkelse och sådana
            som har svårigheter att läsa just det kurdiska språket. Den näst
            största gruppen, och den som under de senaste åren växt snab-
            bast, utgörs av kurder från Irak, oftast unga män med relativt
            god utbild- ning. Den tredje gruppen i storleksordning är kurderna
            från Iran, vilkas sammansättning mycket liknar den irakiska gruppen.
            Den fjärde gruppen, kurderna från Syrien, är relativt liten. Också
            den har hög andel av personer med relativt god utbildning. Många
            av de kurdiska flyktingar som kommer till Sverige har under en
            längre tid levt under omänskliga förhållanden i Kurdistan. Männen
            har kanske blivit fängslade och torterade eller tvingats gå under
            jorden. Deras familjer har utsatts för nattliga razzior av polis
            och militär, då de trakasse- rats och misshandlats. Flykten till
            Sverige är ofta dramatisk och farofylld. Också flyktingbarnen
            har problem. Förutom rädslan för allt det nya de möter i Sverige
            har de kanske skräckfyllda minnen från förföljelsen i Kur- distan
            och flykten till Sverige. Om fadern har torterats påverkar hans
            fysis- ka och psykiska besvär hela familjen. Barnen reagerar ofta
            med att bli aggressiva, matvägra, ha mardrömmar, bli sängvätare
            m. m. De normala kriserna förstärks, t. ex. trotsåldern.
          </p>
          <p xml:id="i-AbituAgAFg5Q1s9H8S7xvC">
            Det kurdiska språket
          </p>
          <p xml:id="i-GnTFZThGgFMQmNA3snCn8u">
            Låt mig avslutningsvis säga några ord om det kurdiska språket,
            vilket på många olika sätt genomsyrar kurdernas i Sverige situation:
            Kurdiskan tillhör den indoeuropeiska språkfamiljen och är ett
            av språ- ken i den iranska språkgruppen. Det närmast besläktade
            språket är farsi, persiskan. Ingen likhet finns med turkiskan
            eller arabiskan, vilka är altaiska resp. semitiska språk. Lingvister
            debatterar huruvida kurdiskan härstam- mar direkt från den gamla
            mediskan eller från en annan grupp av de iranska språken. Meningarna
            bland lingvister om de kurdiska dialekternas klassificering är
            delade. Den kanske vanligaste indelningen är att utgå från två
            huvuddia-
          </p>
          <p xml:id="i-MuCaEyFCq41QSFuSVm7U99">
            Mot. 1985/86 US52
          </p>
          <pb facs="riksdagen-motions-pdf/data/198586/mot_198586_u_522/mot_198586_u_522-006.pdf"/>
          <p xml:id="i-VyQmAXSWbzA1MEhjqg1oEv">
            lekter, nord-kurmandji och syd-kurmandji. Nord-kurmandji talas
            av kur- derna i turkiska och syriska Kurdistan, i de norra delarna
            av irakiska och iranska Kurdistan samt i Sovjetuntionen. Syd-kurmandji
            talas av flertalet kurder i irakiska och iranska Kurdistan. Frågar
            man en kurd som talar syd-kurmandji vilken dialekt han talar svarar
            han antagligen sorani, vilket är den populära benämningen men
            som egentligen är ett områdesnamn. I dagligt tal betecknas nord-kurmandji
            of- tast bara kurmandji. Informationen när det gäller övriga dialekter
            och grupper av sådana är ofta förvirrande och motsägelsefull.
            Kurdistan har i dag inget gemensamt alfabet. I de fem länder där
            kurder- na traditionellt är bosatta används inte mindre än tre
            olika alfabet. I Turkiet och Syrien skrivs kurdiskan med latinska
            skrivtecken. I Irak och Iran an- vänds det arabiska alfabetet
            medan man i Sovjetunionen skriver med kyril- liska tecken. I diskussionen
            kring det kurdiska språket och de kurdiska dialekterna är det
            av grundläggande betydelse att man tar som utgångspunkt det kurdiska
            språkets och den kurdiska befolkningsgruppens situation i hemländerna.
            För att kort rekapitulera: I Turkiet är kurdiska helt förbjudet.
            I Iran och Syrien erkänns inte kurdiska som ett språk, och det
            används inte i undervis- ningen osv. Endast i Irak förekommer
            kurdiska i utbildningssammanhang och som ett skrivet språk i någon
            nämnvärd omfattning.
          </p>
          <p xml:id="i-QV3kQ1p2Cionaet5Z97Z22">
            Kurdiskan som exilspråk
          </p>
          <p xml:id="i-GuUcSNdsyZAwGneabCZkPK">
            Sammantaget innebär detta för den kurdiska minoriteten i Sverige
            (och för kurder i exil över huvud taget): 1. Det kurdiska språket
            och i synnerhet det kurdiska skriftspråket är cen- tralt för utvecklingen
            och bevarandet av den kurdiska identiteten. 2. Även om de flesta
            kurder i exil kan tillgodogöra sig information på resp. centralregerings
            språk (dvs. turkiska, persiska eller arabiska) är det ett starkt
            motstånd mot att också i exilen tvingas att använda förtryckarnas
            språk/förhindras att använda sitt eget. 3. Den historiskt-politiska
            situationen innebär att kurdiskan som språk och i synnerhet som
            skriftspråk i flera avseenden är outvecklat och ofta uppblandat
            med centralregeringens språk. Det finns därför en stark strävan
            bland kurderna att i exilen vidareutveckla, enhetliggöra och kodifiera
            det kurdiska språket. 4. Situationen har också gett upphov till
            olika tendenser när det gäller språkets fortsatta utveckling,
            t. ex. finns det en skiljelinje mellan dem som vill bibehålla
            resp. huvuddialekts användning av olika alfabet (det latinska
            resp. det arabiska) i skriftspråket och dem, som strävar efter
            att båda dialek- terna skall skrivas med det latinska alfabetet.
            Resultatet av alla dessa faktorer är att för kurderna i exil (och
            för den delen också för kurderna i hemländerna) är det svårt att
            avgränsa och prio- ritera frågan om t. ex. samhällsinformation
            i Sverige på kurdiska från det i och för sig legitima behovet
            och strävan till att vidareutveckla, förstärka och bibehålla den
            kurdiska identiteten, vilket innebär att varje trycksak, varje
            informationsinsats på det egna språket får ett politiskt egenvärde.
            Det är
          </p>
          <p xml:id="i-Gqpj58meNyTRxEaVUzC9f9">
            Mot. 1985/86 U522
          </p>
          <pb facs="riksdagen-motions-pdf/data/198586/mot_198586_u_522/mot_198586_u_522-007.pdf"/>
          <p xml:id="i-SNXuTSCwxGcbBdk38uajZ8">
            viktigt att svenska myndigheter och organisationer inser detta
            när man gör sina avväganden och prioriteringar när det gäller
            samhällsinformation och andra insatser på kurdiska.
          </p>
          <p xml:id="i-JcrnEVid1Uk9Ek2ec4ibV1">
            Så långt Lars-Gunnar Eriksson, statens invandrarverk. Hans framställning
            bör kunna ge en bra bakgrund och ett gott utgångsläge för dem
            som vill solidarisera sig med det kurdiska folket, inte bara i
            ord utan i konkret handling.
          </p>
          <p xml:id="i-P3AE8Uiuj4y3eMv1Gtc7NT">
            Hemställan
          </p>
          <p xml:id="i-7umebf9yGQCzsqCNHGSNBH">
            Mot bakgrund av det anförda yrkas 1. att riksdagen hos regeringen
            begär initiativ till att ta upp den kurdiska frågan i FN:s kommission
            för mänskliga rättigheter, 2. att riksdagen hos regeringen begär
            initiativ till att den turkiska regeringens behandling av den
            kurdiska befolkningen i Turkiet tas upp i Europarådet, 3. att
            riksdagen hos regeringen begär åtgärder så att humanitär hjälp
            från Sverige kan lämnas till kurdiska flyktingar i de läger som
            omtalas i motionen, 4. att riksdagen hos regeringen begär åtgärder
            så att den kurdiska befolkningsgruppens särskilda situation i
            Sveirge uppmärksammas bättre än vad som hittills skett, 5. att
            riksdagen hos regeringen begär förslag till upprättande av ett
            kurdiskt kulturcentrum i Sverige.
          </p>
          <p xml:id="i-XQQhaVtotTdN3AmTbhJm9Q" type="date">
            Stockholm den 27 januari 1986
          </p>
          <div xml:id="i-6BRGtUaDuzyMr1scATreMY" type="signatureBlock">
            <p xml:id="i-JaLufiKFsMoieGjtxdhqnY" who="i-5wPAQ1MDLRTsW1XngYcD46" type="signature">
              Lars Werner (vpk)
            </p>
            <p xml:id="i-5EUJT8YNChJ1hu7VDSM2o9" who="i-QRDnfz9zaiXo7A1SpAi1dM" type="signature">
              Bertil Måbrink (vpk)
            </p>
            <p xml:id="i-LajrcaADnhDE1kgb8nwLPk" who="i-CMGiiZNVocLdbkuKqXgWTG" type="signature">
              Nils Berndtson (vpk)
            </p>
            <p xml:id="i-VQ664bMUHkgbq1V729sDXC" who="i-EQSJnvt3y9r5wULtNbkTNu" type="signature">
              Jörn Svensson (vpk)
            </p>
            <p xml:id="i-8WVnzuRM67gpfMrcZRqA9b" who="i-VtWQs1mfimPMyjw5HVXR4i" type="signature">
              Inga Lantz (vpk)
            </p>
            <p xml:id="i-U6uvVAtjpgb59br9JaKuLm" who="i-RbKNMUyo9hNCG3nSXBGQAq" type="signature">
              Oswald Söderqvist (vpk)
            </p>
          </div>
          <p xml:id="i-U6YH1sfWa7jpN9VGdAVLdD">
            Mot. 1985/86 U522
          </p>
          <pb facs="riksdagen-motions-pdf/data/198586/mot_198586_u_522/mot_198586_u_522-008.pdf"/>
          <pb facs="riksdagen-motions-pdf/data/198586/mot_198586_u_522/mot_198586_u_522-009.pdf"/>
          <p xml:id="i-MgGNCyUhnZkvuGxNJjv1fq">
            Liber Tryck AB Stockholm 1986
          </p>
        </div>
      </div>
    </body>
  </text>
</TEI>
