<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--00806">
  <teiHeader>
    <fileDesc>
      <titleStmt>
        <title>om en ny energipolitik</title>
        <author>av Lars Werner m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om en ny energipolitik</title>
          <idno type="rdwebb">G102806</idno>
          <rs type="number">806</rs>
          <ref type="dokument_url_text">http://data.riksdagen.se/dokument/G102806/text</ref>
          <ref type="dokument_url_html">http://data.riksdagen.se/dokument/G102806</ref>
          <ref type="dokumentstatus_url_xml">http://data.riksdagen.se/dokumentstatus/G102806</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-RbKNMUyo9hNCG3nSXBGQAq</idno>
            <name>OSWALD SÖDERQVIST</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-Eoor7chig2KkpNDt6f9K2V</idno>
            <name>TORE CLAESON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-P16YrMELNZpTQDiH98GRMi" type="signed"/>
        <correspContext corresp="i-P16YrMELNZpTQDiH98GRMi">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-RbKNMUyo9hNCG3nSXBGQAq"/>
          <note type="signatory" corresp="i-Eoor7chig2KkpNDt6f9K2V"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__806/mot_197778__806-001.pdf"/>
      <div type="motHeader" xml:id="i-XW23FtFD832QB61RGsPN1D">
        <div type="motTitle" xml:id="i-JZtZvTbzedi9mYn7C8ZvXf"/>
        <div type="motSubmissionInfo" xml:id="i-LSSyVLShWb9XFgYUDDW39e"/>
      </div>
      <div type="motBody" xml:id="i-FNRPW6G5VQrJySKADGj7DD">
        <div xml:id="i-4fcXu9qwpvWhgAE9vF7cXQ">
          <p xml:id="i-PxUmi4A9uA9orjk2bhuHpn">
            Mot. 1977/78:806
          </p>
          <p xml:id="i-7vBTz5BDdS36syWYrqHQJy">
            Motion 1977/78:806
          </p>
          <p xml:id="i-RBCG9fkErAzozb6aux8f9Y">
            av Lars Werner m. fl. om en ny energipolitik
          </p>
          <p xml:id="i-Ard4K599M8aws8iWH2rYTC">
            Sammanfattning
          </p>
          <p xml:id="i-8zvSxjMvHWjJwjTF1Mct9E">
            Vänsterpartiet kommunisterna kräver i sitt energipolitiska program
            en rad åtgärder som tillsammans kan utgöra underlag för en bättre
            planering av energiförsörjningen. Partiet kräver en effektiv politik
            för att minska efter- frågan på oljeprodukter inom landet och
            stopp för fortsatt utbyggnad av kärnreaktorer. För att minska
            efterfrågan på oljeprodukter föreslås bl. a. följande åtgärder:
            Sanering av privatbilismen i storstäderna och en samtidig utbyggnad
            av kollektivtrafiken. Produktion av metanol för inblandning i
            motorbensin. Överförande av långväga godstransporter till tåg
            och fartyg. Inledande försök med exploatering av torv samt odling
            av energiskog. Satsning på ett statligt solvärmeprogram i samarbete
            med kommunerna osv. i ett 10-punktspro- gram. Vpk säger nej till
            fortsatt utbyggnad av kärnreaktorer med hänsyn till alla de negativa
            följderna för säkerhet, miljö och demokrati. Nu aktiva reaktorer
            måste planmässigt avvecklas i den takt som blir försörjningsmässigt
            möjlig. Ingen svensk upparbetningsanläggning bör byggas. Vpk motsätter
            sig all brytning av uran i Sverige. En rad åtgärder måste planmässigt
            genomföras för att en någorlunda snabb avveckling av kärnkraften
            skall bli möjlig. Hit hör bl. a.: Ett snart stopp för fortsatt
            installation av direktverkande elvärme. Systematisk statlig satsning
            på stora vindkraftverk. En samordnad utbyggnad av kommunala kraftvärmeverk.
            En statligt styrd utbyggnad av mottrycks- kraft i industrin. Utbyggnad
            av minikraftverk i mindre vattendrag. Successiv höjning av elskatten
            för företag och andra storförbrukare osv. i ett 8- punktsprogram.
            Ett socialistiskt Sverige bör basera sin energiförsörjning på
            inhemska förnyelsebara energikällor, framhålles i vpk-motionen.
          </p>
          <p xml:id="i-U3fypnxoHDNFNKFxbp2VJS">
            Energipolitiskt program
          </p>
          <p xml:id="i-NyZ2WYGxb9VK8cigiEhauD">
            Tillgång till energi är ett villkor för mänsklig överlevnad.
            Energi behövs för födoämnesproduktion, bostadsuppvärmning, transporter
            och industriell verksamhet. Energi är emellertid bara en bland
            flera viktiga produktionsfak- torer såsom naturtillgångar (inkl.
            luft och vatten), arbetskraft, kapital och tekniskt kunnande.
          </p>
          <p xml:id="i-4jgjbnfvnCqB4eDv9ZsK2u">
            1 Riksdagen 19771/78. 3 saml. Nr 806
          </p>
          <pb facs="riksdagen-motions-pdf/data/197778/mot_197778__806/mot_197778__806-002.pdf"/>
          <p xml:id="i-VTYdhiQVyz8vdqv4NtYPQe">
            Mot. 1977/78:806 2
          </p>
          <p xml:id="i-HeiLbGwdBHXB9XBjvcw4AH">
            Den samhälleliga nyttan av energianvändning varierar i hög grad,
            och det sociala utbytet är därmed långt ifrån alltid proportionellt
            mot energiomvand- lingens storlek. Genom kapitalismens rovdrift
            på människor och naturtill- gångar är den sociala nyttan av energiomvandlingen
            i vårt land orimligt låg Slöseriet är mycket omfattande i alla
            kapitalistiska länder och i särklass störst i Förenta staterna.
            Förhållandena är bättre i de socialistiska länderna, men även
            i planekonomierna saknas ofta tillräcklig medvetenhet om möjlighe-
            terna att hushålla bättre med energi.
          </p>
          <p xml:id="i-39mbopn9CRMu5warYkhUSb">
            Mycket stora energitillgångar
          </p>
          <p xml:id="i-5XxkiwWZbeBVkhybHHp9dt">
            Energitillgångarna i världen är mycket stora. Speciellt gäller
            detta kol samt uran och thorium, om dessa båda ämnen används i
            bridreaktorer. Även de förnyelsebara energikällorna är av mycket
            stor potentiell betydelse. Produk- tionen av olja och naturgas
            kommer däremot att stagnera inom något årtionde, såvida inte överraskande
            stora nyfyndigheter görs de närmaste åren.
          </p>
          <p xml:id="i-6ut4rNT4aAT4oMghY35NR3">
            Energikris av andra orsaker
          </p>
          <p xml:id="i-7VHYZd3UAfzMaLhXipxgCC">
            Sålunda råder ingen egentlig brist på energiråvara. Trots detta
            kommer västvärlden sannolikt att hamna i en svår energiförsörjningskris.
            Detta beror dels på svårigheterna att tillräckligt snabbt ersätta
            olja och naturgas med andra former av energi, dels är det en följd
            av de svåra miljö- och säkerhetsmässiga konsekvenserna av ett
            accepterande av kol och kärnkraft i stor skala. Energikonsumtionen
            måste rimligen variera med hänsyn till skillnader mellan olika
            länder vad beträffar klimat, befolkningstäthet, industriproduk-
            tionens sammansättning m. m. Dagens enorma klyftor beror emellertid
            mindre på sådana faktorer och mer på imperialistisk utsugning.
            Om den växande världsbefolkningen i framtiden skall kunna hålla
            en per capita- förbrukning av energi ens i närheten av den som
            svenska folket genomsnitt- ligen åtnjuter i dag, kommer en jättesatsning
            på förnyelsebara energikällor inte att vara tillräcklig. Dessutom
            måste kolproduktionen i världen mång- dubblas och tiotusentals
            kärnreaktorer tas i drift. En sådan global energiom- vandling
            skulle med stor sannolikhet leda till omfattande olyckor och en
            världsomspännande nedsmutsning av jord, vatten och luft. Jordens
            klimat skulle med stor säkerhet också komma att påverkas. Socialistisk
            planhushållning ger förutsättningarna för framtida internatio-
            nell jämlikhet. Den ger också förutsättningarna för en stabilisering
            och en långsiktig sänkning av den totala energikonsumtionen i
            Sverige.
          </p>
          <pb facs="riksdagen-motions-pdf/data/197778/mot_197778__806/mot_197778__806-003.pdf"/>
          <p xml:id="i-V4SKLkLrLqga72HhshNNrA">
            Mot. 1977/78:806 3
          </p>
          <p xml:id="i-DCu7dZwYNL2AmEPttJwjr9">
            Energiförsörjningen — en klassfråga
          </p>
          <p xml:id="i-39ky7DDg7qCiHiLHkKjwtz">
            Skillnaden i energikonsumtion är stor även mellan olika sociala
            skikt i det kapitalistiska samhället. Kapitalägare och höginkomsttagare
            använder genomsnittligen mer än dubbelt så mycket energi för sina
            bostäder, fritidshus, fordon och nöjen än vad som är möjligt för
            människor ur arbetarklassen. Skillnaden mellan boende i tätbebyggda
            flerbostadshus och mark- och energikrävande småhus är vid en sådan
            jämförelse av särskilt intresse. Inriktningen måste vara att välplanerade
            flerbostadshus med goda kollektiva möjligheter till service och
            fritidsliv i den kommande nyproduktionen skall ersätta de energislukande
            småhusen. Hushållningsåtgärderna måste gälla alla områden, men
            när direkta inskränkningar blir nödvändiga måste de i första hand
            riktas mot minorite- tens överkonsumtion. Kostnaden för hushållningsåtgärderna
            måste fördelas så att inte låginkomst- och medelinkomsthushållen
            drabbas. De energipoli- tiska åtgärderna får inte tillåtas att
            ytterligare öka klassklyftorna.
          </p>
          <p xml:id="i-3xfjwXj2gmNtwT4TCVznoD">
            Kapitalets tillväxt
          </p>
          <p xml:id="i-7EkvH5ghmd7xTn8TdhuHty">
            Nyttan av fortsatt ökning av energianvändningen blir i vårt land
            alltmera marginell i förhållande till de risker och den miljöförstöring
            som följer av den växande förbrukningen. Detta gäller från folkflertalets
            utgångspunkt, medan däremot kapitalet och den kapitalistiska ekonomin
            av flera skäl är beroende av fortsatt tillväxt. En inneboende
            strävan i all kapitalistisk produktion är att öka profiten och
            nå bästa möjliga förhållande mella profit och kapitalinsats. Ingen
            enskild företagsledare (vare sig i statliga eller privata företag)
            kan heller avstå från ökad produktivitet och tillväxt utan att
            samtidigt riskera att förlora i förhållande till konkurrenter
            inom och utom landet. Kapitalismen erbjuder inte ens frihet att
            välja mellan tillväxt och icke-tillväxt. För kapitalistisk produktion
            är det väsentligt att få produktens värde realiserat. Att varorna
            delvis består av resurser som förstörts och förspillts i produktionsprocessen
            är i princip likgiltigt för profiten. De omsatta värdenas mängd
            blir viktigare än nyttan. Ett exempel på detta är när billig olja
            används i produktionsprocesser, där stora mängder energi förspills.
            Så länge även förslösade resurser kan täckas genom priset, saknar
            kapitalismen någon effektiv spärr mot resursslöseri. Kapitalismen
            tjänar på att kasta in naturtillgångar i processen. Ju snabbare
            den kan exploatera naturrikedomar och ju hårdare den kan slita
            ut de arbetande, desto mera fördelaktigt från profitsynpunkt.
            Slutligen tjänar kapitalisten på att tillverka produkter med kort
            livslängd eller dålig nyttjandegrad. Detta leder nämligen till
            att omloppshastigheten hos kapitalet ökar, och tillväxten gynnar
            profiten. Därför arbetar kapitalismen med inbyggt slitage, snabba
            modeväxlingar och slit- och slängprodukter. 1" Riksdagen 1977/78.
            3 saml. Nr 806
          </p>
          <pb facs="riksdagen-motions-pdf/data/197778/mot_197778__806/mot_197778__806-004.pdf"/>
          <p xml:id="i-5Eh8Fh34MzJFAHmZM1gCu3">
            Mot. 1977/78:806 4
          </p>
          <p xml:id="i-4rBQxqYqaTpALtLUst5NTR">
            Den ekonomiska tillväxten är också avgörande för möjligheterna
            att komma ur eller undvika kapitalismens lågkonjunkturer och depressioner.
            Den moderna konjunkturpolitiken känner inget annat medel än expansion
            för att få ekonomin ur krisen. Tillväxtens innehåll är däremot
            av mindre betydelse. Huvudsaken är att människorna är effektiva
            producenter och konsumenter. Den kapitalistiska marknadsekonomin
            känner bara en form av ekonomisk icke-tillväxt, nämligen den som
            blir följden av kris och arbetslöshet. Tillväxten är nödvändig
            för det kapitalistiska systemets fortbestånd.
          </p>
          <p xml:id="i-MZAM3uF6YTT4PgVkCWwQHu">
            Socialistisk tillväxt
          </p>
          <p xml:id="i-KRBHar6NGiMTiFwzQEYksA">
            Under socialismen måste inställningen till tillväxt och ökad
            energianvänd- ning bli en annan. I det socialistiska u-landet
            är tillväxten ett nödvändigt medel att utveckla landet och ge
            dess befolkning en dräglig levnadsstandard. I ett högt utvecklat
            socialistiskt land kan emellertid samhället utvecklas utan en
            ytterligare ökad användning av energi och råvaror. Detta blir
            möjligt genom hushållning och behovsinriktad styrning av produktionen.
            Avveckling av massbilismen i storstäderna, omläggning av försvarspolitiken,
            stopp för fåtalets lyxkonsumtion, stopp för inbyggt slitage och
            slit- och släng är åtgärder som frigör energi, råvaror och arbetskraft
            för mera nyttiga ändamål. Förbättrad energiverkningsgrad (genom
            teknisk utveckling) kan dessutom ge utrymme för en begränsad ekonomisk
            tillväxt utan att energianvändningen behöver öka.
          </p>
          <p xml:id="i-CpqZcKvZe9KLe7i2wVBAAW">
            Energi och sysselsättning
          </p>
          <p xml:id="i-KAjZesk6MSvRqZbSHWGVC5">
            Risken för arbetslöshet används ofta som ett hot mot svenska
            arbetare för att få dem att acceptera miljöförstöring, utbyggnad
            av kärnkraftverk och älvar samt fortsatt slöseri. Denna utpressningspolitik
            vill göra gällande att massarbetslöshet blir följden av ett stopp
            för energianvändningens till- växt. Att allt arbete kräver energi
            är en självklarhet, men av detta följer inget klart samband mellan
            sysselsättningen och energianvändningens storlek. Den nödvändiga
            mängden energi beror av mekaniseringsgrad, hushållnings- åtgärder
            och produktionens sammansättning. En fortsatt utbyggnad av massa-
            och pappersindustrin samt järn- och stålverk kräver t. ex. väldigt
            mycket energi per arbetstillfälle, medan en motsvarande utbyggnad
            av verkstadsindustrin förbrukar en bråkdel så mycket energi per
            anställd. Energianvändningen är nu (1977) ungefär dubbelt så hög
            som 1960. Den officiella arbetslösheten är trots det i stort sett
            oförändrad, medan den dolda har ökat. Variationen i sysselsättning
            beror således i första hand på andra faktorer än tillgången på
            energi. Avgörande för sysselsättningen är främst konjunkturläget
            och i andra hand
          </p>
          <pb facs="riksdagen-motions-pdf/data/197778/mot_197778__806/mot_197778__806-005.pdf"/>
          <p xml:id="i-8TReA8VmQCjWNuTeSK9Cr1">
            Mot. 1977/78:806 5
          </p>
          <p xml:id="i-MKnwHuig1jfgm1WHLjVB7C">
            strukturomvandlingen. Båda beror på kapitalismens frihandel,
            konkurrens och profitjakt samt den ekonomiska politiken. Dagens
            arbetslöshet är väsentligen en följd av lågkonjunkturen och de
            många branschkriserna (t. ex. specialstål, varv, glas, sko och
            textil). Däremot är det helt klart att den industriella expansionen
            hela tiden kräver mer energi, även om energitillgången kan hållas
            tillbaka något genom förbättrad energiverkningsgrad och hushållning.
            Ett stopp för fortsatt utbyggnad av kärnkraften kommer att medföra
            problem för sysselsättningen i de berörda tillverknings- och byggnadsföreta-
            gen. Men en motsvarande satsning på energihushållning och förnyelsebara
            energikällor ger faktiskt arbete åt fler människor för varje satsad
            miljon än vad kärnkraftsutbyggnaden gör. En satsning på isolering,
            vindkraft, solvärme och nya bränslen ger dessutom sysselsättning
            över hela landet. Tusentals arbetare slipper långpendla och bo
            i baracker. Vpk kräver åtgärder för hög sysselsättning (inom marknadsekonomin)
            och framhåller socialismen som den enda garantin för meningsfullt
            arbete åt alla. I den dagliga kampen för rätten till arbete är
            det emellertid också viktigt att bedöma arbetets sociala nytta.
            Hot om arbetslöshet används ofta som ett medel att förmå arbetare
            att acceptera farliga eller meningslösa jobb. Denna utpressningspolitik
            måste bekämpas. Vpk kan aldrig acceptera sysselsättning till varje
            pris.
          </p>
          <p xml:id="i-TUsf24MdiPBd7rzjCFWVYr">
            Den kommande oljekrisen
          </p>
          <p xml:id="i-GmtwdDmcoE8cu6qMXHfyJr">
            Den senaste tiden har en rad svenska och internationella rapporter
            och utredningar kommit till slutsatsen att knapphet på olja kommer
            att råda på världsmarknaden redan från mitten av 1980-talet, dvs.
            väsentligt tidigare än vad man förut trott. Detta beror på flera
            samverkande faktorer: 1) en nedvärdering av tidigare optimistiska
            antaganden om mängden återstående olja, 2) allt sämre resultat
            av prospekteringsverksamheten, 3) prognoser om kraftigt ökad import
            till OECD-länderna och då främst till USA, som blir alltmera importberoende,
            4) önskan från vissa OPEC-länder att inte ytterli- gare öka utvinningstakten.
            Sverige är till ca 70 96 beroende av oljeprodukter för sin energiförsörjning.
            Situationen kan alltså bli mycket besvärlig för svenskt vidkommande.
            Den kommande oljeknappheten kommer att medföra ökade priser och
            sannolikt också kvotering av olja till olika länder, såvida inte
            fördelningen avgörs genom utpressning och ekonomisk krigföring.
            Tiden fram till mitten av 1980-talet medger inte tillräcklig frist
            för utveckling av ny teknik i sådan skala att den kan hinna få
            någon betydelse för försörjningsläget. Vissa hushållningsåtgärder
            som punktisolering, förbättrad skötsel av uppvärmnings- och ventilationssystem
            kan emellertid få bety- dande effekt. När det gäller såväl hushållning
            som introduktion av nya energiformer är
          </p>
          <pb facs="riksdagen-motions-pdf/data/197778/mot_197778__806/mot_197778__806-006.pdf"/>
          <p xml:id="i-88G8Vbbc1YmTpkTvYaVJkz">
            Mot. 1977/78:806 6
          </p>
          <p xml:id="i-4NKCPBgFS1gYWLuErmKp12">
            planmässighet och samhällelig styrning avgörande för resultatet.
            Överlåts ansvaret för solvärme, vindkraft och biomassa till marknadskrafterna
            och de privata företagens intresse, kommer utvecklingen att ta
            orimligt lång tid. För att minska efterfrågan på oljeprodukter
            inom landet bör bl. a. följande åtgärder vidtas: 1. Sanering av
            privatbilismen i storstäderna och en samtidig utbyggnad av kollektivtrafiken
            i samma områden, vilket också medför en klar förbättring av miljön.
            2. Produktion av metanol från avfall och biomassa (biologiskt
            material) för inblandning i motorbensin. Dagens bilmotorer klarar
            en inblandning av ca 25 96 metanol. 3. Möjligen bör staten dessutom
            förhandla direkt med något naturgaspro- ducerande land om köp
            av metanol, som tillverkats i exportlandet genom omvandling av
            naturgas. 4. Överförande av långväga godstransporter till tåg
            och fartyg genom utveckling av container- och omlastningssystem.
            5. Systematisk inventering av fastighetsbeståndet genom medverkan
            av kommunala myndigheter samt planmässiga förelägganden till fastighets-
            ägarna att vidta bestämda åtgärder för bättre hushållning. Förbättrade
            lånevillkor. 6. Inledande försök med exploatering av torv (i måttlig
            skala) samt odling av energiskog. Stor vikt måste läggas vid att
            minimera eller undanröja negativa följder för miljön. Ökad användning
            av lövskog och skogsavfall. 7. Omfattande satsning på ett statligt
            solvärmeprogram i samarbete med kommunerna. Solvärmt vatten produceras
            i centrala anläggningar för distribution till hela kvarter eller
            stadsdelar. Projektet ger möjlighet till utveckling av nya statliga
            basindustrier. 8. Systematisk genomgång i statlig regi av olika
            företag och industribran- scher i syfte att föreslå åtgärder som
            någorlunda snabbt kan leda till minskad oljeförbrukning. Företagen
            åläggs att genomföra förbättringarna. 9. Sverige bör lämna IEA,
            kapitalistländernas oljeklubb, som tillkommit för att samordna
            västländernas oljepolitik, kärnkraftsutbyggnad och energi- forskning.
            I stället för att satsa på en framtida oljekvotering genom IEA,
            bör Sverige redan nu söka träffa långsiktiga avtal med de oljeproducerande
            länderna. 10. De multinationella oljebolagens tillgångar i Sverige
            bör därmed överföras i statlig eller kooperativ ägo. Även kraftverk
            och övriga energipro- ducerande anläggningar måste snarast överföras
            i samhällets ägo genom förstatligande eller kommunalisering.
          </p>
          <p xml:id="i-HxVvuFiN89XjEP3bg4pZgc">
            Nej till kärnkraften!
          </p>
          <p xml:id="i-58Nuaw8yTpi31amvbHXLuY">
            Beslut om de första kärnkraftverken i Sverige drevs fram av regering
            och storfinans. Förslaget togs av en enhällig riksdag utan att
            frågan dessförinnan
          </p>
          <pb facs="riksdagen-motions-pdf/data/197778/mot_197778__806/mot_197778__806-007.pdf"/>
          <p xml:id="i-K194FFPievV24DKQUbYETT">
            Mot. 1977/78:806
          </p>
          <p xml:id="i-AkBYNFJ9EJkwjBzdetuad4">
            förts ut till allmän diskussion. Först när Oskarshamn 1 var ett
            faktum växte motståndet sig starkt under intryck av den amerikanska
            säkerhetsdebatten och den växande inhemska medvetenheten om slöseriet
            och dess orsaker. Utbyggnad av kärnkraften leder till ökad ekonomisk
            och politisk makt- koncentration, ställer krav på långtgående
            politiska säkerhetsåtgärder och gör kraftförsörjningen så komplicerad
            att flertalet människor har svårt att överblicka och förstå dess
            användning. Kärnkraften erbjuder dessutom många svårlösta och
            hittills delvis olösta tekniska problem. Reaktorsäkerheten har
            eftersatts genom delvis bristfälliga säkerhetssystem och genom
            en mycket snabb övergång till allt större reaktorer. Med växande
            ålder hos anläggningarna kommer risken för skador och olyckor
            att öka betydligt. För att kunna utnyttja urantillgångarna tillräckligt
            krävs en relativt snar övergång till de mera effektiva, men betydligt
            farligare, bridreaktorerna. Bridreaktoren producerar elektricitet
            men fungerar dessutom som en fabrik för omvandling av uran-238
            (icke-klyvbart) till plutonium-239 (klyvbart). Därigenom ökar
            risken för spridning av atomvapen ytterligare. Icke-spridningsavtalet
            och viss internationell övervakning är inte till- räcklig garanti
            mot spridning av kärnvapen till ytterligare länder. Historien
            ger många belägg för hur avtal mellan stater brutits. Kopplingen
            mellan kärnkraft och kärnvapen är och förblir stark. Utbyggnaden
            av kärnkraften ställer krav på exploatering av de stora uranfyndigheterna
            i Ranstad vid Billingen och på mindre fyndigheter på andra håll
            i landet. Om denna brytning kommer till stånd, kommer stora områden
            att ödeläggas, och luft och vatten kommer att få ta emot stora
            mängder avfall. Vpk motsätter sig all brytning av uran i Sverige.
            De få existerande upparbetningsanläggningarna fungerar illa, och
            flera anläggningar måste av säkerhets- och arbetarskyddsskäl byggas
            om. Över- föring av flytande avfall i fast form har ännu inte
            praktiserats i industriell skala, och avfallsförvaringens problem
            är fortfarande till stor del olösta. Kärnkraften utsätter de arbetande
            för strålning. Detta gäller speciellt vid uranbrytning och upparbetning,
            men även underhålls- och reparationsar- beten i kraftverken medför
            problem. När anläggningarna åldras försämras arbetsmiljön ytterligare.
            Med hänsyn till alla dessa negativa följder för säkerhet, miljö
            och demokrati kräver vpk stopp för fortsatt utbyggnad av kärnreaktorer.
            Den eventuella samhällsnyttan av kärnkraften uppväger inte skador
            och kostna- der. Nu aktiva reaktorer måste planmässigt avvecklas
            i den takt som blir försörjningsmässigt möjlig. Ingen svensk upparbetningsanläggning
            bör byggas. Exploateringen av kärnkraften medför inget ökat nationellt
            oberoende för energiförsörjningen. Kärnkraften kan bara delvis
            betraktas som en inhemsk energikälla. Sverige är beroende av utlandet
            för anriknings- och upparbet- ningstjänster samt för tillgång
            till en del av reaktorteknologin. Den kapita-
          </p>
          <pb facs="riksdagen-motions-pdf/data/197778/mot_197778__806/mot_197778__806-008.pdf"/>
          <p xml:id="i-Jm5uwKagT4DGAok3MqQL5U">
            Mot. 1977/78:806 8
          </p>
          <p xml:id="i-H2f2kkMYezFu9EC7CMwTLV">
            listiska omvärldens möjligheter till utpressning är goda, om
            den svenska regeringen inte någorlunda följer de riktlinjer som
            dras upp inom OECD och IEA (Oljeklubben).
          </p>
          <p xml:id="i-4G6tskB2gEjSMCyoVq8Xe3">
            Folkomröstning
          </p>
          <p xml:id="i-TjfVM8L5ohFrDyDebAsjXA">
            Åsikterna om kärnkraften skär rakt genom partileden, men svenska
            folket är till mycket stor del motståndare till kärnkraften. Partiernas
            ställningsta- ganden och deras representation i riksdagen är emellertid
            sådan att folkopi- nionen inte har kunnat komma till uttryck i
            parlamentet. Vpk har därför i flera år krävt en folkomröstning
            om kärnkraften. För att en sådan omröstning skall bli meningsfull
            krävs dock dels att två klara alternativ ställs mot varandra (Ja
            och Nej), dels att även nej-alternativets förespråkare garanteras
            utrymme i massmedia samt statligt ekonomiskt stöd för sin kampanj.
            Annars är risken stor att folkomröstningen genomförs på kraftbolagens
            villkor för att ge regeringen ett skendemokratiskt alibi för fortsatt
            kärnkraftsutbyggnad. Vpk motsätter sig ett sådant utnyttjande
            av folkomröstningsförfarandet.
          </p>
          <p xml:id="i-CwZ2fQaBXRaVu7bRPPG5T">
            Åtgärder för avveckling av kärnkraften
          </p>
          <p xml:id="i-DErZFLHUMqdRkmNQfRCBy2">
            En rad åtgärder måste planmässigt genomföras för att en någorlunda
            snabb avveckling av kärnkraften skall bli möjlig. Till de nödvändiga
            åtgärderna hör: 1. Ett snart stopp för fortsatt installation av
            direktverkande elvärme. 2. En översyn av övriga onödiga former
            av elanvändning samt förbud mot eller inskränkningar i rätten
            att använda elektricitet för sådana ändamål. 3. En systematisk
            statlig satsning på utbyggnad av stora vindkraftverk. Omkring
            10 TWh vindkraft bör kunna produceras 1990. 4. En samordnad utbyggnad
            av kommunala kraftvärmeverk. Sådana anläggningar når en hög verkningsgrad
            genom att samtidigt producera varmvatten för fjärrvärmenät och
            el. Kraftvärmeverken kan eldas med olja, kol, gas, torv, sopor
            eller biomassa. 5. En statligt styrd utbyggnad av mottryckskraft
            i de industrianläggningar där detta bedöms vara samhällsekonomiskt
            gynnsamt. Principen bygger på ett effektivt bruk av högtemperaturånga
            som först används i den industriella processen och därefter (vid
            lägre temperatur) för el-produktion. 6. Stopp för fortsatt rovdrift
            på skog och onödig övergång till termome- kanisk massa (som är
            el-krävande). 7. Utbyggnad av minikraftverk i en del mindre vattendrag
            samt ombyggnad av en del äldre vattenkraftstationer, vilkas verkningsgrad
            kan höjas. Vpk motsätter sig dock varje exploatering av de nu
            orörda älvarna och de nu återstående forsarna i f. ö. exploaterade
            större älvar. 8. Successiv höjning av el-skatten för företag och
            andra storförbrukare.
          </p>
          <p xml:id="i-Eqw9QCAkKpVEiwp2bABAqT">
            RR a an a Rd
          </p>
          <pb facs="riksdagen-motions-pdf/data/197778/mot_197778__806/mot_197778__806-009.pdf"/>
          <p xml:id="i-2dnKPHt25XBjb9Xmq7apVg">
            Mot. 1977/78:806 9
          </p>
          <p xml:id="i-xYTrBqN2vLb2dd1A9wxZY">
            Förbättrad planering
          </p>
          <p xml:id="i-VxA4A2XurGoHhuvse1iXsG">
            Det kan inte vara det kommunistiska partiets sak att ta ansvar
            för alla följder av den kapitalistiska ekonomin. Vpk står för
            socialistisk planering, och en socialistisk energiplan är inte
            möjlig i ett kapitalistiskt samhälle. Partiet vill dock medverka
            till alla förbättringar för folkflertalet som är möjliga under
            kapitalismen. Det är livsnödvändigt att redan under kapita- lismen
            så långt möjligt förhindra att naturtillgångar och ekosystem förbrukas
            eller förstörs. I det energipolitiska programmet anges en rad
            åtgärder som tillsammans kan utgöra underlag för en bättre planering
            av energiförsörjning under kapitalismen. Detta material sammanfattas
            återkommande i de alternativa energiplaner som partiet för fram.
            Materialet bearbetas och förnyas stän- digt. Ett socialistiskt
            Sverige bör basera sin energiförsörjning på inhemska förnyelsebara
            energikällor, och därmed är vpk:s nuvarande stöd för en satsning
            på sol, vind och biomassa samt hushållning också ett naturligt
            led i arbetet för socialismen.
          </p>
          <p xml:id="i-GK558SBoVdfhZahENnzMTR">
            Bekämpa dimridåer och ohederlig löftespolitik!
          </p>
          <p xml:id="i-RoWJ8zDaF6iPwZUMmEi48m">
            Lika mycket som vpk bekämpar de intressen som förnekar hushållningens
            och de förnyelsebara energikällornas möjligheter, motsätter sig
            partiet de förenklade resonemang och den ohederliga löftespolitik
            som centerpartiet för fram. Centern utlovar en total avveckling
            av kärnkraften 1985. Detta är under fortsatt kapitalism bara möjligt
            genom något av följande tre alternativ, nämligen: 1. Bestående
            och fördjupad lågkonjunktur, dvs. en ekonomisk kris med stor arbetslöshet
            och vikande efterfrågan på energi. 2. Ransonering av energi (främst
            el.) 3. En enorm satsning på hushållning och alternativ elproduktion,
            dvs. ett krig mot kärnkraften, där regeringen låter många andra
            områden som åldringsvård, barntillsyn, bostads- och vägbyggande
            och branschstöd stå tillbaka för en ensidig satsning på elförsörjningen.
            Dessutom krävs en hittills inte skådad planmässighet och utnyttjande
            av långtgående tvångsinstrument mot företag och fastighetsägare.
            Det första alternativet rimmar illa med centerns löften om 400
            000 nya jobb, vårdnadsbidrag m. m. Vad de båda övriga alternativen
            beträffar, har centerpartiet inte velat ställa de nödvändiga redskapen
            till förfogande utan mest litat till företagares och fastighetsägares
            goda vilja.
          </p>
          <p xml:id="i-AWyFftFZyRkHH98uwSHFMx">
            Fortsatt kapitalistisk tillväxt kräver kärnkraft och kol
          </p>
          <p xml:id="i-CfcSSk3SadWiKeGu5pmUu7">
            Om kapitalismen skall kunna utvecklas någorlunda krisfritt, krävs
            en fortsatt relativt hög ekonomisk tillväxt. Därmed ställs krav
            på ständigt mera
          </p>
          <pb facs="riksdagen-motions-pdf/data/197778/mot_197778__806/mot_197778__806-010.pdf"/>
          <p xml:id="i-DJTe9HQDrGyuCgLqXP5TE2">
            Mot. 1977/78:806 10
          </p>
          <p xml:id="i-6XD3Ce6zka2dAtW9iMgsKx">
            energi. De förnyelsebara energitillgångarna är visserligen mycket
            stora, men de räcker inte till för att ersätta både nuvarande
            oljekonsumtion och kärnkraft samt dessutom möjliggöra fortsatt
            ökning av energianvändningen. Fortsatt tillväxt i de redan högindustrialiserade
            länderna måste därför bygga på kol och/eller briderkärnkraft i
            stor skala — såvida inte fusionsenergin blir kommersiellt tillgänglig.
            Storskalig global användning av kol är en lika stor fara som kärnkraften.
            Kolbrytningen kräver årligen omkring 1 500 gruvarbetares liv i
            direkta olyckor, och till detta måste fogas alla skador, yrkessjukdomar
            och lidanden. Skadorna kan visserligen begränsas på profitens
            bekostnad, men under-jord- brytning av kol kommer sannolikt alltid
            att vara ett hälsovådligt och farligt arbete. Förbränning av kol
            ger mycket stora föroreningar och (vid storskalig användning)
            gigantiska avfallsmängder. Vissa föroreningar kan stoppas (dvs.
            förvandlas till avfall), medan tekniska lösningar saknas för andra
            som t. ex. gasformigt kvicksilver. Kvicksilverutsläpp får särskilt
            allvarliga konse- kvenser i sura sjöar och marktyper av det slag
            som förekommer rikligt i Sverige. I sura miljöer omvandlas kvicksilver
            nämligen lättare till metyl- kvicksilver, som är en organisak
            förening, vilken i hög utsträckning anrikas i näringskedjorna.
            All förbränning av fossilt material leder till en ökning av koldioxidhalten
            i atmosfären. Detta kan vid storskalig användning av kol, oljesand
            och oljeskiffrar i framtiden leda till en växthuseffekt, när koldioxidhalten
            blir så hög att medan solstrålningen släpps in genom jordatmosfären
            så förhindras i viss mån värmeavgivningen från jorden. Resultatet
            blir en långsam ökning av medeltemperaturen och en ändring av
            det globala klimatet, som i sin tur sannolikt leder till en avsmältning
            av polarisarna. Enligt vpk:s mening får valet inte stå mellan
            kärnkraft och kol. Det enda rimliga alternativet är hushållning,
            förnyelsebara energikällor och icke- tillväxt i eneriganvändningen.
            I väntan på de förnyelsebara energikällornas genombrott kan trots
            allt viss ökad kolanvändning bli nödvändig under en övergångsperiod.
            Även en sådan begränsad användning nödvändiggör ökade forskningsinsatser
            i syfte att begränsa miljöproblemen. Sverige har, jämfört med
            andra länder och områden, goda förutsättningar att i framtiden
            basera sin energiförsörjning enbart på inhemska förnyelsebara
            energikällor.
          </p>
          <p xml:id="i-DVqZfbFAAknFnKniJMT9Dm">
            Socialistisk energiförsörjning
          </p>
          <p xml:id="i-EgH14xv2NyN4DAsS6bBw7u">
            Energiförsörjningen i ett kommande socialistiskt Sverige bör
            baseras på långtgående teknisk och administrativ hushållning samt
            planmässigt utnytt- jande av inhemska förnyelsebara energikällor.
            För att inte ta onödiga ekologiska risker med en alltför omfattande
            exploatering av torv och biomassa och för att undvika orimliga
            markanspråk bör bruttotillförseln av
          </p>
          <pb facs="riksdagen-motions-pdf/data/197778/mot_197778__806/mot_197778__806-011.pdf"/>
          <p xml:id="i-BUr55wLMr1ETr73gjxFrMt">
            Mot. 1977/78:806 14
          </p>
          <p xml:id="i-XBRuY8dzDnzFdou98VmLgh">
            energi stanna en bit under dagens nivå. Detta kommer inte att
            medföra någon sänkt levnadsstandard för folkflertalet, eftersom
            möjligheterna till hushåll- ning blir mycket goda i den socialistiska
            planekonomin. Kvalitetsmedvetande, underhåll, reparationer och
            tillgång på reservdelar ger produkterna en betydligt längre livslängd
            än vad som är vanligt i dag. Behovet av nytillverkning minskar
            och därmed efterfrågan på energi. Med ekonomisk jämlikhet och
            minskad privatisering försvinner lyxkonsum- tionen och slöseriet
            med alla föga använda prylar. Med bättre skötsel samt ytterligare
            isolering och återvinning av värme kan energibehovet för lokal-
            och bostadsuppvärmning minska till hälften. Planmässig återvinning
            av metaller, glas, papper och gummi ur skrot och avfall minskar
            nyproduktionen av råvaror, och därmed minskar energian- vändningen.
            En stark begränsning av privatbilismen i storstäderna reducerar
            behovet av energi för samfärdsel. Forskning och tekniskt utvecklingsarbete
            inriktas i den socialistiska ekonomin på att skapa produktionsprocesser
            och tekniska hjälpmedel som varken är skadliga för de arbetande
            eller naturen. Med dessa och ytterligare många planmässiga åtgärder
            kan den sociala nyttan öka trots att energianvändningen minskar.
            När energitillförseln minskat till en miljömässigt och socialt
            acceptabel nivå, får produktionen, transporterna och uppvärmningsvolymen
            bara öka i den takt som energi- verkningsgraden i olika system
            förbättras. Detta innebär icke-tillväxt i energianvändningen men
            fortsatt teknisk, social och ekonomisk utveckling av samhället.
            En sådan utveckling kan bara förverkligas under socialis- men.
          </p>
          <p xml:id="i-BfMNkyhpSQrC2i2135Z9q2">
            Den fortlöpande utvecklingen gör det allt klarare att vi egentligen
            inte står inför ett val utan snarare en nödvändighet att metodiskt
            och med kraft slå in på en ny inriktning beträffande vår energiförsörjning.
            Huvudvikten måste därvid läggas vid utveckling av inhemska förnyelsebara
            energikällor. Kärn- kraftsberoendet bör avvecklas snarast — det
            sker lättare medan det ännu blott omfattar några få procent av
            energitillförseln — och vi bör i stället satsa på utveckling av
            övriga energikällor som står till buds. Varje fördröjning gör
            den nödvändiga övergången svårare. Det är därför av vikt att principbeslutet
            om en ny inriktning av energipolitiken tas snarast. Beslutet bör
            inte göras avhängigt av rekommendationer från energikommis- sionen
            eller ännu inte slutförda studier om hur och i vilka former det
            radioaktiva avfallet från kärnreaktorerna skall slutbevaras. Principbeslutet
            bör tas nu, och genomförandet skulle kunna verkställas enligt
            ovan anförda riktlinjer.
          </p>
          <pb facs="riksdagen-motions-pdf/data/197778/mot_197778__806/mot_197778__806-012.pdf"/>
          <p xml:id="i-G1EairHhkW8NngjPzKwQQU">
            Mot. 1977/78:806 12
          </p>
          <p xml:id="i-WxduSJMv59bae6N4BVuhQb">
            Hemställan
          </p>
          <p xml:id="i-9TYDi8MjZZgxhXgHht2TMs">
            Mot bakgrund av det ovan anförda hemställer vi 1. att riksdagen
            beslutar uttala sig för en sådan inriktning av energipolitiken
            att inhemska förnyelsebara energikällor kraftigt utbyggs och att
            kärnkraftsenergin helt avvecklas. 2. att riksdagen anhåller att
            regeringen snarast fastställer ett preciserat program för genomförandet
            av den under 1 angivna energipolitiska inriktningen.
          </p>
          <p xml:id="i-4HKEEbAqcxM86Bh8XEjo44">
            Stockholm den 23 januari 1978 LARS WERNER (vpk)
          </p>
          <p xml:id="i-5h6PeSct8andYbTLBSnf8q">
            EIVOR MARKLUND (vpk) C.-H. HERMANSSON (vpk) NILS BERNDTSON (vpk)
            JÖRN SVENSSON (vpk) OSWALD SÖDERQVIST (vpk) TORE CLAESON (vpk)
          </p>
          <p xml:id="i-C7bstNr3gopqTpCi3wrgp1">
            'GOTAB 57387 Stockholm 1978
          </p>
        </div>
      </div>
    </body>
  </text>
</TEI>
