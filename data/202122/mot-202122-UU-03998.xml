<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UU-03998">
  <teiHeader>
    <fileDesc>
      <titleStmt>
        <title>Liberal Rysslandspolitik</title>
        <author corresp="i-LDFpwyJnL3ETCnq3JKBJqw">av Joar Forssell m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3998 av Joar Forssell m.fl. (L)</title>
          <idno type="rdwebb">H9023998</idno>
          <rs type="number">3998</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H9023998/text</ref>
          <ref type="dokument_url_html">http://data.riksdagen.se/dokument/H9023998</ref>
          <ref type="dokumentstatus_url_xml">http://data.riksdagen.se/dokumentstatus/H9023998</ref>
          <ref type="docx">http://data.riksdagen.se/fil/53A75BC3-1675-453C-80D7-33E59B33BC52</ref>
          <ref type="pdf">http://data.riksdagen.se/fil/DEC1854A-190D-44DA-B67C-26D9417991DE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LDFpwyJnL3ETCnq3JKBJqw</idno>
            <name>Joar Forssell</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-YPGmrAxwi9vKadTCmNmH8j" type="signed"/>
        <correspContext corresp="i-YPGmrAxwi9vKadTCmNmH8j">
          <note type="signatory" corresp="i-LDFpwyJnL3ETCnq3JKBJqw"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-KaeetKQrMGDyeEGPQtzNXh" type="submitted">
          <date when="2021-10-05"/>
          <time when="15:31:06"/>
        </correspAction>
        <correspAction xml:id="i-SSLjtDdANeUdEE4M6hi9Lt" type="reviewed">
          <date when="2021-10-05"/>
          <time when="19:56:00"/>
        </correspAction>
        <correspAction xml:id="i-CtejzVXb6VnUWHFvJE1stY" type="referred">
          <date when="2021-10-14"/>
        </correspAction>
        <correspAction xml:id="i-VUYWBWvXXRR3FRFh4BsadN" type="assigned">
          <date when="2022-06-15"/>
          <time when="17:29:17"/>
        </correspAction>
        <correspContext corresp="i-VUYWBWvXXRR3FRFh4BsadN">
          <ref type="assignedTo">Utrikesutskottet</ref>
        </correspContext>
        <correspAction xml:id="i-PGMvkbd7YCZSrrxqrE38bk" type="behandlas_i"/>
        <correspContext corresp="i-PGMvkbd7YCZSrrxqrE38bk">
          <ref type="uppgift">2021/22:FöU10</ref>
          <ref type="ref_dok_id">H901FöU10</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">FöU10</ref>
          <ref type="ref_dok_titel">Cybersäkerhetsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BWQ5GmerkQjfNykNqaLr29" type="behandlas_i"/>
        <correspContext corresp="i-BWQ5GmerkQjfNykNqaLr29">
          <ref type="uppgift">2021/22:UU11</ref>
          <ref type="ref_dok_id">H901UU11</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU11</ref>
          <ref type="ref_dok_titel">Vissa säkerhetspolitiska frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9ZHwMkFAdhkFJkE7ZV3wFL" type="behandlas_i"/>
        <correspContext corresp="i-9ZHwMkFAdhkFJkE7ZV3wFL">
          <ref type="uppgift">2021/22:UU15</ref>
          <ref type="ref_dok_id">H901UU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU15</ref>
          <ref type="ref_dok_titel">Mänskliga rättigheter i länder och regioner m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VgSxSUGa7Ffa27KTjq5w1G" type="behandlas_i"/>
        <correspContext corresp="i-VgSxSUGa7Ffa27KTjq5w1G">
          <ref type="uppgift">2021/22:UU10</ref>
          <ref type="ref_dok_id">H901UU10</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU10</ref>
          <ref type="ref_dok_titel">Verksamheten i Europeiska unionen under 2021</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Es8gfLH2YeHq54kobDdU3G" type="motHeader">
        <div xml:id="i-Xx1KTbvZ54T7escECfs7SP" type="motTitle">
          Motion till riksdagen 2021/22:3998 av Joar Forssell m.fl. (L)
          Liberal Rysslandspolitik
        </div>
      </div>
      <div xml:id="i-LHvXkUCnALnQZBuP5qkneU" type="motBody">
        <div xml:id="i-BVTRgZgaHgjD85MJYRFxAQ" type="motProposal" subtype="förslag">
          <head xml:id="i-JB9WSNaNBuANvpS7adVmYb">
            Förslag till riksdagsbeslut
          </head>
          <list xml:id="i-25V2s4UCyfDfdASWUE5hLW" style="ol">
            <item xml:id="i-J5Wrjjn9Rd7ttfQcFK2N8S">
              Riksdagen ställer sig bakom det som anförs i motionen om ett
              svenskt förhållningssätt till Ryssland och tillkännager detta
              för regeringen.
            </item>
            <item xml:id="i-44dzPTmn2hBhU6wgCxisRr">
              Riksdagen ställer sig bakom det som anförs i motionen om skärpta
              sanktioner mot Ryssland och tillkännager detta för regeringen.
            </item>
            <item xml:id="i-Trv5BHS3x148jdc3JkxFeG">
              Riksdagen ställer sig bakom det som anförs i motionen om en svensk
              Magnitskijlag och tillkännager detta för regeringen.
            </item>
            <item xml:id="i-RsCeTPXfJbeKVPfau7RCt">
              Riksdagen ställer sig bakom det som anförs i motionen om att
              genom EU verka för att Nord Stream 2 inte tas i bruk och tillkännager
              detta för regeringen.
            </item>
            <item xml:id="i-CLuVGFyXr7qK3dyPgvHXH1">
              Riksdagen ställer sig bakom det som anförs i motionen om att
              genom EU verka för att EU:s sanktioner mot Ryssland ska utvidgas
              till att också omfatta energisektorn och tillkännager detta för
              regeringen.
            </item>
            <item xml:id="i-59KnbKGFagxHazthLZXQiS">
              Riksdagen ställer sig bakom det som anförs i motionen om vikten
              av att markera mot Rysslands behandling av civilbefolkning, framför
              allt oppositionspolitiker, journalister och hbtqi-personer, och
              tillkännager detta för regeringen.
            </item>
            <item xml:id="i-C91QZk3tLJxGoTrxeGuvVp">
              Riksdagen ställer sig bakom det som anförs i motionen om att
              stärka civilsamhället i Ryssland och tillkännager detta för regeringen.
            </item>
            <item xml:id="i-QxKycoGdAnsiNUBASyswWr">
              Riksdagen ställer sig bakom det som anförs i motionen om att
              stärka civilsamhället och de demokratiska krafterna i Belarus
              och tillkännager detta för regeringen.
            </item>
            <item xml:id="i-5zE8fwdADFpYcEoGuQ7oDn">
              Riksdagen ställer sig bakom det som anförs i motionen om att
              ta fram en Rysslandsstrategi och tillkännager detta för regeringen.
            </item>
            <item xml:id="i-QiY2mJbQKX29RvfZd6Tj5L">
              Riksdagen ställer sig bakom det som anförs i motionen om cyberhotet
              från ryska aktörer och tillkännager detta för regeringen.
            </item>
            <item xml:id="i-P9y69Bsr2vkg65WDty2LAW">
              Riksdagen ställer sig bakom det som anförs i motionen om att
              stärka en allsidig Rysslandsuppföljning och tillkännager detta
              för regeringen.
            </item>
            <item xml:id="i-NxYCgj4rCeCa8K4LQyQS49">
              Riksdagen ställer sig bakom det som anförs i motionen om att
              verka för en EU-gemensam utbildningsplattform för diplomater som
              ska verka i Ryssland, och detta tillkännager riksdagen för regeringen.
            </item>
            <item xml:id="i-XkRrJgDCjSUFAca2uaFNys">
              Riksdagen ställer sig bakom det som anförs i motionen om den
              ryska aggressionen i östra Ukraina och den illegala annekteringen
              av Krim och tillkännager detta för regeringen.
            </item>
          </list>
        </div>
        <div xml:id="i-76HgxAGndhUsRuRaw1SSCT" type="motContent">
          <head xml:id="i-KEQFkk8MwbwSeQgu4BApje" type="h1">
            Motivering
          </head>
          <p xml:id="i-SCL8ogYGJqgXSG7EJ5ztuS">
            Under 1900-talet stod värderingsstriden mellan öst och väst mellan
            liberalism och kommunism. Idag står striden mellan liberalism
            på ena sidan och chauvinistiska nationalister i dagens ryska politiska
            elit på andra sidan. Därtill, under de senaste åren har också
            den ortodoxa statskontrollerade kyrkan och den ryska regimen knutit
            allt närmare band vilket lett landet i en mer värdekonservativ
            riktning. Ryssland har under 2000-talet gått i en alltmer auktoritär
            riktning. Det har fått allvarliga konsekvenser både för den egna
            befolkningen, det civila samhället och relationen till omvärlden.
          </p>
          <head xml:id="i-MJNG9XFLRgcCCHseJiXMh" type="h2">
            Det asymmetriska ryska hotet
          </head>
          <p xml:id="i-C5pC4fdwQXGBgpEmChZAkF">
            Rysslands agerande gör att det finns skäl att ifrågasätta om
            det landets syn och förhållningssätt till folkrätten förändrats.
            Bland exemplen återfinns de uppenbara såsom kriget i Georgien
            2008, ockupationen av Krim 2014 men även det ryska agerande när
            ryska soldater beslagtog tre ukrainska fartyg och grep besättningsmännen
            i Kertjsundet i Azovska sjön. Genom de ryska intrången i grannländerna
            har man ruckat på den europeiska säkerhetsordningen – gränser
            har flyttats med våld. Det finns inget som tyder på att Putin
            tänker nöja sig med Krim, eller ens Ukraina. Hans imperialistiska
            ambitioner går längre än så.
          </p>
          <p xml:id="i-E942FV239iyTWFANMjKn5k">
            De skäl som Putin angav för inmarschen i Georgien 2008 och Krim
            2014 skulle likaväl kunna åberopas mot de baltiska länderna. Rysslands
            ockupation av Krimhalvön fortsätter. Det pågår ett krig i Ukraina,
            och över en halv miljon ukrainska barn har skadats fysiskt eller
            psykiskt, uppger Unicef. Enligt FN:s uppgifter har över 10 000
            personer dödats som ett resultat av konflikten och en miljon beräknas
            leva som internflyktingar. Under 2018 blockerade ukrainska handelsfartyg,
            och en upptrappning av våld och eskalerande konflikter är svår
            att utesluta.
          </p>
          <p xml:id="i-VQfqi9L3NGG18fQZtjDzNR">
            Delar av Georgien har varit ockuperade av Ryssland i tio år och
            läget börjar alltmer likna ett normaltillstånd. Rysslands stormaktambitioner
            är också tydliga i fråga om Syrienkriget. Den ryska inblandningen
            som bland annat har bidragit till att Ryssland förlänga kriget,
            döda och skada tusentals i civilbefolkningen, 18 000 människor
            har dött till följd av ryska flygbomber varav hälften är civila
            enligt SOHR. Tillsammans med Iran agerar Ryssland för att legitimera
            det illegala styret av president Bashar al-Assad. Även para-militära
            företag som Wagner-group används för att undgå politiska komplikationer,
            insyn och allmänhetens kännedom om förlustsiffror. Wagner-group
            har bland annat använts Donbass, Syrien och Libanon.
          </p>
          <p xml:id="i-5sp4txyXqAZM1JbBb6GxsW">
            Liberalerna vill att Sverige inom ramen för EU agerar kraftfullt
            för att fördöma det ryska våldet samt verka för att Syrien får
            välja sin ledare genom fria demokratiska val.
          </p>
          <p xml:id="i-QTb5b6w5XG3A4TRwy9P3ox">
            Det har visat sig att det ryska narrativet är mycket svårt att
            hantera för ”västs” diplomater och politiker. Att förhandla med
            ryska aktörer symboliseras av dimridåer, förvanskande och ibland
            rena lögner. Ingenting är vad det ser ut att vara. Ett tyvärr
            symboliskt exempel på svårigheten att hantera ryska narrativ var
            Josep Borrells toppmöte med Sergej Lavrov. Det behövs en EU-gemensam
            utbildningsplattform för diplomater som verkar i eller i interaktion
            med Ryssland.
          </p>
          <p xml:id="i-CP99DPwMHPDGF9WxT1f7H9">
            Sverige behöver en Rysslandsstrategi som samlar arbetet kring
            den svenska relationen till Ryssland. För några år sedan antogs
            en Kina strategi som ska vara vägledande i vad gäller relationen
            till Kina. Frågan är varför regeringen väljer att inte lägga fram
            en motsvarande strategi för Ryssland. I ett sådant arbete är det
            också grundläggande med en allsidig Rysslandsuppföljning. Kunskapen
            om Ryssland i Sverige har spets men saknar bredd. Det behövs fler
            gymnasieskolor som har ryska som tillvalsämne, bredare kunskap
            om Ryssland i samhällssektorer osv.
          </p>
          <head xml:id="i-SEMczgN3xd66yBU1sqFm1i" type="h2">
            Missnöje
          </head>
          <p xml:id="i-XfigH1DKd4uotg9pMXT7nj">
            Coronapandemin och sjunkande oljepriser har slagit hårt mot rysk
            ekonomi. De välbehövliga reformer som Putin lovat genomföra har
            skjutits på framtiden.
          </p>
          <p xml:id="i-VKWTaMYzkXNzBL9LVpJ2so">
            Folkomröstningen i juli gav visserligen Vladimir Putin möjlighet
            att sitta kvar som president även efter 2024, men hans opinionssiffror
            är låga. I maj 2020 var de nere på 59 procent. Senast de nådde
            sådana nivåer var 2011 då ryssar höll stora demonstrationer och
            krävde Putins avgång.
          </p>
          <p xml:id="i-VMqvKXBvGKbzwYaVqNCyzR">
            Opinionsundersökningar om det ryska folkets uppfattning om sitt
            politiska system visar även att svarsalternativet ”Ingen ordning,
            växande anarki” ökat från 16 procent år 2015 till 38 procent 2020.
          </p>
          <p xml:id="i-8xpsLMbdxG37TFRJK4gX1e">
            Ryssland har under det senaste året ökat sina massiva repressioner
            mot politiker, journalister och det civila samhället. Fängslandet
            av Oppositionspolitikern Aleksej Navalnyj ledde till enorma demonstrationer
            som sedan ledde till repressioner från den ryska regimen i en
            omfattning som det självständiga Ryssland inte sett tidigare.
            De flesta oberoende nyhetsmedier har tvingats stänga, de som finns
            kvar har stämplats som utländska agenter. Flertalet aktiva inom
            oppositionen och i kretsen kring Navlnyj har tvingats lämna landet
            för att undgå fingerade rättegångar och fängelsestraff.
          </p>
          <head xml:id="i-KqaELtRVfjKypSYSnRghuJ" type="h2">
            Belarus
          </head>
          <p xml:id="i-BjuAAv7aVXBBDsbY1LWdhY">
            Belarus har som suverän stat rätt att forma sitt eget öde, och
            skälet till att landet nämns i denna motion beror enbart på Rysslands
            inblandning.
          </p>
          <p xml:id="i-SGu5Ht8koZwBCX4W7FFGxs">
            Valet i Belarus den 9 augusti var varken fritt eller rättvist.
            Aleksander Lukasjenko har hotat, fängslat, förföljt och fördrivit
            oppositionsledare. Regimen har försökt att slå ned de fredliga
            protesterna mot valresultaten, men ändå fortsätter de. Efter 26
            års diktatur har folket i Belarus fått nog. Det senaste året har
            dock visat hur den belarusiska regimen skoningslöst slagit ned
            på befolkningen i Belarus. Liberalerna välkomnar att EU vägrar
            accepterar valresultatet. de demokratiska förkämparna i landet
            få allt tänkbart stöd så att fria och rättvisa val kan hållas.
          </p>
          <p xml:id="i-BpwhpGAfGzenyhUwpDAQMG">
            Belarus har en framskjuten position för Ryssland både militärstrategiskt
            och utrikespolitiskt. Ur Kremls synpunkt vore det därmed en katastrof
            om Belarus skulle få en demokratisk ledning som närmar sig Nato
            eller EU. Militärstrategiskt skulle det innebära att Ryssland
            förlorar det strategiska djup som Belarus utgör, men också att
            försörjningsleden till Kaliningrad skärs av. Dessutom vore det
            en prestigeförlust för Rysslands status som en av de ledande länderna
            i världen.
          </p>
          <p xml:id="i-FdqK9UKNqC2eajemCuNRjV">
            Om demonstranterna i Belarus kan tvinga fram en förändring i
            landet kan det också inspirera till liknande folkresningar i Ryssland,
            eller i andra länder inom den ryska intressesfären. Därför ligger
            det i Kremls intresse att det folkliga upproret i Belarus slås
            ner alternativt ebbar ut. Ryssland har under året tydligt knutit
            den illegala regimen i Minsk närmare till sig genom ett antal
            högnivåmöten och löften om ekonomiskt stöd. Hitintills har Ryssland
            reagerat genom truppförflyttningar till gränsen mot Belarus. Det
            rör sig mestadels om inrikes trupp, nationalgardet och kravallpolisen
            Omon, som skulle kunna slå ner en folklig revolution.
          </p>
          <p xml:id="i-ShcBTBgzgykVair4Lrq6Xb">
            Liberalerna anser att detta visar hur viktigt det är att omvärlden
            stöder de demokratiska krafterna i Belarus, liksom i Ryssland.
          </p>
          <p xml:id="i-49FyPA6DVX7Az4NZ82QXMe">
            Sverige och EU behöver göra mer för att stödja den hårt ansatta
            befolkningen i Belarus. I likhet med vad som föreslås i relation
            till ryska civila samhällsaktivister behöver Sverige driva på
            EU för att inrätta ett visumprogram som gör det enkelt för den
            kvarvarande belarusiska oppositionen och aktiva inom civila samhället
            att lämna Belarus för ett EU land. Sverige bör också som ett led
            i att visa sitt stöd också flagga med det röd-vita flaggan som
            betraktas symbolisera oppositionen och den legitima presidentens
            Svetlana Thihanouskaja. Sverige bör vidare driva på för att EU
            inrättar ett särskilt sändebud för Belarus. Ett skarpt yrkande
            om detta finns i vår EU-motion.
          </p>
          <head xml:id="i-EYRD672EcHtswUTMteN7R1" type="h2">
            Desinformation
          </head>
          <p xml:id="i-KfCdsYr3w6brEGhXeKQpg1">
            Totalförsvarets forskningsinstitut, FOI, beskriver hur Ryssland
            under de senaste tio åren har upprustat sin militära förmåga.
            Ryska stridskrafter uppvisar ett alltmer aggressivt militärt övningsmönster
            såväl på och över Östersjön som globalt. Sverige, liksom våra
            nordiska grannländer, har utsatts för upprepade kränkningar i
            luften och till sjöss. Ryssland fortsätter att frakta vapen och
            personella resurser över gränsen till Ukraina och befäster genom
            militära installationer sin ställning i de georgiska utbrytarrepublikerna
            Abchazien och Sydossetien. Ryssland vägrar ta avstånd från separatisterna
            i de östra delarna av Ukraina och i de georgiska utbrytarrepublikerna.
            Samtidigt har Ryssland genomfört militärövningarna Zapad 2017
            och Vostok 18 som har mobiliserat hundratusentals man. Syftet
            med övningarna har bland annat varit att öva angrepp gentemot
            Sverige. Landet har en kärnvapenretorik som andra kärnvapenmakter
            inte har. Det antyds ofta att man kan komma att använda dem och
            att andra länder kan bli mål. Hotet från Ryssland är dock inte
            enbart militärt. Säpo har i sin årsrapport angivit Ryssland som
            ett av de tre länder som bedriver det mesta underrättelsearbetet
            mot Sverige. Underrättelsehotet är brett och innefattar sådant
            som signalspaning, inhämtning via sociala medier, påverkans operationer,
            rekryteringar av spioner etc. Sverige behöver en politik som bemöter
            såväl den militära hotbilden som underrättelsehotet från Ryssland.
          </p>
          <p xml:id="i-UNYRYcePhsWV2NcSvPDkWc">
            Det pågår en massiv desinformationskampanj på internet i den
            ryska regeringens regi. Det sprids dimridåer, mer eller mindre
            trovärdiga, om vad som händer i omvärlden. Bakom detta ligger
            ett tvådelat syfte: internt i Ryssland handlar det om att skapa
            stöd för sittande regims agerande, externt bidrar det till att
            vilseleda opinion och beslutsfattare. Målet är att det ska bli
            svårare att lita på någonting överhuvudtaget. Säpo uppger att
            Ryssland bedriver ett psykologiskt krig mot Sverige. Därtill är
            det ställt utom allt tvivel att ryska aktörer utgör ett omfattande
            cyberhot mot svenska intressen. Det är mycket sannolikt att det
            är ryska grupper som ligger bakom ransomware attacken mot svenska
            Coop. Till detta kan läggas industrispionage osv.
          </p>
          <head xml:id="i-2zpCNrsera86ZuURexj6KP" type="h2">
            Situationen för mänskliga rättigheter i Ryssland
          </head>
          <p xml:id="i-LBQHVdFFveus76aNZchNj6">
            Grundläggande rättigheter förvägras medborgarna och mediers frihet
            har inskränkts kraftigt. Ryssland rankas som en ”icke-fri” stat
            i det välrenommerade institutet Freedom Houses utvärdering Freedom
            of the World för 2018. Den nationalistiska propagandan dominerar
            medielandskapet, medan fri och kritisk journalistik pressas tillbaka.
            Minst tre internetanvändare dömdes 2016 till fängelsestraff efter
            att ha publicerat så kallat extremistiskt innehåll om Ukraina
            på sociala medier. Under det senaste året har flertal oberoende
            mediehus tvingats stänga t.ex. Meduza och Dozjd. Situationen för
            hbtq-personer i Ryssland är idag mycket svår. Lagar har skärpts
            och hbtq-organisationer har svårt att verka i landet. I Tjetjenien
            är situationen särskilt alarmerande. Enligt tidningen Novaja Gazeta
            riskerar den som är öppen med att hen inte är heterosexuell med
            stor säkerhet att drabbas av våld, mord och trakasserier. Det
            är en trend som tyvärr har eskalerat under senare år. Förföljelsen
            av sexuella minoriteter i Ryssland är fullständigt oacceptabel
            och den svenska regeringen måste klargöra detta för Ryssland och
            utöva påtryckningar på landets regim om att förbättra situationen
            för landets hbtq-personer. Situationen är även särskilt svår för
            den krimtatariska gruppen på det av Ryssland ockuperade Krim.
            Krimtatarerna är ett, till övervägande del muslimskt turkspråkigt
            folk. Under den nazistiska ockupationen av Krim anklagades krimtatarerna
            för att vara nazistiska medlöpare och deporterades till Uzbekistan.
            I dag symboliserar de motståndet mot den ryska ockupationsmakten.
            Det har lett till godtyckliga arresteringar, försvinnanden och
            trakasserier. Denna oheliga allians mellan den ryska regimen och
            rysk-ortodoxa kyrkan drev bland annat igenom en lag som mildrar
            straffet för våld i hemmet. Att misshandla en familjemedlem har
            därmed jämställts med böter för felparkering. Detta legitimerar
            våld och stärker föreställningen att mannen är familjens överhuvud.
            Detta är en djupt problematisk utveckling i Ryssland som dessutom
            tenderat att eskalera de senaste åren. Den svenska riksdagen behöver
            ta varje tillfälle i akt att markera mot detta.
          </p>
          <head xml:id="i-Xn599yxP8A7SVebeWYmyb8" type="h2">
            Betydelsen av ett starkt civilsamhälle
          </head>
          <head xml:id="i-XZUp4yMnqHVVtzKyQuqt4U" type="h1">
            Idag är det ryska civila samhället svagt och det politiska motståndet
            fragmenterat.
          </head>
          <p xml:id="i-27FPtuwCo3bzLGekzkxcPj">
            Utrymmet för det civila samhället, oppositionella och oliktänkande
            har kringskurits alltmer. Det innebär bland annat godtyckliga
            arresteringar för iscensatta brott, skatterazzior, stämpling som
            utländska agenter. Det har till exempel drabbat oppositionspolitiker
            Aleksej Navalnyj som förgiftades och sedan fängslades. Samtidigt
            som hans organisation FBK som systematiskt under flera år arbetat
            för att blottlägga den omfattande ryska korruptionen tvingades
            stänga. Ett annat exempel är Jurij Dmitrijev som är en av de mest
            framträdande historikerna i Ryssland ifråga om att synliggöra
            kommunismens brott mot mänskligheten under Stalintiden. Dessa
            och många andra fall måste leda till ännu starkare fördömanden
            från EU.
          </p>
          <head xml:id="i-RfUywTLRHzViVoCjvpBQxs" type="h2">
            Civilsamhällesorganisationer i Ryssland
          </head>
          <p xml:id="i-M8r2Ziaqode55vZ6jZxVnU">
            Situationen för icke-statliga organisationer som verkar i Ryssland
            är mycket svår. Därför är det ett mycket viktigt uppdrag att öka
            stödet till organisationer som arbetar med mänskliga rättigheter
            i Ryssland. Sedan 2012 registreras alla politiska organisationer
            som får finansiering från utlandet som ”utländska agenter”. Sverige
            behöver dock vika en ännu större del av biståndsbudgeten till
            att stödja det civila samhället i Ryssland. Utan ett starkt och
            livskraftigt civilt samhälle kommer det inte finnas några demokrater
            att ta över ett framtida demokratiskt Ryssland. Ett sätt att ytterligare
            stärka det ryska framtida civila samhället är att inrätta stipendieprogram
            för ryska unga akademiker och framtida makthavare. Idag finns
            delvis ett sådant program inom ramen för svenska institutets Visby-program,
            men det behöver renodlas och utökas. Dessutom behöver det inrättas
            ett visumprogram för utsatta journalister, oppositionspolitiker
            och aktivister som gör att de, om situationen blir ohållbar kan
            lämna Ryssland och fortsätta verka i frihet i Sverige.
          </p>
          <p xml:id="i-UWwQzKccpJkPGZhR83bWWs">
            Sverige som nation behöver öka kunskapen om Ryssland, det ryska
            språket och det ryska samhället. För några år sedan klubbade riksdagen
            en Kinastrategi som antog ett samordnat förhållningssätt med förslag
            i förhållande till Kina. Detsamma behöver göras med Ryssland.
          </p>
          <head xml:id="i-RSg3kNzL5mYUM8nW8zxhxZ" type="h2">
            EU behöver stärka sin roll
          </head>
          <p xml:id="i-A9kbShHf7ntJFnxwXuTpzM">
            Liberalerna anser att sanktionerna mot Ryssland bör utvidgas
            till att innefatta fler företag i energisektorn. Energipolitiken
            är för Ryssland ett mycket användbart maktmedel. Under 2006 avbröts
            gasleveranser till Ukraina, i ett försök att få landet att avstå
            från att ingå associeringsavtal med EU. Gasen sinade i ett antal
            EU-länder. I takt med att den ryska ekonomin blir alltmer pressad
            är det inte omöjligt att vi får se fler liknande påtryckningar.
            Sverige har tidigare drivit på för att stoppa byggandet av Nord
            Stream 2. Nu är den ett faktum men vår kritik kvarstår likväl.
            Nord Stream bör inte tas i bruk.
          </p>
          <p xml:id="i-Vf9feDNTGiLfevfTEydWKP">
            Utvecklingen i Ryssland innebär sammantaget en svår balansgång.
            Samtidigt som Sveriges vänskap med det ryska folket behöver vara
            starkare än någonsin, måste våra företrädare i alla kontakter
            vara tydliga i sin kritik mot den auktoritära regimen och vår
            beredskap kraftigt höjas. Men skarp och saklig kritik bör kombineras
            med ökade mellanfolkliga relationer. Vi vill uppmuntra fler kontakter
            mellan Sverige och Ryssland som bland annat kan stärka det civila
            samhället. Det är inte det ryska folket Liberalerna har något
            otalt med. Det är Putins auktoritära regim.
          </p>
        </div>
        <div xml:id="i-6g6mFeYBb6d2CjNyDp1o5j" type="signatureBlock">
          <list xml:id="i-NGDHtX2GkoJ1SFqXE8VjHn">
            <item xml:id="i-BCWN446vBGFGNzxLU3Rbqw" type="signature">
              Joar Forssell (L)
            </item>
            <item xml:id="i-VkghU3XtzWVD3LESzFEXsD" type="signature">
              Maria Nilsson (L)
            </item>
            <item xml:id="i-7cv2e2T9bczRxiX333UC26" type="signature">
              Johan Pehrson (L)
            </item>
            <item xml:id="i-8RaMgwP2zg7yNHczR6Pkr8" type="signature">
              Lina Nordquist (L)
            </item>
            <item xml:id="i-BNxbUYFL31tzpitjgJEd8e" type="signature">
              Gulan Avci (L)
            </item>
            <item xml:id="i-M4GRHdk4Eb9vTQ7hJUrRSQ" type="signature">
              Christer Nylander (L)
            </item>
            <item xml:id="i-YBjeSuB2UZ28pxV3kDXnaz" type="signature">
              Mats Persson (L)
            </item>
            <item xml:id="i-GVMPetNJNgsMEMnhrtgvRw" type="signature">
              Allan Widman (L)
            </item>
          </list>
        </div>
      </div>
    </body>
  </text>
</TEI>
