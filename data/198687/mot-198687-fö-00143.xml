<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_fö_143/mot_198687_fö_143-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1986/87: Fö143
          </p>
          <p>
            Margareta Hemmingsson (s)
          </p>
          <p>
            Totalförsvarets fortsatta utveckling (prop. 1986/ 87:95)
          </p>
          <p>
            Angående tydligare ansvar inom arméns fredsorganisation för värnpliktsutbildningen
          </p>
          <p>
            Omkring 100000 värnpliktiga genomför årligen repetitionsövning,
            varav huvuddelen i arméförband. Repetitionsövningarna har varit
            föremål för kritik när det gäller effektiviteten i övningarna.
            Antalet anstånd vid repeti- tionsutbildning försämrar utbildningsresultaten.
            1983 års värnpliktsutbild- ningskommitté behandlade anståndsfrågorna
            och framlade ett antal förslag till åtgärder som tillsammans bör
            kunna bidra till att nedbringa antalet anstånd. VK-83 betonade
            krigsförbandschefernas roll i kontakten och pekade på modeller
            för att öka denna kontakt. I detta sammanhang disku- terade också
            kommittén vikten av att förbandscheferna engageras i och får ta
            ett stort ansvar för planeringen av utbildningen av sina förband.
            I proposition 1986/87:95 framhålls betydelsen av att befäls-,
            grund- och repetitionsutbildningen genomförs med utgångspunkt
            från krigsuppgif- terna och med högre krav på effektivitet. Föredragande
            statsrådet fram- håller också att arméns fredsorganisation bör
            utvecklas så att den i ökad utsträckning blir en integrerad del
            i krigsorganisationen samt att ansvaret för utbildning, krigsplacering,
            bemanning, mobilisering m. m. så långt som möjligt bör hållas
            samman på lägre regional och lokal nivå. Principiellt överensstämmer
            dessa resonemang med vad VK-83 diskuterade angående kompani- och
            bataljonschefernas roller i utbildningen. I äldre organisationsformer
            var krigs- och fredsorganisationerna i stort sett lika. Det var
            en regementschef som var ansvarig för krigsplacering av befäl
            och värnpliktiga, för utbildning och övning, för utrustning, mobilise-
            ring och krigsplanläggning. Så är det inte längre. Förändringarna
            har motiverats av behovet av rationaliseringar i främst stödproduktion.
            Förbandscheferna har därmed försvunnit in i fredsorganisationen.
            De har visserligen ett visst utbildningsansvar men framstår inte
            som chefer för sina förband på samma sätt som tidigare. Att redan
            i fred ha samtliga chefer från kompanichefsnivån och uppåt i tjänst
            på rätt plats i krigsorganisationen skulle vara ekonomiskt helt
            ogör- ligt, liksom att avstå från stordriftsfördelar när det gäller
            förrådshållning, utnyttjande av etablissement m. m. Inte ens samtliga
            bataljonschefer kan under nuvarande organisatoriska förutsättningar
            placeras in så att de di- rekt leder både planeringen och genomförandet
            av den egna krigsbataljo- nens utbildning.
          </p>
          <p>
            14
          </p>
          <pb facs="riksdagen-motions-pdf/data/198687/mot_198687_fö_143/mot_198687_fö_143-002.pdf"/>
          <p>
            När det gäller brigaderna skulle detta dock vara möjligt. Denna
            effekt uppnås i viss mån redan nu, men förhållandet är inte tydligt.
            Att redan i fred ha brigadcheferna organiserade som ”utbildningsmyndigheter”
            skulle stärka deras inflytande över utbildningen, renodla de organisatoriska
            för- hållandena inom främst Fo-myndigheterna men även gentemot
            de myndig- heter som producerar olika delar av brigaden. Ändringar
            behöver inte kräva resurstillskott utan innebär i huvudsak endast
            omfördelningar. Från psykologisk och ansvarsmässig synpunkt skulle
            det dock innebära stora skillnader. Det skulle ända ner till den
            enskilde värnpliktige kunna göras helt klart vem hans chef är
            och vem som bär ett direkt ansvar för hans utbildning. Sambandet
            mellan utbildning och krigsplacering skulle kunna förtydligas
            och förenklas. En sådan omorganisation skulle kunna innebära en
            psykologiskt viktig markering även inom armén av krigsorganisationens
            betydelse. En sådan omorganisation skulle kunna ses som ett första
            steg mot en önskvärd anpassning av fredsorganisationen närmare
            krigsorganisationen. Även när det gäller vissa andra krigsförbandschefer
            kan motsvarande resonemang föras.
          </p>
          <p>
            Hemställan
          </p>
          <p>
            Med hänvisning till ovanstående hemställs att riksdagen som sin
            mening ger regeringen till känna vad som i motionen anförts om
            förbandens ledning i krig och i fred.
          </p>
          <p>
            Stockholm den 25 mars 1987
          </p>
          <p>
            Margareta Hemmingsson (s)
          </p>
          <p>
            Mot. 1986/87 Föl143
          </p>
          <p>
            15
          </p>
        </div>
      </div>
    </body>
  </text>
</TEI>
