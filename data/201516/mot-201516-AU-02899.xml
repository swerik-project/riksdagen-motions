<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-AU-02899">
  <teiHeader>
    <fileDesc>
      <titleStmt>
        <title>Jämställdhetspolitik</title>
        <author corresp="i-G2FvChcLfdNRUQkYLtG8Ld">av Paula Bieler m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2899 av Paula Bieler m.fl. (SD)</title>
          <idno type="rdwebb">H3022899</idno>
          <rs type="number">2899</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H3022899/text</ref>
          <ref type="dokument_url_html">http://data.riksdagen.se/dokument/H3022899</ref>
          <ref type="dokumentstatus_url_xml">http://data.riksdagen.se/dokumentstatus/H3022899</ref>
          <ref type="docx">http://data.riksdagen.se/fil/06E3BA29-A9F8-4CDA-91B8-5A22D44530EC</ref>
          <ref type="pdf">http://data.riksdagen.se/fil/C1A55C1C-E507-4384-8438-1E20AF01F9B0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-G2FvChcLfdNRUQkYLtG8Ld</idno>
            <name>Paula Bieler</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TrXGyxsScvTSQxnJXvtZZW</idno>
            <name>Sven-Olof Sällström</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-63whZFxsr3MAneyb8u5Db3</idno>
            <name>Magnus Persson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4sEtGRPnuog5ACjegAtakj</idno>
            <name>Mattias Karlsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-M1sL7nLVx8v7WKtsB6PSRD" type="signed"/>
        <correspContext corresp="i-M1sL7nLVx8v7WKtsB6PSRD">
          <note type="signatory" corresp="i-G2FvChcLfdNRUQkYLtG8Ld"/>
          <note type="signatory" corresp="i-TrXGyxsScvTSQxnJXvtZZW"/>
          <note type="signatory" corresp="i-63whZFxsr3MAneyb8u5Db3"/>
          <note type="signatory" corresp="i-4sEtGRPnuog5ACjegAtakj"/>
        </correspContext>
        <correspAction type="submitted" xml:id="i-XtDbuBRVwgodxW31HSukXc">
          <date when="2015-10-06"/>
          <time when="15:28:41"/>
        </correspAction>
        <correspAction type="reviewed" xml:id="i-5mRhvFCsw5CcyJpdvUBWw9">
          <date when="2015-10-06"/>
          <time when="21:35:21"/>
        </correspAction>
        <correspAction type="referred" xml:id="i-LtnB2UkK5fSE65px3YsfVn">
          <date when="2015-10-13"/>
        </correspAction>
        <correspAction type="assigned" xml:id="i-68CENkLrhw5M1wr6UKG2jY">
          <date when="2018-06-05"/>
          <time when="10:33:08"/>
        </correspAction>
        <correspContext corresp="i-68CENkLrhw5M1wr6UKG2jY">
          <ref type="assignedTo">Arbetsmarknadsutskottet</ref>
        </correspContext>
        <correspAction type="behandlas_i" xml:id="i-HNFsFTzpozpxqK9aFQbYek"/>
        <correspContext corresp="i-HNFsFTzpozpxqK9aFQbYek">
          <ref type="uppgift">2015/16:SfU5</ref>
          <ref type="ref_dok_id">H301SfU5</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SfU5</ref>
          <ref type="ref_dok_titel">En mer jämställd föräldrapenning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-BjxUNYQBzaTjdCGiyJ3HQ6"/>
        <correspContext corresp="i-BjxUNYQBzaTjdCGiyJ3HQ6">
          <ref type="uppgift">2015/16:SfU2</ref>
          <ref type="ref_dok_id">H301SfU2</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SfU2</ref>
          <ref type="ref_dok_titel">Utgiftsområde 11 Ekonomisk trygghet vid ålderdom</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-3Znuj3ygZb8q3iuBecePSA"/>
        <correspContext corresp="i-3Znuj3ygZb8q3iuBecePSA">
          <ref type="uppgift">2015/16:UbU17</ref>
          <ref type="ref_dok_id">H301UbU17</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU17</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-RmFar21VDciXhDQqjovo7c"/>
        <correspContext corresp="i-RmFar21VDciXhDQqjovo7c">
          <ref type="uppgift">2015/16:AU9</ref>
          <ref type="ref_dok_id">H301AU9</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">AU9</ref>
          <ref type="ref_dok_titel">Jämställdhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-4ZzRbnYaHSE3uwTxgE6yro"/>
        <correspContext corresp="i-4ZzRbnYaHSE3uwTxgE6yro">
          <ref type="uppgift">2015/16:SfU3</ref>
          <ref type="ref_dok_id">H301SfU3</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SfU3</ref>
          <ref type="ref_dok_titel">Utgiftsområde 12 Ekonomisk trygghet för familjer och barn</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Revr8SnnaCAgVFyPERHrCL"/>
        <correspContext corresp="i-Revr8SnnaCAgVFyPERHrCL">
          <ref type="uppgift">2015/16:UbU14</ref>
          <ref type="ref_dok_id">H301UbU14</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU14</ref>
          <ref type="ref_dok_titel">Skolväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-MqqsC74wfWo1eBFpGboYd9"/>
        <correspContext corresp="i-MqqsC74wfWo1eBFpGboYd9">
          <ref type="uppgift">2015/16:SoU7</ref>
          <ref type="ref_dok_id">H301SoU7</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SoU7</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Btw5HVpTtpHnMZBtNf2Cfe"/>
        <correspContext corresp="i-Btw5HVpTtpHnMZBtNf2Cfe">
          <ref type="uppgift">2016/17:CU10</ref>
          <ref type="ref_dok_id">H401CU10</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU10</ref>
          <ref type="ref_dok_titel">Familjerätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:2899 av Paula Bieler m.fl. (SD) Jämställdhetspolitik</div>
      </div>
      <div type="motBody">
        <div type="motProposal" subtype="förslag">
          <head xml:id="i-5NZQJX1PobAh8WuZF2b6KH">
            Förslag till riksdagsbeslut
          </head>
          <list style="ol">
            <item xml:id="i-N1bq5Cfi8vckNqMiQyTGrJ">
              Riksdagen ställer sig bakom det som anförs i motionen om förändrade
              jämställdhetspolitiska mål och tillkännager detta för regeringen.
            </item>
            <item xml:id="i-HDXAQfNY1RP94yC8SkD3PP">
              Riksdagen ställer sig bakom det som anförs i motionen om genuspedagogik
              och tillkännager detta för regeringen.
            </item>
            <item xml:id="i-LenBLcqAoCKEmXwJVSyBrQ">
              Riksdagen ställer sig bakom det som anförs i motionen om kvotering
              och positiv särbehandling på basis av kön och tillkännager detta
              för regeringen.
            </item>
            <item xml:id="i-3BNxJ2DLEwhDbtria63pZp">
              Riksdagen ställer sig bakom det som anförs i motionen om kvotering
              av föräldraförsäkringen och tillkännager detta för regeringen.
            </item>
            <item xml:id="i-CjfmKZCx6r2prPXs44f5He">
              Riksdagen ställer sig bakom det som anförs i motionen om särskilda
              jämställdhetsåtgärder och tillkännager detta för regeringen.
            </item>
            <item xml:id="i-MoJ7b9dZqRMnzsFoQBhGPd">
              Riksdagen ställer sig bakom det som anförs i motionen om en intensifierad
              kamp mot hedersrelaterat våld och tillkännager detta för regeringen.
            </item>
            <item xml:id="i-T66DfVELvzQJdLCV5FwMLa">
              Riksdagen ställer sig bakom det som anförs i motionen om ökad
              forskning om könsspecifika skador och sjukdomar och tillkännager
              detta för regeringen.
            </item>
            <item xml:id="i-9f3Wpb7sbf8wpyRVPAvHnc">
              Riksdagen ställer sig bakom det som anförs i motionen om ett
              förbättrat samhällsstöd till offren för endometrios och andra
              könsspecifika sjukdomar och tillkännager detta för regeringen.
            </item>
            <item xml:id="i-8KwfKNm9NtjUcM79HiRAKo">
              Riksdagen ställer sig bakom det som anförs i motionen om ökade
              insatser mot könsrelaterade cancerformer och tillkännager detta
              för regeringen.
            </item>
            <item xml:id="i-Y3GYD7PFEmmUCPpcntnzXK">
              Riksdagen ställer sig bakom det som anförs i motionen om att
              införa ett mer generöst regelverk vid bedömningar av ansökningar
              om graviditetspenning och tillkännager detta för regeringen.
            </item>
            <item xml:id="i-2oMy4ibeaQACA3cQr52vbm">
              Riksdagen ställer sig bakom det som anförs i motionen om höjt
              tak i föräldraförsäkringen för att minska ekonomisk påverkan av
              uttag och tillkännager detta för regeringen.
            </item>
            <item xml:id="i-2vzCPGGa9tLhzBeNEBpQff">
              Riksdagen ställer sig bakom det som anförs i motionen om jämställd
              juridisk ställning mellan mödrar och fäder och tillkännager detta
              för regeringen.
            </item>
            <item xml:id="i-HyVNCCK94d2FpUqXXjUXmj">
              Riksdagen ställer sig bakom det som anförs i motionen om vikten
              av att förbättra villkoren för de anställda inom den offentliga
              sektorn och tillkännager detta för regeringen.
            </item>
            <item xml:id="i-BKzA5HzD1X2Esh2dpGTq3U">
              Riksdagen ställer sig bakom det som anförs i motionen om höjt
              underhållsstöd och tillkännager detta för regeringen.
            </item>
            <item xml:id="i-KXncsDxV5Vjcdcu2iJeFVG">
              Riksdagen ställer sig bakom det som anförs i motionen om höjd
              garantipension och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-MGjXPegfvwowyZGqLQMENa">
            Motivering
          </head>
          <p xml:id="i-84GvZ1U6RSfgpUbpNBCfXb">
            Sverigedemokraterna förespråkar en formell jämställdhet där varken
            kvinnor eller män särbehandlas på basis av sin könstillhörighet.
            Det är för oss en fullständig självklarhet att män och kvinnor
            har exakt samma värde och att båda könen skall ha samma rättigheter,
            vara lika inför lagen och kunna känna sig trygga och respekterade.
            Det är helt enkelt vår grundläggande syn att varje individ ska
            stå fri att göra sina egna, individuella livsval, utan att det
            offentliga ska försöka styra eller påverka dessa val.
          </p>
          <p xml:id="i-RQ929LhsJE25MR6RWyg4rK">
            Om resultatet av sådana fria val skulle visa sig vara att män
            och kvinnor inte gör allting på samma sätt, i exakt samma utsträckning,
            är detta i sig inte problematiskt, vare sig ur ett jämställdhetsperspektiv
            eller någon annan synvinkel. Jämställdhetsproblem är det dock
            om det saknas möjlighet och acceptans för enskilda individer att
            bryta mot normer, då män och kvinnor behandlas olika eller då
            skillnaden i mäns och kvinnors livsval leder till avsevärda skillnader
            i livsvillkor mellan könen och ojämn fördelning av problem. I
            det senare fallet är det dock viktigt att påpeka att lösningen
            inte är jämn fördelning av goda respektive dåliga livsvillkor
            och problem utan förbättring av de sämre villkoren och motverkande
            av de problem som finns.
          </p>
          <p xml:id="i-4okJ55sJymJUxqEaU98gGb">
            Anledningen till att Sverigedemokraterna inte ser ojämn fördelning
            av män och kvinnor gällande deras livsval som ett problem är att
            det enligt partiets uppfattning sannolikt existerar biologiskt
            grundade skillnader mellan könen, utöver de socialt formade. Detta
            ska dock inte tolkas som att vi tror att alla män respektive kvinnor
            är stöpta i samma, könsbundna form, eller som att vi som parti
            har en bestämd uppfattning kring hur kvinnor respektive män bör
            bete sig, vad de skall utbilda sig till eller arbeta med. Precis
            som andra egenskaper handlar det om fallande skalor och variationen
            sett till individnivå är givetvis stor; även om snittet skiljer
            sig mellan gruppen män occh gruppen kvinnor finns större skillnader
            inom respektive grupp.
          </p>
          <head type="h2" xml:id="i-Vr39Yti2P9o9mVScea23Fg">
            Jämställdhetspolitiska mål
          </head>
          <p xml:id="i-8DAFU5wVja4FoKap7eXrPg">
            Till skillnad från regeringens strävan efter jämn könsfördelning
            anser Sverigedemokraterna att jämställdhetspolitikens roll bör
            vara att motverka diskriminering, upprätthålla valfrihet och likhet
            inför lagen och att försöka underlätta tillvaron för män såväl
            som kvinnor i de livssituationer som de själva valt, oavsett om
            dessa val följer traditionella könsnormer eller inte. Den bör
            också sträva efter att kön aldrig blir en faktor i bedömningen
            av en persons kompetens eller lämplighet i en given situation.
            Med respekt för den variation som finns på individuell nivå bör
            den också erkänna att vissa människor kan födas med en oklar eller
            ombytt könstillhörighet och att dessa människor skall få samhällets
            stöd i händelse av att detta förhållande utgör ett problem för
            dem.
          </p>
          <p xml:id="i-DHpSRyLsWQkq6Evgb92EsE">
            Mot bakgrund av ovanstående är det vår mening att de jämställdhetspolitiska
            målen bör skrivas om i enlighet med detta och att skrivningar
            om ”jämn fördelning” således bör tas bort. Vidare är det enligt
            oss oacceptabelt att formulera ett mål om att enkelriktat eliminera
            mäns våld mot kvinnor, eftersom det faktiska problemet inte är
            kopplat till kön på vare sig offer eller förövare. Därtill riskerar
            nuvarande fokus på mäns våld mot kvinnor att ytterligare osynliggöra
            - och i förekommande fall skambelägga offer för – kvinnors våld
            mot män såväl som våld i samkönade relationer. Enligt Sverigedemokraterna
            bör målets fokus vara att eliminera allt könsbetingat våld, våld
            i nära relationer och hedersrelaterat våld och förtryck.
          </p>
          <head type="h2" xml:id="i-NY7pAMWgjMjLdtXXXJFbQV">
            Styrning av individuella val
          </head>
          <p xml:id="i-VVtqD9Cy13anAbMtNuDMjt">
            Med grund i Sverigedemokraternas syn på jämställdhetspolitikens
            syfte och mål ställer vi oss kritiska till stora delar av dagens
            genuspedagogik, där utgångspunkten är att lärare och andra pedagoger
            bör övervaka barns beteende och styra deras val i en normbrytande
            riktning, problematisera varje könsnormativt uttryck. Vi vill
            se en avveckling av det skattefinansierade stödet till genuspedagogik
            och annan verksamhet där staten, med bas i mycket svagt vetenskapligt
            förankrade politiska teorier, försöker experimentera med, eller
            ändra på, våra barns och ungdomars beteendemönster och könsidentitet.
          </p>
          <p xml:id="i-VVnrYsjAKt6mwpDu4oJcLD">
            Vi ställer oss också kritiska till alla former av kvotering och
            positiv särbehandling på basis av kön och anser att all sådan
            praxis inom ramen för offentlig verksamhet bör avvecklas.Vägen
            till bejakande av individuella val och bedömning av individ efter
            personliga egenskaper snarare än kön kan aldrig gå genom särbehandling.
            Utöver det faktum att all så kallad positiv särbehandling av en
            grupp samtidigt är negativ särbehandling av någon annan förstärker
            sådan behandling synen på människor som representanter för en
            grupp snarare än representanter för sig själva.
          </p>
          <p xml:id="i-Cw13pWteKS5R1H4g4JJWb6">
            Sverigedemokraterna vänder sig också å det starkaste emot såväl
            befintliga som ytterligare lagändringar i syfte att styra uttag
            av föräldraförsäkring. Att frånta föräldrar möjligheten att ge
            dagar till sin partner inkräktar på såväl individernas som familjernas
            valfrihet och riskerar att medföra att vissa barn får spendera
            mindre tid med någon av sina föräldrar än vad de annars skulle
            få. Staten vet inte bäst vad som passar varje enskild familj och
            ska inte ta på sig rollen att styra dess livspussel.
          </p>
          <head type="h2" xml:id="i-98VHutmrWRx3AWG7xWWJdo">
            Särskilda jämställdhetsåtgärder
          </head>
          <p xml:id="i-C1wmBaKHF2tkRvobx1zDGw">
            Sverigedemokraternas inställning till regeringens särskilda jämställdhetsåtgärder
            är och har varit blandad. Vi har varit kritiska till bristen på
            konkreta resultatorienterade åtgärder. Vi har också varit kritiska
            till den ideologiska utgångspunkten för vissa delar av projekten.
            Jämställdhetspolitik bör, som tidigare nämnt, enligt vår mening
            handla om att garantera att ingen individ skall behöva utsättas
            för diskriminering eller kränkande särbehandling på grund av sin
            könstillhörighet. Inte om att med statliga styrmedel försöka förmå
            män och kvinnor att bete sig exakt likadant och göra exakt samma
            saker i exakt samma utsträckning.
          </p>
          <p xml:id="i-9eEMxwZBHGkob84eeqac8Y">
            De delar av satsningen som syftar till att stärka kampen mot
            könsbetingat våld, hedersrelaterat förtryck, trafficking m.m.
            är vi dock mycket positiva till. Vi ser ett stort värde i att
            genom särskilda satsningar sätta fokus på vissa centrala delar
            av jämställdhetspolitiken och vi vill därför utöka och förlänga
            dessa fokuserade satsningar.
          </p>
          <p xml:id="i-UeYtuJFC9B665aDpmjfwhz">
            Som några exempel på vilka satsningar vi anser bör prioriteras,
            handlar det för det första om att öka och förlänga satsningen
            på länsstyrelsernas uppdrag att främja och lämna stöd till insatser
            för att motverka hedersrelaterat våld. Även uppdraget om att genomföra
            insatser för att förebygga och förhindra att unga blir bortgifta
            mot sin vilja bör fördjupas och förlängas.
          </p>
          <p xml:id="i-Xii4MB1u6MBohaduteRQpx">
            Detsamma gäller stödet till verksamheten vid Nationellt centrum
            för kvinnofrid.
          </p>
          <p xml:id="i-TSFojZgdrSCEHbiwh1i1P2">
            Vidare ser vi stora problem med att kvinnor idag förändrar sitt
            levnadsmönster av rädsla för att utsättas för våld och övergrepp.
            Därför föreslår vi i en separat motion breda satsningar för ökad
            kvinnofrid och trygghet i det offentliga utrymmet.
          </p>
          <head type="h2" xml:id="i-CGN79xiSmh95pHzY5Je5dz">
            Intensifierad kamp mot hedersrelaterat våld och förtryck
          </head>
          <p xml:id="i-GbdVQ1PK7fz3tsGQBYP1ux">
            Vid sidan av ovan nämnda utökning och förlängning av särskilda
            jämställdhetsinsatser vill Sverigedemokraterna även på andra sätt
            intensifiera kampen mot det hedersrelaterade våldet och förtrycket.
          </p>
          <p xml:id="i-F9v7JDoHD96py4UbwiLWEL">
            Utifrån en enkätundersökning 2009 uppskattade Ungdomsstyrelsen
            (numera Myndigheten för ungdoms- och civilsamhällesfrågor) att
            det då kunde finnas så många som 70 000 ungdomar som inte fritt
            fick välja sin partner eller styra sina liv.
          </p>
          <p xml:id="i-S6jyEqf4pBYj9EUFtSFT3y">
            Tyvärr har det hedersrelaterade våldet ofta kommit att kategoriseras
            som ett generellt uttryck för kvinnoförtryck och vad som brukar
            kallas ”mäns våld mot kvinnor”. Denna bristande förståelse för
            hedersförtryckets struktur och grunder har i sin tur lett till
            brister i åtgärdsprogram och stödinsatser. Sverigedemokraterna
            vill därför från statligt håll ge resurser till inrättande av
            särskilda hedersjourer dit utsatta kan vända sig för skydd och
            stöd speciellt anpassat för deras situation. Vi vill också säkerställa
            att det i varje kommun upprättas handlingsplaner och åtgärdsprogram
            speciellt framtagna för arbete mot hedersförtryck genom att från
            statligt håll bidra med samordning och hjälp från sakkunniga.
          </p>
          <p xml:id="i-FBQSMb49Zu63gFjt9Fh6M6">
            Andra åtgärder vi anser bör vidtas för att bryta upp hederskulturens
            strukturer är följande:
          </p>
          <p xml:id="i-GWboptyXXTKrvFPHQSqJqq">
            Förändra den lagstiftning som gör det möjligt för en man att
            få skadestånd efter att ha blivit ålagd att som en del av sitt
            arbete ta kvinnor i hand.
          </p>
          <p xml:id="i-FHtWPXQLpRAJegn53y9NxH">
            Sätta ned foten mot könssegregerad simundervisning i skolan,
            separata badtider för män och kvinnor i offentliga badhus, bärandet
            av heltäckande slöjor i skolan och på offentliga arbetsplatser
            och andra fenomen som baserar sig på normen om att det är kvinnors
            ansvar att genom sitt beteende och sin klädsel hålla främmande
            mäns begär i schack.
          </p>
          <p xml:id="i-uQxQz2DpyVC8k1cSngvZo">
            Dra in det statliga stödet till de religiösa samfund som lär
            ut att kvinnan är underordnad mannen och som anvisar kvinnor till
            särskilda och sämre belägna platser under gudstjänsterna.
          </p>
          <p xml:id="i-Fqn9RX48WBjqmarGkWSjN5">
            Ett ytterligare förslag är att med inspiration från den så kallade
            24-årsregeln i Danmark höja giftasåldern vid äktenskap med medborgare
            i länder utanför EU/EES. Utvärderingar i Danmark har visat att
            detta varit till stor hjälp för unga invandrare som levt under
            hedersrelaterat förtryck. Lagen har hjälpt dem att stå emot trycket
            från sina familjer att i ung ålder ingå arrangerade äktenskap
            med någon från hemlandet, vilket i sin tur givit dem respit att
            ytterligare öka sin självständighet genom att utbilda sig, integreras
            i det danska samhället och ordna egen försörjning. Enligt den
            danska motsvarigheten till SCB har andelen studerande kvinnor
            från icke-västliga länder fördubblats sedan lagen infördes.
          </p>
          <head type="h2" xml:id="i-D4E3E7TsH92VrRCmfcFTG5">
            Jämställdhet och hälsa
          </head>
          <p xml:id="i-MXW9tM9y1ba3a6hL6XoF3j">
            Det faktum att män och kvinnor är biologiskt olika gör att vi
            delvis drabbas av olika sjukdomar och arbetsrelaterade skador
            samt att vi ibland reagerar olika på samma mediciner. För att
            öka kunskapen och minimera lidandet för de enskilda bör resurserna
            till forskning på detta område öka.
          </p>
          <p xml:id="i-Rp3bVJa5NALJfcv7dxwnTY">
            Ett belysande exempel på vikten av ökad kunskap kring könsspecifika
            skador och sjukdomar är samhällets bristande stöd till patienter
            som lider av kvinnosjukdomen endometrios. Trots att sjukdomen
            beräknas drabba nästan var tionde kvinna och orsakar mycket lidande
            och stora kostnader så är forskningen fortfarande bristfällig.
          </p>
          <p xml:id="i-Gy2vUXAoAaF1jitbWczSb4">
            En studie publicerad i maj 2013 under ledning av överläkare Mats
            Olovsson vid Nationell endometrioscentrum konstaterade att många
            patienter fortfarande feldiagnosticeras eller behandlas med ineffektiva
            metoder. Förutom det fysiska lidandet blir många också lidande
            ekonomiskt eftersom vissa verksamma mediciner inte subventioneras
            av staten och inte omfattas av högkostnadsskyddet. Det är uppenbart
            att staten måste förbättra sitt stöd till offren för endometrios
            och andra könsspecifika sjukdomar.
          </p>
          <p xml:id="i-PVm7TNWASKhzqJEeQnkcAz">
            Ett annat exempel med koppling till jämställdhet och hälsa där
            staten bör ta ett större ansvar är kampen mot könsbundna cancerformer.
            Enligt Socialstyrelsens riktlinjer för bekämpandet av bröstcancer
            bör alla kvinnor över 40 år ha rätt att bli kallade till mammografiundersökning.
            Idag är det dock bara hälften av landstingen som lever upp till
            de riktlinjerna. Eftersom vi vet att de svenska satsningarna på
            regelbundna kallelser till mammografi har lett till minskad dödlighet
            i bröstcancer, precis som kallelser till cellprovstagningar har
            lett till en minskad dödlighet i livmoderhalscancer, vill vi ytterligare
            stärka och utveckla fler sådana screeningprogram, exempelvis med
            inriktning på att tidigt upptäcka prostatacancer.
          </p>
          <head type="h2" xml:id="i-gf3QuQZ59Bm8x55t2UCAE">
            Jämställdhet och familj
          </head>
          <p xml:id="i-Xc3LvKsEQ3kXxX7VWwPnau">
            Inom ramen för familjepolitiken ryms ett antal åtgärder för att
            motverka problem som slår ojämnt och stärka jämställdheten mellan
            kvinnor och män. Ett sådant exempel är graviditetspenningen, som
            idag endast erhålls av var femte gravid kvinna. Flera granskningar,
            bland annat från Inspektionen för socialförsäkringen, har visat
            att det gällande regelverket är föråldrat och att orimligt många
            kvinnor med riskfyllda och betungande arbeten får avslag på sina
            ansökningar. Reglerna bör uppdateras och göras mer generösa samtidigt
            som mer resurser behöver skjutas till för att ge fler kvinnor
            och barn rätt till trygghet i graviditetens slutskede.
          </p>
          <p xml:id="i-HPf3ujv5sLzsSdeQAcZymP">
            Ett annat exempel är föräldraförsäkringen. Som tidigare nämnts
            vänder sig Sverigedemokraterna emot att dess uttag regleras i
            lag. Samtidigt konstaterar partiet att dagens villkor kan göra
            att föräldrarnas val av fördelning kan påverkas exempelvis av
            hushållets ekonomiska förutsättningar. Det är vår mening att möjligheterna
            för familjer att välja efter eget tycke bör stärkas. Utöver att
            rent formellt ge möjligheten till sådana val genom att avkvotera
            försäkringsuttaget bör politiken också sträva efter att eliminera
            sådana faktorer som kan påverka uttaget på annat sätt än föräldrarnas
            och barnets önskemål och behov. Ett sådant steg är att, såsom
            föreslås i Sverigedemokraternas budgetförslag, höja taket i föräldraförsäkringen
            eftersom detta medför att alternativkostnaden för att ta ut föräldradagar
            minskar för de som idag slår i taket. I par med större inkomstskillnader
            och knappa marginaler kan denna alternativkostnad vara avgörande
            för uttaget.
          </p>
          <p xml:id="i-9vivFPLEiN5yJwyNBvT6zN">
            Vidare är det för Sverigedemokraterna grundläggande att barn
            så långt det är möjligt bör ha rätt till båda sina föräldrar.
            I dagsläget ges såväl moder som fader vårdnad om barnet i det
            fall föräldrarna är gifta. Men i det fall en ogift kvinna föder
            barn är det upp till henne om vårdnaden ska tilldelas även fadern
            utan rättslig process. Vidare kan modern, i egenskap av vårdnadshavare,
            kräva ett faderskapstest såväl för att hävda som neka faderskapsband.
            En man som tror sig vara far till ett barn saknar dock rätt att
            begära ett sådant test för att bevisa sitt faderskap. Dessa regler
            resulterar i en starkare juridisk ställning för mödrar än för
            fäder och att alltför många barn riskerar att gå miste om kontakten
            med sin far. Sverigedemokraterna anser att det bör införas en
            rätt för män att begära faderskapstest, att en man per automatik
            ska fastställas som far till ett barn om ett positivt testresultat
            kan uppvisas samt att en fastställd fader per automatik också
            ska fastställas som barnets vårdnadshavare, jämte modern. Domslut
            ska krävas för att frånta en förälder vårdnaden om ett barn, inte
            det omvända.
          </p>
          <head type="h2" xml:id="i-Cb28VMF3N3EsDexP5SQzAp">
            Jämställdhet, ekonomi och arbetsmiljö
          </head>
          <p xml:id="i-FUTUR69M23jQh8784HaMeD">
            Sverigedemokraterna står bakom principen om lika lön för lika
            arbete. Det är inte enkelt att få en helt klar bild av hur stort
            problemet med osakliga löneskillnader relaterat till könstillhörighet
            egentligen är. Siffrorna tycks variera från några promille upp
            till 7 procent beroende på vem som mäter och hur man mäter. Att
            det över huvud taget förekommer att människor i landet får en
            lägre lön än vad de egentligen har rätt till endast baserat på
            sin könstillhörighet är dock fullständigt oacceptabelt. Detta
            är den grundläggande orsaken till att Sverigedemokraterna sommaren
            2013 bidrog till att skapa majoritet för ett tillkännagivande
            till regeringen om att återinföra årliga lönekartläggningar. Att
            osakliga löner upptäcks på tre av tio arbetsplatser när lönekartläggningen
            väl görs, samt att efterlevnaden av lagkraven tycks ha försämrats
            snarare än förbättrats sedan lagstiftningen liberaliserades, ansåg
            vi vara tungt vägande argument för att återinföra de årliga lönekartläggningarna.
          </p>
          <p xml:id="i-DxfUacfnxgWq9RfLTu3iNm">
            Som tidigare nämnts betraktar Sverigedemokraterna det inte nödvändigtvis
            som ett problem att män och kvinnor till viss del gör olika livs-
            och yrkesval, inte så länge det är ett resultat av fria val och
            så länge det finns utrymme för enskilda att bryta mot normen.
          </p>
          <p xml:id="i-8nL5yoPzDFL1MKbSksdjvD">
            Vi ser det således inte som problematiskt att det är fler kvinnor
            än män som väljer att arbeta inom offentlig sektor. Att arbetsvillkoren,
            arbetsmiljön och löneutvecklingen är dålig inom offentlig sektor
            och att detta drabbar många kvinnor och en del män i vårt land
            är däremot något vi betraktar som ett stort problem. Den viktigaste
            åtgärden för att komma tillrätta med stress, arbetsskador och
            andra uttryck för dålig arbetsmiljö är enligt vår mening en kraftig
            personalförstärkning i synnerhet inom vården och omsorgen.
          </p>
          <p xml:id="i-Lat1TzCSDHjY5j7AFTjEiS">
            Som ett steg mot förbättrad lön och pensionsutveckling och stärkt
            egenmakt för den enskilde bör staten skjuta till de resurser som
            krävs för att kunna erbjuda alla ofrivilligt deltidsarbetslösa
            inom offentlig sektor en heltidstjänst. Detta skulle förutom en
            stor och nödvändig kvalitetsförbättring för verksamheten också
            ha en substantiell inverkan på den generella inkomstskillnaden
            mellan män och kvinnor.
          </p>
          <p xml:id="i-FyQLFx8fzhHjptanxnsp4E">
            Två grupper som befinner sig i en än mer ekonomiskt utsatt position
            än de ofrivilligt deltidsarbetslösa inom offentlig sektor är de
            ensamstående föräldrarna och garantipensionärerna. Även i dessa
            grupper är en klar majoritet kvinnor. Staten bör prioritera att
            förbättra dessa människors livssituation genom att höja såväl
            underhållsstödet som garantipensionen. Även detta skulle ha betydande
            inverkan på inkomstskillnaden mellan män och kvinnor.
          </p>
        </div>
        <div type="motSignatures">
          <list>
            <item xml:id="i-PGPKLtjmHtXvFQX4CNqQJs" who="i-G2FvChcLfdNRUQkYLtG8Ld">
              Paula Bieler (SD)
            </item>
            <item xml:id="i-S1QocLJAHE1K8f354KVduP" who="i-TrXGyxsScvTSQxnJXvtZZW">
              Sven-Olof Sällström (SD)
            </item>
            <item xml:id="i-KzvbJDPmtKdYWZKxZryKfM" who="i-63whZFxsr3MAneyb8u5Db3">
              Magnus Persson (SD)
            </item>
            <item xml:id="i-p8HTnCrcwkoveZKrS7BBm" who="i-4sEtGRPnuog5ACjegAtakj">
              Mattias Karlsson (SD)
            </item>
          </list>
        </div>
      </div>
    </body>
  </text>
</TEI>
