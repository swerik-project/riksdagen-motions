<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__54/mot_1963__ak__54-001.pdf"/>
      <fw xml:id="i-CqvpKyZFWxpUBiR1GD8Syf">
        4 Motioner i Andra kammaren, nr 54 år 1963
      </fw>
      <div type="motHeader" xml:id="i-RPnWz6CRAGQ3QeBDvKtSJs">
        <div type="motTitle" xml:id="i-FindSVxuhYMWmJrUogxoVJ"/>
        <div type="motSubmissionInfo" xml:id="i-8ZdcMF85VtQucW9RMx4bY2"/>
      </div>
      <div type="motBody" xml:id="i-8m7QhRjwmy4Njh31ZzqEQS">
        <div xml:id="i-JG7h9VMF7DHV7BLnZpxhUT">
          <p xml:id="i-EarYmUiRCQmbewEtyujACa">
            Nr 54
          </p>
          <p xml:id="i-CJQVqhnBNxBT5Ww3eGhqEJ">
            Av herr Hansson i Skegrie, om viss översyn av vägplanen för Sverige.
          </p>
          <p xml:id="i-JcxY6Z3mVgPYBaWqTcqwRx">
            (Lika lydande med motion nr 47 i Första kammaren)
          </p>
          <p xml:id="i-sd3qbmXpGNtFg3hkDfiMn">
            I 1959 års statsverksproposition framlades den »Vägplan för Sverige»,
            som utarbetats inom väg- och vattenbyggnadsstyrelsen av dess delegation
            för översiktlig vägplanering. Förslaget var en översiktlig och
            principiell plan för upprustningen av vägväsendet fram till år
            1975. Planen avsågs om- sättas i ett handlingsprogram genom flerårsplaner
            m. m. Det förutsattes, att planen skulle revideras successivt
            alltefter den tekniska och ekonomiska utvecklingen. Riksdagen
            godtog i princip vägplanen och lade den sålunda till grund för
            vägplaneringen. Bedömningen i vägplanen grundades främst på näringslivets
            och befolk- ningens: utveckling och lokalisering samt vägtransporternas
            därav be- tingade art och omfattning liksom givetvis den väntade
            fordons- och trafik- utvecklingen. Beträffande vägstandarden och
            trafiksäkerheten framhölls i vägplanen, att vi i fråga om våra
            dåvarande vägars bredd, bärighet och all- männa tillstånd var
            illa rustade att möta den kommande trafikutvecklingen. Inte ens
            de mest trafikerade och för näringslivet betydelsefullaste vägarna
            ansågs ha en genomgående standard, som tillnärmelsevis svarade
            mot de krav som borde ställas på sådana trafikleder. De krav,
            som enligt vägplanen borde ställas på samhället i fråga om ut-
            byggnad och förbättring av vägväsendet, måste i många avseenden
            sägas ha skärpts under de senaste åren. Ökningen av fordonsbeståndet
            har gått snabbare än man räknade med i vägplanen. Totalantalet
            bilar, som vid slutet av år 1956 var cirka 855 000, skulle enligt
            bedömningen i vägplanen stiga till 1,6 å 1,8 milj. år 1965. Redan
            vid utgången av år 1961 hade emel- lertid det totala bilbeståndet
            stigit till 1,44 milj. Andra faktorer i utveck- lingen är t. ex.
            de högre hastigheter som de nyare bilkonstruktionerna med- ger
            och den kraftigt ökade bilturismen i vårt land. En god vägstandard
            är av avgörande betydelse för trafiksäkerheten. I un- dersökningar,
            som verkställts i vissa andra länder, har den högre vägstan- dardens
            betydelse i detta avseende klart påvisats. Trots ett intensivt
            trafik- säkerhetsfrämjande arbete synes i vårt land olycksfallsfrekvensen
            öka på ett sätt som ger anledning till stor oro. Denna utveckling
            torde inte minst
          </p>
          <pb facs="riksdagen-motions-pdf/data/1963/mot_1963__ak__54/mot_1963__ak__54-002.pdf"/>
          <fw xml:id="i-Xgj6bzFMtqsJUSnXEZG7bn">
            Motioner i Andra kammaren, nr 54 år 1963 d
          </fw>
          <p xml:id="i-SVLSh6L4Yy934sBzSVWt9U">
            bero på att vi hittills inte lyckats bygga ut vägarna i takt
            med den växande motorismen, även om det kan sägas, att de för
            vägarna disponerade medlen sedan 1958 något överstigit vad som
            förutsattes i vägplanen. Om inte en intensifiering av vägupprustningen
            kommer till stånd, måste en ökad olycks- fallsfrekvens befaras.
            Sedan vägplanen framlades, har nya moment tillkommit, som ytterligare
            framhäver betydelsen av att vi påskyndar och utökar väginvesteringarna
            inte minst i syfte att nå ökad trafiksäkerhet. Främst kan härvid
            åberopas regeringens aviserade förslag om övergång till högertrafik
            i vårt land om några år. Såsom ovan framhållits ansåg delegationen
            för vägplanen, att inte ens de mest trafikerade vägarna hade tillnärmelsevis
            den standard som var nödvändig. Nu måste väsentligt skärpta krav
            ställas på vägstandarden ur trafiksäkerhetssynpunkt i följd av
            såsom framhållits — den snabba tra- fikutvecklingen men framför
            allt på grund av de ökade trafikrisker, som en högertrafikreform
            måste medföra under ett övergångsskede. Det är obestridligt, att
            många av våra viktigaste trafikleder, t. o. m. så- dana med beteckningen
            europavägar, har en sådan beskaffenhet, att risker- na för trafikolyckor
            är mycket stora. Kurvor, som hindrar sikten, alltför liten vägbredd,
            höga backkrön m. m. innebär ständiga faror för trafikan- terna.
            Man kan inte bortse från att dylika brister i fråga om trafiksäker-
            heten efter en omläggning till högertrafik kan medföra ökade risker
            genom att förare på grund av ovana vid högertrafiken kanske inte
            kan mobilisera tillräcklig sinnesnärvaro för att bemästra en snabbt
            uppdykande trafiksitua- tion. Omläggningen till högertrafik torde
            också få till resultat en starkt ökad frekvens av utländska bilturister
            i vårt land, vilket medför ytterligare ök- ning av biltätheten
            på våra vägar. De problem, som en övergång till högertrafik medför
            för trafiksäkerheten, blev givetvis inte prövade vid utarbetandet
            av vägplanen. Det gällande un- derlaget för bedömandet av önskvärda
            och nödvändiga utbyggnader och förbättringar av våra vägar måste
            därför anses alltför bristfälligt för det läge, som nu inträtt.
            Den planerade högertrafikreformen kan bedömas med- föra helt nya
            och förut inte beräknade dispositioner i fråga om såväl arten
            som takten av väginvesteringarna. Det synes därför vara av behovet
            på- kallat, att en översyn göres av vägplanen för anpassning av
            den till de skärpta krav på bättre vägar som en trafikomläggning
            måste sägas med- föra. Det måste anses vara statsmakternas moraliska
            skyldighet att vid en trafikreform, som otvivelaktigt kommer att
            medföra ökade trafikrisker un- der ett övergångsskede, tillse
            att säkerheten för trafikanterna blir så god som möjligt. Med
            hänvisning till vad ovan anförts hemställes, att riksdagen i skrivelse
            till Kungl. Maj:t måtte anhålla
          </p>
          <pb facs="riksdagen-motions-pdf/data/1963/mot_1963__ak__54/mot_1963__ak__54-003.pdf"/>
          <fw xml:id="i-Hcsii7h1nJM4Xt92FXgxEx">
            6 Motioner i Andra kammaren, nr 54—55 år 1963
          </fw>
          <p xml:id="i-H89TZP5N7mYwXNh6WCAuvQ">
            om sådan översyn och komplettering av vägplanen för Sve- rige,
            att de ökade krav på trafiksäkerhet, som föranledes särskilt av
            en framtida övergång till högertrafik, kan till- godoses.
          </p>
          <p xml:id="i-R1shU3y7ZceGrcKBks44Zh" type="date">
            Stockholm den 18 januari 1963 Nils G. Hansson i Skegrie
          </p>
          <p xml:id="i-MWLYWEaerY3hSCxp9Nh5EX">
            Nr 55
          </p>
          <p xml:id="i-9MXgvCLUTJEJHAA1ViAhiy">
            Av herr Dickson m. fl., om åtgärder för att bringa tillverkning
            och saluförande av renat brännvin att upphöra.
          </p>
          <p xml:id="i-H4iLAug4bEonxVSEDsBqWv">
            En spritpåverkad medborgare är en dålig medborgare. Det är ett
            sam- hällsintresse av första ordningen att medborgarna låter bli
            att berusa sig. Detta samhällsintresse av första ordningen är
            dåligt tillgodosett. Visser- ligen görs en hel del i syfte att
            råda bot på eländet, men det är uppenbar- ligen inte tillräckligt;
            kniven har inte satts in djupt nog. De olyckor och kedjereaktioner
            av olyckor som följer av detta kan inte mätas i något av människor
            uppfunnet mått. Därtill kommer att vi framstår som ett dåligt
            exempel inför världens Övriga nationer. Det renade brännvinet
            är en vätska som förtäres så gott som uteslutande för att nå en
            högre eller lägre berusningseffekt. Den fyller intet annat ända-
            mål, och tusentals människor här i landet skulle ha gott av om
            det inte funnes till. Vi föreslår därför, att riksdagen måtte
            besluta att hos Kungl. Maj:t hem- ställa om sådan åtgärd, att
            det renade brännvinet, försöks- vis och tills vidare, upphör att
            tillverkas och saluföras.
          </p>
          <p xml:id="i-9ZkebECHSkRJVqmdewuWGw" type="date">
            Stockholm den 18 januari 1963
          </p>
          <p xml:id="i-58ih1qvvUo1vXSmhuyMU3R">
            James I. A. Dickson Aug. Spångberg Olle Westberg
          </p>
          <p xml:id="i-U4htMpk423jUQyePpJfWtW">
            John Eriksson Bengt Börjesson Axel Gustafsson i Bäckmora i Falköping
          </p>
        </div>
      </div>
    </body>
  </text>
</TEI>
