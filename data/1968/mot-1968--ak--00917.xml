<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__917/mot_1968__ak__917-001.pdf"/>
      <fw xml:id="i-WQ4mP1qU1vafUfywN8hsC2">
        Motioner i Andra kammaren, nr 917 år 1968 9
      </fw>
      <div type="motHeader" xml:id="i-KMehCNtpyMZspBRdLog2nC">
        <div type="motTitle" xml:id="i-RmCyFyn6StFuzCJrEm9GbG"/>
        <div type="motSubmissionInfo" xml:id="i-TqdC6kd9zyETuF4u5cJoZi"/>
      </div>
      <div type="motBody" xml:id="i-Dcji8s7zEvUsGjn2z33frq">
        <div xml:id="i-4RSyQbyWCXi9ZeL8EdawLP">
          <p xml:id="i-QirN36Cp4Pt2ez5q63vc6z">
            Nr 917
          </p>
          <p xml:id="i-D1CkBHNux8CheA3azZzf3d">
            Av herr Nilsson i Tvärålund m. fl., om försäljning av domänverksskogar
            i sysselsättningsfrämjande syfte.
          </p>
          <p xml:id="i-Kh6XU8gZd2dcSyyoAhTb9g">
            (Lika lydande med motion nr 708 i Första kammaren)
          </p>
          <p xml:id="i-CvoBnRozYv8682XTvMgZok">
            Då en betydande del av vår befolkning är beroende av våra skogar
            och deras avkastning är det naturligt att skogliga spörsmål tilldrar
            sig stort intresse i den all- männa debatten. För närvarande pågår
            ett antal statliga utredningar som berör skogsnäringen i olika
            avseenden. Det råder naturligtvis full enighet om att skogen bör
            brukas så att den lämnar högsta möjliga bidrag till nationalinkomsten.
            Debatten om vägarna att nå detta mål har ibland även berört de
            olika ägarkategoriernas för- utsättningar. En statlig utredning
            har sålunda studerat de olika ägarkategoriernas skogsför- hållanden.
            Något entydigt svar har inte kunnat ges beträffande de olika ägarkate-
            goriernas eventuella företräden och nackdelar. För framstegstakten
            inom näringen torde den nuvarande ägarfördelningen på de tre stora
            ägarkategorierna fysiska och juridiska personer och staten vara
            ägnad att skapa en stimulerande konkurrens. Dessa ägarkategoriers
            integration mot vidareförädling torde i en framtid vara en stark
            drivfjäder i framstegsutvecklingen på detta område. Förhållandena
            beträffande klimat, biologiska betingelser, ekonomi, skogens eko-
            nomiska betydelse för människan etc. skiftar i vårt geografiskt
            stora land. Dessa för- hållanden synes i förfluten tid ha haft
            ett inte oväsentligt inflytande på hur ägar- fördelningen kommit
            att utveckla sig i olika delar av vårt land. Den nuvarande ägarfördelningen
            har således i rätt stor utsträckning sitt upphov i förhållanden,
            som rådde långt tillbaka i tiden. Det är naturligt att ägarförhållandena
            på en sådan vara som skogen inte kan vara en statisk fråga utan
            måste anpassas till de skiftande förhållandena. Lagstiftningen
            på skogsområdet ger också under olika tidsperioder uttryck härför.
            Det må medges att det är svårt att göra en rättvis jämförelse
            mellan ägarkatego- rierna i fråga om utbyte och effektivitet.
            En hos allmänheten i skogsområdena rätt allmänt spridd uppfattning
            är att det enskilda bondeskogsbruket gett största utbyte i fråga
            om kommunala skatteinkomster per ha i form av vinst på skogen
            och av arbets- inkomster. Domänverket inlevererar till statsverket
            varje år ett antal miljoner kronor i vinst. Huruvida den borde
            vara större med hänsyn till omfattningen av verksamheten och i
            jämförelse med vad andra ägarkategorier presterar skall vi avstå
            från att uttala någon mening om ehuru kritik ofta riktas mot domänskogarnas
            till synes låga av- kastning.
          </p>
          <pb facs="riksdagen-motions-pdf/data/1968/mot_1968__ak__917/mot_1968__ak__917-002.pdf"/>
          <fw xml:id="i-UnD1SjcncWzvhjK1cJdmzr">
            10 Motioner i Andra kammaren, nr 917 år 1968
          </fw>
          <p xml:id="i-XpnxAtz1muExcGLE3vSB2g">
            Domänverkets resultat synes oss emellertid inte vara så gott
            att inte andra ägar- kategorier bör kunna få förvärva domänskog
            om det anses kunna gagna en bygd. Vi har kommit till dessa slutsatser
            bl.a. genom ett jämförande studium av skogsall- männingars och
            revirens årsbokslut under ett antal år. Jämförelserna berör före-
            trädesvis Norrland. Domänverket har där inom stora områden upphört
            med skogs- bruksverksamhet på grund av dålig lönsamhet. Detta
            har föranlett vissa skogsall- männingar att ta upp frågan om förvärv
            av domänskog. Allmänningarna bedriver enligt uppgift lönsamt skogsbruk
            på områden som domänverket inte kan erhålla lönsamhet på. Människor
            i dessa som regel hårt arbetslöshetsdrabbade områden har därigenom
            kommit i en ännu svårare sysselsättningssituation. Ofta är i dessa
            områden skogsbeståndet överårigt och i behov av reproduktion.
            Inför dessa förhål- landen får enligt vår mening inte samhället
            inta en oförstående attityd till att domänskogar må kunna övergå
            till annan ägarkategori. Enskilda skogsägare — må- hända i form
            av gemensamhetsskog — och även kommuner och skogsallmänningar
            skulle, enligt vår mening, i många fall bättre än domänverket
            kunna driva skogs- bruk på sådant sätt att de berikade ortens
            näringsliv och sysselsättningen på grund av att äganderätten och
            administrationen vore förankrad i bygden. Domänverkets skogar
            i inlandet och mot fjällbygden skulle med en framsynt pla- nering
            och förvaltning bli en tillgång för bygden även på annat sätt
            än genom skogsbruk. Fiskevatten, fritids- och strövområden borde
            genom kommunala men också genom enskilda initiativ kunna på ett
            utomordentligt sätt utgöra en väsent- lig del i turistnäringen.
            Lokaliseringsstöd eller stöd via arbetsmarknadsåtgärder borde
            utgå för sådana ändamål. Det är vår uppfattning att även beträffande
            dessa utvecklingsmöjligheter det skulle vara fördelaktigt om äganderätten
            till en betydande andel av statens skogar vore förankrad i bygden.
            Statens äganderätt och förvaltning av stora skogsområden får inte
            vara ett hin- der för en anpassning av näringsverksamheten. Vissa
            risker härför synes oss föreligga främst inom Norrlands inland
            och fjällbygder. Då skogen inom mycket stora områden av Norrlands
            inland inom överskådlig tid inte synes representera något egentligt
            skogsbruksvärde bör omedelbara överlägg- ningar upptas med kommuner,
            allmänningar eller enskilda om intresse finnes för förvärv av
            domänverkets skogar. Målsättningen för förvärven bör vara att
            förstärka näringslivet i bygden. Realistiska planer härför bör
            föreligga. I avsikt att så snabbt som möjligt åstadkomma sådana
            projekt bör länens lokaliseringsmyndigheter kunna engageras. Då
            en mycket snar hjälp att öka sysselsättningsmöjligheterna för
            befolk- ningen i här berörda bygder är av nöden bör den föreslagna
            verksamheten kunna igångsättas försöksvis där intresse och acceptabla
            projekt föreligger. En fråga av betydelse är givetvis på vilka
            ekonomiska villkor här ifrågasatt överförande av domänskog bör
            ske. Vi ser det som naturligt att vid dessa bedömningar hänsyn
            måste tas till syftet med överlåtelsen, nämligen att berika näringslivet
            i bygden. De ovan aktualiserade frågeställningarna är av mycket
            komplicerad natur. En allsidig parlamentarisk utredning bör därför
            tillsättas och framlägga förslag enligt de i motionen framförda
            tankegångarna.
          </p>
          <pb facs="riksdagen-motions-pdf/data/1968/mot_1968__ak__917/mot_1968__ak__917-003.pdf"/>
          <fw xml:id="i-XaQPC3VimBJVnWU5vpNDxU">
            Motioner i Andra kammaren, nr 917 år 1968 11
          </fw>
          <p xml:id="i-617enq9TVw98YstQVYJKrb">
            Med stöd av vad ovan anförts hemställes, att riksdagen i skrivelse
            till Kungl. Maj: måtte anhålla om skyndsam inventering av möjligheterna
            att försälja domän- verksskogar, främst inom i motionen berörda
            områden, för att ökade sysselsättningsmöjligheter skall kunna
            skapas, samt
          </p>
          <p xml:id="i-PiDPmhV6LKLH6a6otchVXJ">
            om skyndsamma åtgärder i övrigt till förverkligande av motio-
            nens syfte.
          </p>
          <p xml:id="i-W7U5BYZAaKTA2WPdBizrsd" type="date">
            Stockholm den 26 januari 1968
          </p>
          <p xml:id="i-EFd8fev3ecvzABfFk5kNP5">
            Jan-Ivan Nilsson (cp) Erik Larsson (cp) John Eriksson (cp)
          </p>
          <p xml:id="i-WR9HWHLdvEkicGULRRAemo">
            i Tvärålund i Norderön i Bäckmora
          </p>
        </div>
      </div>
    </body>
  </text>
</TEI>
