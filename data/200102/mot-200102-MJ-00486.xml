<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0486/mot_200102_MJ_0486-0001.pdf"/>
      <div type="motHeader" xml:id="i-MRgdJ2VTgaryvbBnBxj5uc">
        <div type="motTitle" xml:id="i-JWpgSLihojL2QKhgkD8XF"/>
        <div type="motSubmissionInfo" xml:id="i-B6z1suwqUVxou4kLxmR5Bz"/>
      </div>
      <div type="motBody" xml:id="i-QK8GHmew1WDHxzcKyW4a6A">
        <div xml:id="i-8BzgNdyA98KvrWq8SwgYad">
          <p xml:id="i-GMNswsrhoHR3H6Psvt69DV">
            20
          </p>
          <p xml:id="i-2ob1UeSM4nisjsHEA2M886">
            2001/02 mnr: MJ486 pnr: v344
          </p>
          <p xml:id="i-8PyQBxyx2PwNbD7FhyNHJ3">
            Motion till riksdagen 2001/02:MJ486
          </p>
          <p xml:id="i-79dDNYxxBnMFHQW7F3iisa">
            av Jonas Ringqvist och Kjell-Erik Karlsson (v)
          </p>
          <p xml:id="i-Eq7LVeB6QNHdSZoScGTBP3">
            Djurparker
          </p>
          <p xml:id="i-2trsWXNLJm7aGByB6YRv5U">
            Förslag till riksdagsbeslut
          </p>
          <p xml:id="i-Ep5cA2JCUVzGkTLbiDgtvu">
            1. Riksdagen begär att regeringen återkommer med förslag till
            ändringar i djurskyddslagen som innebär att icke-domesticerade
            djur inte skall få hållas i djurparker eller liknande anläggningar
            om det huvudsakliga syftet är offentlig förevisning av djuren.
            2. Riksdagen begär att regeringen gör en översyn av reglerna för
            hur djur skall hållas i djurparker och liknande anläggningar mot
            bakgrund av att reglerna i dag inte garanterar djuren de möjligheter
            till ett naturligt liv som de borde ha rätt till.
          </p>
          <p xml:id="i-FYKeJVLHRpSFxBMQvfGXZR">
            Inledning
          </p>
          <p xml:id="i-HCB5UjAiTLkpEyqWtYWR96">
            Djur i djurparker hålls oftast i miljöer som är onaturliga för
            dem. Den instängda tillvaron kan leda till sjukliga beteenden
            som gör att djuren skadar sig själva och andra. Även i de mest
            välfungerande djurparker lever djuren knappast i normala sociala
            grupper. De onaturliga miljöerna är ofta mycket begränsade och
            hindrar i stor utsträckning djurs naturliga beteenden, som att
            flyga, springa, jaga, klättra eller att själva välja vilka djur
            de vill umgås med.
          </p>
          <p xml:id="i-7rRkphUm7uA2qZN1TMqaNB">
            Djur i fångenskap
          </p>
          <p xml:id="i-LhDMCdCUesYNsWQN1CdUaM">
            Många av de djur som hålls i djurparker rör sig över mycket stora
            områden. Ett exempel är järven, som är ett av de stora svenska
            rovdjuren och normalt har mycket stora revir. Ynglande järvhonors
            revir uppgår till 100-200 kvadratkilometer medan hannarnas är
            mångdubbelt större och överlappar flera honors revir. Trots detta
            kan järvar stängas in i djurparker på en yta som är långt mycket
            mindre och dessutom tillsammans med andra djur trots att
          </p>
          <pb facs="riksdagen-motions-pdf/data/200102/mot_200102_MJ_0486/mot_200102_MJ_0486-0002.pdf"/>
          <p xml:id="i-NNr2EjEAVMvEnNJBwnxKHR">
            2001/02:MJ486
          </p>
          <p xml:id="i-kWT3Zj72n86PSPEQmVEq5">
            21
          </p>
          <p xml:id="i-Gc4pkXtznTRHBge5jg6s3M">
            järven i normala fall lever som solitär. Samma sak som gäller
            för järven gäller för ett stort antal andra arter. För fåglar
            som är instängda i djurparker framstår frihetsberövandet ännu
            tydligare som en allvarlig inskränkning på möjligheten till ett
            naturligt beteende. Att se en stor rovfågel sitta instängd i en
            voljär, där den knappt hinner börja flyga innan den når en vägg,
            är upprörande. Det är nämligen mycket långt ifrån den naturliga
            miljö, spanande högt upp i himlen eller sittande i toppen på ett
            högt träd, där man är van att se den i sin frihet. Djurens instängdhet
            kan leda till sjukliga beteenden, som t.ex. att de skadar sig
            själva. En vanlig syn när djuren har blivit understimulerade av
            att vistas i onaturliga miljöer i fångenskap, är ett upprepande
            av samma rörelser gång på gång. Detta tyder på att de har drabbats
            av den s.k. djurparkssjukan ”Zoochosis”.
          </p>
          <p xml:id="i-E7UtuJdBa5N3xJ6XKRhQzj">
            Alternativ till djurparker
          </p>
          <p xml:id="i-2JXcAGNWVy6EiGvi7Gyiq7">
            Orsaken till att vi håller djur i djurparker är i första hand
            att visa upp djuren för besökare. Det är dock tveksamt om det
            är ett acceptabelt skäl för att utsätta djur för det lidande som
            det innebär att berövas sin frihet till ett naturligt liv. Det
            finns dessutom för oss alternativ som kan vara väl så stora naturupplevelser
            och ge minst lika stor kunskap om våra vilda djur. Ett bra alternativ
            till att besöka djurparker är ekoturism där man får möjlighet
            att uppleva djuren i sin egen miljö även om det kanske inte leder
            till att man får se en varg eller en elefant. Men upplevelsen
            av att röra sig i skogen och få se spår efter vargen eller vara
            ute i djungeln och få se lämningar efter elefant eller till och
            med känna lukten efter elefanterna kan ändå vara en långt mycket
            större naturupplevelse än att se samma djur instängda i en djurpark.
            Om man dessutom kombinerar dessa naturupplevelser med en utställning
            eller föreläsningar om de vilda djur man spårar i skogen, kan
            det ge långt mycket större förståelse och kunskap än vad en djurpark
            oftast förmedlar. Ett bra exempel på detta är Rovdjurscenter i
            Ekshärad som har en utställning om våra fyra stora rovdjur och
            ordnar exkursioner i deras naturliga miljö. Mot bakgrund av de
            problem som djurhållning i djurparker innebär och att det finns
            alternativ till att förmedla kunskap och förståelse om de vilda
            djuren på andra sätt, så är det vår uppfattning att icke-domesticerade
            djur inte bör få hållas i djurparker om det huvudsakliga syftet
            är att visa upp dem för djurparkens besökare. Detta bör riksdagen
            som sin mening ge regeringen till känna.
          </p>
          <p xml:id="i-F3GvqWairg5cUUbw4Vk2zd">
            Bevarande av arter
          </p>
          <p xml:id="i-7J8pDdA8dyp3bgMUwMEigK">
            I viss utsträckning bedriver djurparker ett arbete med bevarande
            av utrotningshotade arter. Detta är ett positivt och viktigt arbete
            som måste
          </p>
          <pb facs="riksdagen-motions-pdf/data/200102/mot_200102_MJ_0486/mot_200102_MJ_0486-0003.pdf"/>
          <p xml:id="i-ULoVNbjHSVkUVe1X15S2eA">
            kunna fortsätta. Men arbetet för att bevara arten bör inte gå
            ut över de enskilda individer av arten som berövas sin möjlighet
            att leva i en naturlig miljö. Reglerna för hur djur skall hållas
            i djurparker, där huvudsyftet inte är att visa upp dem för besökare
            utan att arbeta med bevarandefrågor, bör ses över mot bakgrund
            av att reglerna idag inte garanterar djuren de möjligheter till
            ett naturligt liv som de borde ha rätt till. Detta bör riksdagen
            som sin mening ge regeringen till känna.
          </p>
          <p xml:id="i-NhAmWU3Ku6CHTRjqevBuuG">
            Stockholm den 4 oktober 2001
          </p>
          <p xml:id="i-AkScs9tvZqeuppWUn6oieP">
            Jonas Ringqvist (v) Kjell-Erik Karlsson (v)
          </p>
          <p xml:id="i-GkC64WG3KQcpBMDTSzMGGQ">
            2000/01:c999
          </p>
          <p xml:id="i-DunUqumH5BwB88FsCpGKYx">
            22
          </p>
        </div>
      </div>
    </body>
  </text>
</TEI>
