<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__fk__442/mot_1962__fk__442-001.pdf"/>
      <fw xml:id="i-D39sdUKUB3ocFSNLuyvT2m">
        12 Motioner i Första kammaren, nr 442 år 1962
      </fw>
      <div type="motHeader" xml:id="i-CwDEwntETCtLjr1nR9CbKs">
        <div type="motTitle" xml:id="i-H4vxmYZY6SzwXRe1ndW466"/>
        <div type="motSubmissionInfo" xml:id="i-FnK1LFcRsKhQKRjG2yuXLH"/>
      </div>
      <div type="motBody" xml:id="i-YHDZQS6BmCVV83k7RHVyqN">
        <div xml:id="i-FvcpgYKSyEjgTxopAS8btK">
          <p xml:id="i-JfnVP5afKiWpTrnZSiUiFQ">
            Nr 442
          </p>
          <p xml:id="i-Sb6BJiGUZXjZcuDUTknncu">
            Av herrar Lundström och Stefanson, om viss utredning rörande
            luft- fartsverket.
          </p>
          <p xml:id="i-MAHpxcAhEoZSUxmT2gF7j2">
            (Lika lydande med motion nr 521 i Andra kammaren)
          </p>
          <p xml:id="i-7AY6YqgCBHfACpxDeDwGUb">
            I bilaga 8 till årets statsverksproposition redogöres för transportverksam-
            heten och därmed sammanhängande statliga investeringar och kostnader.
            Departementschefen anför vad beträffar luftfarten följande: ”För
            nästa budgetår har luftfartsstyrelsen beräknat underskottet för
            luftfartsverket till drygt 21 mkr. Vid prövningen inom kommunikationsdepartementet
            av luft- fartsstyrelsens förslag rörande luftfartsfondens underskott
            har en restriktiv bedömning av utgifterna ansetts ofrånkomlig.
            Möjliga kostnadsbesparingar och rationaliseringsåtgärder i förening
            med en ej oväsentlig avgiftshöjning har där- vid ansetts kunna
            skapa förutsättningar för en sänkning av underskottet till 15
            mkr. för nästa budgetår.” Självfallet är det nödvändigt att alla
            möjliga kostnadsbesparingar iakttages och luftfartsfondens underskott
            därmed i möjligaste mån nedpressas. Motiven härför är dock icke
            självklara och tillvägagångssättet ingalunda betydelselöst. Departementschefen
            varslar om ”en ej oväsentlig avgiftshöjning” varmed torde avses
            ytterligare pålagor på bl.a. det reguljära inrikesflyget. Luftfarsstyrelsen
            liksom tidigare motionärer har yrkat på en grundlig om- prövning
            av den ekonomiska målsättningen för luftfartsverket. Som motiv
            härför har bl. a. anförts att den nuvarande målsättningen är orealistisk,
            vilket också kunnat konstateras år efter år. Det har också från
            olika håll framhållits det orättvisa uti att luftfarten och då
            särskilt det reguljära inrikesflyget skall ikläda sig kostnadsansvar
            för sådana allmänna tjänster, som exempelvis sjöfarten och andra
            näringsgrenar är befriade ifrån. För luftfartens vidkommande åsyftas
            här bl. a. flygsäkerhets- tjänsten och därmed sammanhängande allmänna
            tjänster, som ju i hög grad också berör det allmänna, icke minst
            den militära sidan och därmed landets försvarsberedskap. Det är
            uppenbart att den avgjort största delen av underskottet i luftfarts-
            fonden kan hänföras till kostnader som står i samband med utrikesflyget.
            Härvidlag torde den mycket omdiskuterade lösningen med storflygplatsen
            i Arlanda utgöra den största belastningen. Departementschefen
            anför härom följande: ”Den snabba flygtekniska utvecklingen har
            för luftfartsverkets del nödvändiggjort omfattande och kostnadskrävande
            investeringar bl.a. för jet- trafiken. Då en i och för sig berättigad
            höjning av avgifterna hittills av olika skäl ansetts böra uppskjutas
            har under de senaste åren ökade underskott måst upptagas för luftfartsverket.”
          </p>
          <pb facs="riksdagen-motions-pdf/data/1962/mot_1962__fk__442/mot_1962__fk__442-002.pdf"/>
          <fw xml:id="i-TiRx8yH2ZCPduU8pPTTuRU">
            Motioner i Första kammaren, nr 442 år 1962 13
          </fw>
          <p xml:id="i-U1FkdhtZQFAm9WB8u39QGo">
            I fråga om inrikesflyget sägs i statsverkspropositionen vidare:
            ”Kostnaderna för upprustningen av de inrikes flygplatserna har
            för statens del under de senaste åren kunnat begränsas till ca
            10 mkr. per år genom att bidrag från lokala intressenter i stor
            utsträckning förekommit.” Det bör härvidlag uppmärksammas att
            inte minst berörda kommuner fått lov att satsa betydande belopp
            på flygplatser och anläggningar, som staten sedan med äganderätt
            övertagit. Härtill kommer att många kommuner dess- utom lämnar
            årliga driftbidrag till staten för dessa flygplatser. Dessa investe-
            ringar och årliga kostnader har kommunerna påtagit sig därför
            att man ansett det så värdefullt att få i gång inrikesflyget.
            Det reguljära inrikesflyget inom landet har länge varit eftersatt
            till men för näringslivet och allmänheten. Den utbyggnad som nu
            skett de allra senaste åren har därför hälsats med stor tillfredsställelse.
            Det är också ett allmänt önskemål att inrikesflyget får ökad utbredning
            och turtäthet för att därigenom kunna ge en bättre service. Den
            statliga trafik- och avgiftspolitiken får givetvis icke lägga
            hinder i vägen härför. Risk synes föreligga att de statliga avgifterna
            medför en så hård kostnadsbelastning på inrikesflyget att biljettpriserna
            blir prohibitiva med indragning av redan etablerade flyglinjer
            som följd. Vi är medvetna om att Kungl. Maj:t uppdragit åt statskontoret
            att göra en översyn av luftfartsverkets organisation, kostnader
            och intäkter. Denna utred- ning tar dock icke sikte på frågan
            om luftfartsverkets ekonomiska målsättning och kostnadsansvar.
            Det är därför nödvändigt att vid sidan av statskontorets granskning
            en om- prövning av mer omfattande art snarast kommer till stånd
            för att förhindra en annars möjlig snedvridning av utvecklingen
            inom landets transportväsen. En grundlig och allsidig prövning
            bör i vart fall kunna skingra den oklarhet som nu synes råda i
            fråga om kostnadsansvar i här berörda hänseenden. Ett klarläggande
            är också nödvändigt med hänsyn till nödvändiga dispositioner bl.
            a. hos kommuner och landsting samt flygföretagen för den framtida
            utveck- lingen på flygets område. I avvaktan på resultatet av
            denna utredning bör några sådana åtgärder som medför ökad kostnadsbelastning
            för i vart fall det reguljära inrikesflyget icke vidtagas. Med
            hänsyn härtill hemställes, att riksdagen måtte i skrivelse till
            Kungl. Maj:t anhålla om tillsättandet av en parlamentarisk utredning
            av det svenska luftfartsverkets ekonomiska målsättning och kostnadsansvar
            och att utredningen måtte bedrivas med skyndsamhet.
          </p>
          <p xml:id="i-XQxo3GGxfnNVJKdoL7nZ36" type="date">
            Stockholm den 26 januari 1962
          </p>
          <p xml:id="i-E84MtX1o2K3RbNgYTgm1GU">
            Birger Lundström Stig Stefanson
          </p>
        </div>
      </div>
    </body>
  </text>
</TEI>
