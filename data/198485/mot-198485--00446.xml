<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00446">
  <teiHeader>
    <fileDesc>
      <titleStmt>
        <title>Ökad forskning rörande skogsbruket i södra Sverige</title>
        <author>Kurt Ove Johansson och Lars-Erik Lövdén</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ökad forskning rörande skogsbruket i södra Sverige</title>
          <idno type="rdwebb">G802446</idno>
          <rs type="number">446</rs>
          <ref type="dokument_url_text">http://data.riksdagen.se/dokument/G802446/text</ref>
          <ref type="dokument_url_html">http://data.riksdagen.se/dokument/G802446</ref>
          <ref type="dokumentstatus_url_xml">http://data.riksdagen.se/dokumentstatus/G802446</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UVAgeLYUkfmr8A9VVChgiV</idno>
            <name>KURT OVE JOHANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-6qjD2tsSCtsrmXQjy7mtCJ</idno>
            <name>LARS-ERIK LÖVDÉN</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RvDSR7DKDBq37owzyeiCc8" type="signed"/>
        <correspContext corresp="i-RvDSR7DKDBq37owzyeiCc8">
          <note type="signatory" corresp="i-UVAgeLYUkfmr8A9VVChgiV"/>
          <note type="signatory" corresp="i-6qjD2tsSCtsrmXQjy7mtCJ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__446/mot_198485__446-001.pdf"/>
      <fw xml:id="i-9mtoa5y2egaSJjNbGkYJH7">
        Motion 1984/85:446
      </fw>
      <div xml:id="i-9pdwN5Shm2SDixfmfKvfkG" type="motHeader">
        <div xml:id="i-3UzM5nuZUbr3ZyxU8WChYs" type="motTitle"/>
        <div xml:id="i-7jkT4VXksYC7PVLjy5me8n" type="motSubmissionInfo"/>
      </div>
      <div xml:id="i-CZq18yXmoRXL1VpokdsVx7" type="motBody">
        <div xml:id="i-MWmkg7mwdu2UFv9wdxGCWV">
          <p xml:id="i-5q29oeZZyy2yAPguWV7LYb">
            Kurt Ove Johansson och Lars-Erik Lövdén Ökad forskning rörande
            skogsbruket i södra Sverige
          </p>
          <p xml:id="i-28zk8fCdnntsgscaqpi82H">
            Miljöfrågorna har under många år stått i centrum för den politiska
            debatteni Sverige. Intresset för miljöfrågor ökar nu också snabbt
            i länder där dessa frågor tidigare inte haft någon särskilt framträdande
            plats i den allmänna debatten. Debatten om miljöförstöringen startar
            ofta för sent och ibland först när katastrofen är ett faktum.
            Nedsmutsningen av miljön, försurningen av mark, sjöar och vattendrag,
            har länge varit känd, men det är först efter larmrapporter om
            en omfattande ”skogsdöd” som frågan om vad som håller på att hända
            med vår natur och vad som kan göras fått förnyad aktualitet. Nu
            står man där med otillräckliga kunskaper om orsak och verkan och
            vet inte hur man skall kunna förhindra fortsatt skogsdöd. Skogsnäringens
            utveckling är avgörande för vår framtida välfärd. I Sverige bedrivs
            därför av naturliga skäl en betydande forskning på det skogliga
            området. Den stöds både av staten och privata intressen. Enligt
            vår mening har emellertid den forskning som hittills ägt rum i
            alltför ringa grad varit inriktad på de problem som skogsbruket
            har i södra Sverige. Rapporterna om skogsskadorna i bl. a. Tyskland
            och de tecken som tyder på att liknande skador börjar uppträda
            även i södra Sverige understryker ytterligare behovet av en sådan
            inriktad forskning. Efter de undersökningar som redan gjorts kan
            det konstateras att den skogliga skadebilden är komplicerad och
            att det finns många frågetecken inför skogsproduktionens villkor
            i södra Sverige. Vidare kan det noteras att man i södra delen
            av landet utnyttjar produktionsmöjligheterna sämre jämfört med
            genomsnittet för landet. Detta trots de utomordentligt goda skogsmarker
            som finns i Sydsverige. En av orsakerna härtill torde vara bristande
            kunskaper om skogarna. Skogsbruket i södra Sverige har helt naturligt
            en mindre framträdande plats i näringslivet än i de utpräglade
            skogslänen i norr. Men också i landets södra delar representerar
            skogsproduktionen stora värden. En fördel är t. ex. att den finns
            mycket nära en väl utvecklad förädlingsindustri och goda exporthamnar.
            Detta kommer bl. a. till uttryck i de höga skogsbruksvärdena i
            södra Sverige. Av 1981 års fastighetstaxering framgår att bortemot
            30 26 av skogsbruksvärdet finns i de sju sydligaste länen, trots
            att där endast finns 12 90 av arealen och ca 19 96 av tillväxten.
            Erfaret skogsfolk och forskare är ganska eniga om att många av
            skogsproduktionens problem i dag är lokaliserade till södra Sverige.
            Förutom redan nämnda förorenings- och försurningsproblem finns
            här skadegörande insekter och svampar, viltbetning och svåra markanvändarin-
          </p>
          <pb facs="riksdagen-motions-pdf/data/198485/mot_198485__446/mot_198485__446-002.pdf"/>
          <fw xml:id="i-43iNjFAWrMZCGzNMMWvS8v">
            Mot. 1984/85:446 5
          </fw>
          <p xml:id="i-CvTtzUNAncs7Lzc2QFnWoC">
            tressen. Sydsveriges mycket varierande skogliga ståndsortsförhållanden
            anses dessutom kräva särskild god kunskap vid markbehandling,
            trädslagsval och vid beslut om beståndsvårdsinsatser. Även i andra
            avseenden skiljer sig skogsbrukets villkor här från dem i norra
            Sverige. Institutet för skogsförbättring bildades 1967 av staten
            och skogsbruket. Det är ett branschforskningsinstitut som bedriver
            både vetenskaplig och praktisk verksamhet kring bl. a. skogsträdsförädling
            och skogsgödsling. Staten och skogsbruket tillsätter vardera hälften
            av styrelsen och ger lika stora bidrag till verksamheten. Därutöver
            tillförs institutet en del medel från fonder och serviceverksamhet.
            Institutets centrala förvaltning är lokaliserad till Uppsala i
            anslutning till lantbruksuniversitetet i Ultuna. Verksamhet förutsätts
            äga rum i samarbete med skogshögskolan, universitetet och andra
            vetenskapliga institutioner samt med det praktiska skogsbrukets
            organ. Förädlingsverksamheten är decentraliserad till tre distrikt.
            Det södra distriktet, försöksstationen Ekebo, är lokaliserad till
            Malmöhus län och Svalövs kommun. Mot bakgrund av vad som här anförts
            anser vi att lantbruksuniversitetet i samarbete med institutet
            för skogsförbättring bör ges förutsättningar att genom projekt
            med klar regional inriktning ägna skogsbruket i södra Sverige
            ett ökat intresse. Vid genomförande av projekt med regional inriktning
            mot södra Sverige, som vi här förordar, måste den kunskap och
            erfarenhet som finns samlad vid Ekebo utnyttjas på ett effektivt
            sätt. Det är också viktigt att organisationen för förmedling av
            skogsforskning- ens resultat förstärks. Inom projektens ram bör
            även skogsbrukets företrä- dare i södra Sverige genom någon form
            av samrådsförfarande få medverka vid framtagning av underlag för
            beslut om forskningens inriktning. Nyligen slutförda undersökningar
            visar skador på den sydsvenska skogen av samma omfattning som
            förekom i Tyskland för tre år sedan. I början av detta år slog
            forskare larm om tydliga försurningstecken i Dalby Söderskog.
            Både fältbiologer och forskare överraskades av att även en skog
            med så goda förutsättningar som Dalby Söderskog hotas av försurning.
            Man kan därav dra slutsaten att den tid som står till buds för
            att undvika en långt gående skogsdöd i Sverige är mycket kort.
            Det är därför mycket viktigt att våra forskningsresurser används
            på ett effektivt sätt. Situationens allvar motive- rar, enligt
            vår uppfattning, att resurser styrs över mot en ökad forskning
            om problemen i skogsbruket i södra Sverige. Med hänvisning till
            vad som här anförts föreslås att riksdagen som sin mening ger
            regeringen till känna vad som i motionen anförts beträffande behovet
            av ökad forskning med klar regional inriktning mot skogsbruket
            i södra Sverige.
          </p>
          <p xml:id="i-Fzu7CrpcaCwMSReGLVXKaE" type="date">
            Stockholm den 15 januari 1985
          </p>
          <p xml:id="i-3Kt5uQVWXch9QtvuZxVSa7">
            KURT OVE JOHANSSON (s) LARS-ERIK LÖVDÉN (s)
          </p>
        </div>
      </div>
    </body>
  </text>
</TEI>
