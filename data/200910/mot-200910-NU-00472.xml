<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-NU-00472">
  <teiHeader>
    <fileDesc>
      <titleStmt>
        <title>Utgiftsområde 24 Näringsliv</title>
        <author corresp="i-G8564CqEnhC5PBjZSwUxsE">av Tomas Eneroth m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 24 Näringsliv</title>
          <idno type="rdwebb">GX02N472</idno>
          <rs type="number">N472</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GX02N472/text</ref>
          <ref type="dokument_url_html">http://data.riksdagen.se/dokument/GX02N472</ref>
          <ref type="dokumentstatus_url_xml">http://data.riksdagen.se/dokumentstatus/GX02N472</ref>
          <ref type="doc">http://data.riksdagen.se/fil/05551373-D2EB-4D48-99CD-8A3B38598BA5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G8564CqEnhC5PBjZSwUxsE</idno>
            <name>Tomas Eneroth</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FL3Tee8NjTSCkq4XGmHcyw</idno>
            <name>Carina Adolfsson Elgestam</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HA8qZKZU3je8nF69VtPrqk</idno>
            <name>Eva-Lena Jansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KAgkDWA5iGbn9XFLkj9FoB</idno>
            <name>Alf Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-UWLD5TVGMyVqBBWEHyJtqL</idno>
            <name>Renée Jeryd</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-VhAPHtDbXzmUeiVRSdRFGD</idno>
            <name>Karin Åström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-122QwSSpyGJQiTJjmrUJCM</idno>
            <name>Krister Örnfjäder</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WJ3iZTc9s4CZZSyXzoXdoJ" type="signed"/>
        <correspContext corresp="i-WJ3iZTc9s4CZZSyXzoXdoJ">
          <note type="signatory" corresp="i-G8564CqEnhC5PBjZSwUxsE"/>
          <note type="signatory" corresp="i-FL3Tee8NjTSCkq4XGmHcyw"/>
          <note type="signatory" corresp="i-HA8qZKZU3je8nF69VtPrqk"/>
          <note type="signatory" corresp="i-KAgkDWA5iGbn9XFLkj9FoB"/>
          <note type="signatory" corresp="i-UWLD5TVGMyVqBBWEHyJtqL"/>
          <note type="signatory" corresp="i-MVzhVeKwRGmjHjHoSrReg9"/>
          <note type="signatory" corresp="i-VhAPHtDbXzmUeiVRSdRFGD"/>
          <note type="signatory" corresp="i-122QwSSpyGJQiTJjmrUJCM"/>
        </correspContext>
        <correspAction xml:id="i-Ce6ndqe2xF2tLHPG1HjJBi" type="transfer">
          <date when="2009-10-06"/>
        </correspAction>
        <correspAction xml:id="i-QafcS5tMEk7VWRguhsCuQv" type="submission">
          <date when="2009-10-06"/>
        </correspAction>
        <correspAction xml:id="i-D1Z4753t2py9oeUfCYxUys" type="numbering">
          <date when="2009-10-08"/>
        </correspAction>
        <correspAction xml:id="i-Y7HLmH9oDBCG8vFGejeP8A" type="assigned"/>
        <correspContext corresp="i-Y7HLmH9oDBCG8vFGejeP8A">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-8bYVtrLmBtysf595csA2x4">
            Förslag till riksdagsbeslut
          </head>
          <list style="ol">
            <item xml:id="i-PrByZSJPNQxeb57BfQqYtM">
              Riksdagen tillkännager för regeringen som sin mening vad som
              anförs i motionen om att stärka tjänsteforskningen och den högproduktiva
              tjänstesektorn.
            </item>
            <item xml:id="i-EXy6nMxERsSqXniEFCsXkG">
              Riksdagen tillkännager för regeringen som sin mening vad som
              anförs i motionen om att särskilt uppmärksamma småföretagens behov
              när utbildningssystemen byggs ut . 1
            </item>
            <item xml:id="i-2i2VoCck3RccE5ABTPtuyr">
              Riksdagen tillkännager för regeringen som sin mening vad som
              anförs i motionen om att underlätta företagande genom att inrätta
              en tillståndsportal.
            </item>
            <item xml:id="i-SsKsHmgQUfv4u2E8PJ9vYC">
              Riksdagen anvisar med följande ändringar i förhållande till regeringens
              förslag anslagen under utgiftsområde 24 Näringsliv enligt uppställning:
            </item>
          </list>
          <table>
            <row xml:id="i-BE3Y2TjhQhQWBMDJHUhZpk">
              <cell>
                Tusen kronor
              </cell>
            </row>
            <row xml:id="i-Y9disKnj6sH2gr1oZhFqUL">
              <cell>
                Anslag
              </cell>
              <cell>
                Regeringens förslag
              </cell>
              <cell>
                Anslags­förändring
              </cell>
            </row>
            <row xml:id="i-4pf7BrN3SqqEt9ezL42AQX">
              <cell>
                1:2 Vinnovas FoU Forska &amp; Väx Mer resurser till FoU Forska
                &amp; Väx
              </cell>
              <cell>
                1 903 795
              </cell>
              <cell>
                100 000
              </cell>
            </row>
            <row xml:id="i-NEWrZRaAfhpaNuwUPneZvp">
              <cell>
                1:4 Tillväxtverket Nej till välfärdsutvecklingsråd
              </cell>
              <cell>
                367 508
              </cell>
              <cell>
                10 000
              </cell>
            </row>
            <row xml:id="i-V6wGJhGNPVBTiaszKnCZsw">
              <cell>
                1:5 Näringslivsutveckling Grundplåt för nyföretagande till manligt
                och kvinnligt företagande Mindre resurser till Maud Olofssons
                ambassadörer m.m.
              </cell>
              <cell>
                565 509
              </cell>
              <cell>
                20 000 100 000 80 000
              </cell>
            </row>
            <row xml:id="i-XC2z2ULTWaHv2mX7xw8B5X">
              <cell>
                1:7 Turistfrämjande Turistfrämjande inklusive internationella
                evenemang
              </cell>
              <cell>
                150 035
              </cell>
              <cell>
                50 000
              </cell>
            </row>
            <row xml:id="i-YMuE4Skif8wy9iRR4nrqSb">
              <cell>
                1:24 Utvecklingsprogram för ökad konkurrenskraft Fokus bl.a.
                på den breda tjänstesektorn och Life Science-industrin
              </cell>
              <cell>
                200 000
              </cell>
              <cell>
                100 000
              </cell>
            </row>
            <row xml:id="i-NcB4EhZW1PDsyKgR5c7oJD">
              <cell>
                2:3 Exportfrämjande verksamhet Ökade resurser till exportfrämjande,
                inklusive miljöteknikexport
              </cell>
              <cell>
                208 889
              </cell>
              <cell>
                50 000
              </cell>
            </row>
            <row xml:id="i-PGcEFPSgcpnGLU7FD8Q6oe">
              <cell>
                2:4 Investeringsfrämjande Ökade resurser till investeringsfrämjande
              </cell>
              <cell>
                58 395
              </cell>
              <cell>
                10 000
              </cell>
            </row>
            <row xml:id="i-VjKPXPcDV6FqmBhPdDZttG">
              <cell>
                Summa
              </cell>
              <cell>
                5 499 165
              </cell>
              <cell>
                320 000
              </cell>
            </row>
          </table>
          <p xml:id="i-Dx8QvLhpZnZQFmucDq6Cwg">
            1 Yrkande 2 hänvisat till UbU.
          </p>
        </div>
        <div type="motContent">
          <head xml:id="i-9e5W9kaDAStvkPjL2QWKiG" type="h1">
            Motivering
          </head>
          <p xml:id="i-8dhg6sbyHoJExip5zyJdLh">
            Entreprenörernas idéer, kreativitet, vilja och envishet skapar
            framtidstro och nya jobb. Vår politik ska underlätta för entreprenören
            att starta och få tag i kapital, att anställa, expandera och att
            exportera. Vi vill också att det ska vara enklare och tryggare
            än i dag att röra sig mellan företagande och lönearbete. Sverige
            behöver fler kvinnor och män som vågar vara nybyggare. Med vårt
            företagarprogram vill vi stimulera fler att starta företag, få
            fler småföretag att anställa och stärka innovationskraften i mindre
            företag.
          </p>
          <head xml:id="i-UPy2WsZLdCCASmxKqobtS8" type="h1">
            Sverige behöver ett Innovationslyft
          </head>
          <p xml:id="i-5tqAjcnUXWKSYik3QADwvE">
            Vi socialdemokrater är övertygade om att vägen framåt för Sverige
            är att vi hela tiden rör oss uppåt i värdekedjan. Vi avvisar moderaternas
            idé om att Sverige ska konkurrera med låga löner. Det är genom
            att investera i en starkare innovations- och kunskapsmiljö som
            vi kan behålla och utveckla Sveriges topposition som ett produktivt
            och kreativt land. Vi vill investera i ett brett Innovationslyft
            med särskilt fokus på att främja innovationskraften i små och
            medelstora företag.
          </p>
          <p xml:id="i-6xRQWGEE7Rpfh4oUYaTrxD">
            Riskkapitalavdrag
          </p>
          <p xml:id="i-SWapnNvxGMuPPwNAwXTBdD">
            Vi vill införa ett riskkapitalavdrag för den som investerar i
            ett nytt nystartat företag. Avdraget innebär att den som investerar
            i ett nystartat företag kan få dra av 20 procent av det investerade
            beloppet, dock max 100 000 kronor. Beloppet dras mot skatt på
            inkomst av tjänst, fastighetsskatt samt förmögenhetsskatt. Denna
            modell har utretts och förespråkas av till exempel Svenskt Näringsliv.
            Utredningen har i sin modell, konkreta förslag för utformningen
            som säkerställer att avdraget inte missbrukas. Om det finns andra
            modeller som är mer effektiva i sin utformning är vi villiga att
            överväga dem. Totalt avsätter vi 500 miljoner för ett temporärt
            stöd under 2010. Om avdraget visar sig vara lyckosamt är vi beredda
            att införa avdraget permanent.
          </p>
          <p xml:id="i-Uh3uy2DwTC97sRxDDTPYRs">
            Stärkt tillgång på riskkapital
          </p>
          <p xml:id="i-D59WAiPpX17pJQgxJpQHxY">
            Företagens möjligheter att få tillgång till kapital har allvarligt
            försämrats. Vi vill genomföra en extra utdelning från Vattenfall
            med 5 miljarder kronor för att skapa en ny riskkapitalfond. Den
            nya riskkapitalfonden ska agera marknadskompletterande. Fonden
            ska aktivt stimulera det breda näringslivets kapitalbehov, men
            med särskilt fokus på innovativa små och medelstora industri-
            och tjänsteföretag. Insatser som stärker det svenska näringslivets
            långsiktiga konkurrenskraft ska särskilt prioriteras. Detta kan
            till exempel användas för satsningar på företag som verkar i branschen
            för miljöteknik.
          </p>
          <p xml:id="i-NnES4Xe8YcjVP2g2KJstiK">
            Stöd till forskning och utveckling i småföretag
          </p>
          <p xml:id="i-RCPTKYZdsMbnTBUumkG2sS">
            För de stora industriföretagen är det sedan länge naturligt att
            samverka med forskarsamhället, men i de små företagen och i stora
            delar av tjänstesektorn är detta långt ifrån självklart. För att
            ge fler småföretag möjlighet att växa genom innovativa varor och
            tjänster vill vi öka forskningsanslaget riktat till små och medelstora
            företag. Tjänstesektorns behov ska särskilt uppmärksammas. För
            att ge fler småföretag möjlighet att stärka kunskapsinnehållet
            i sin verksamhet vill vi tillföra 100 miljoner kronor per år till
            ett program för stöd till forskning i småföretag (Forska &amp;
            Väx).
          </p>
          <head xml:id="i-6GhTkoetKUpTvbtK7uT6Dy" type="h1">
            Det ska vara lätt att göra idéer till företag
          </head>
          <p xml:id="i-Wf44CoCjoN4xM3hhTpey6P">
            Nyföretagandet minskar i Sverige. Under första kvartalet i år
            minskade antalet nystartade företag med 15 procent. Denna trend
            måste brytas. Vi vill stärka förutsättningarna för att starta
            företag genom att förbättra tillgången på kapital, sänka kostnaderna
            för att vara företagare och förbättra tryggheten för entreprenörer.
          </p>
          <p xml:id="i-3PAWr6aiQviBzpZ6RexsCD">
            Steget att lämna en anställning för att starta ett företag är
            stort och ofta saknas utrymme för den anställde att förverkliga
            idén i det befintliga företaget. Inte minst behöver nyföretagandet
            bland kvinnor stärkas. Det behövs därför mer av finansierings-
            och rådgivningsinsatser som vänder sig särskilt till kvinnliga
            nyföretagare och som innebär ett konkret stöd i uppstarten av
            det nya företaget. Vi vill därför ersätta regeringens informationssatsning
            med en grundplåt för nyföretagare med särskilt fokus på att underlätta
            kvinnliga entreprenörers nyföretagande
          </p>
          <p xml:id="i-28EED4FZPMvsS5szcuGPow">
            Sänkta egenavgifter för entreprenörer
          </p>
          <p xml:id="i-SXuBXXzX12TSztaNZtkZBq">
            Den borgerliga regeringen inledde sin mandatperiod med att höja
            egenavgifterna för entreprenörer med fem procentenheter. Detta
            visar att den borgerliga regeringen inte förstår vikten av bra
            och stabila villkor för entreprenörskap. Misstaget har sannolikt
            bidragit till att nyföretagandet har minskat. Efter hård kritik
            så backar nu regeringen och försöker reparera det man har förstört.
            Vi välkomnar denna sena reträtt.
          </p>
          <p xml:id="i-Fy2TyW4yNjgkHBvFWQ43Go">
            En trygghetsgaranti för företagare
          </p>
          <p xml:id="i-TTBFH23HF9zvFg1rCMA2AV">
            Vi har länge drivit frågan om en väl fungerande trygghet för
            företagare. Bland annat vill vi underlätta övergången från anställning
            till företagande genom att nyblivna entreprenörer ska få ta med
            sig mer trygghet från den föregående anställningen. Vi välkomnar
            det trygghetspaket som regeringen nu har lagt fram.
          </p>
          <p xml:id="i-DCNSaHZ6YNfbd6CxY34zt4">
            One-stop-tillståndsportal gör det enklare att starta företag
          </p>
          <p xml:id="i-QgTD4o9CqbiF1Xgqb8HwTM">
            Det måste bli ännu enklare att starta och driva företag i Sverige.
            Satsningen på digital samordning av myndigheter gentemot företagare
            behöver förstärkas. Vi vill inrätta en tillståndsportal där företagare
            på ett och samma ställe ska kunna ta del av vilka tillstånd som
            krävs för deras verksamhet samt ansöka om dessa.
          </p>
          <head xml:id="i-Pk2UVNP5hjAfQCespNH7D7" type="h1">
            Det ska löna sig att anställa
          </head>
          <p xml:id="i-SWudCqGUVhn7PtVXSrTgme">
            Många av framtidens jobb kommer att växa fram i små och medelstora
            företag. Villkoren för entreprenörskap måste stärkas. Vi vill
            förbättra möjligheterna att växa och anställa genom stöd till
            export och förbättra småföretagens kompetensförsörjning.
          </p>
          <p xml:id="i-8USXzf1vJSQprUbtnfqXCE">
            Sänkt skatt för entreprenörer som anställer
          </p>
          <p xml:id="i-7cjyNmbo9k8eFPzF7xBRpE">
            Vi menar att det finns behov av att stimulera entreprenörer att
            göra sin första anställning. Vi vill införa en tillfällig nedsättning
            av arbetsgivaravgiften om 15 procentenheter för den företagare
            som gör sin första anställning. För att berättigas till stimulansen
            krävs godkännande från lämplig myndighet. Nedsättningen ska gälla
            under 2010 och 2011.
          </p>
          <head xml:id="i-RLEwKVNQcZNiL1taFQrXyZ" type="h1">
            Växande företag
          </head>
          <p xml:id="i-WMe4Znd3Mdc5jhVDMyRrgx">
            Exportstöd till småföretag
          </p>
          <p xml:id="i-RzzUnpb7wWjASw9BnoR6AA">
            Nya marknader ger nya möjligheter för företag att växa och anställa.
            Den borgerliga regeringen har dragit ner på stödet och hjälpen
            till små och medelstora företags export. Vi vill istället förstärka
            det stödet. Vi vill ha fler regionala exportrådgivare som på plats
            kan stödja småföretagen. Tjänstesektorns möjlighet till export
            måste uppmärksammas tydligare. Särskilda insatser ska genomföras
            för att stärka den växande miljöteknikbranschen. Utbildningen
            av exportsäljare på universitet och högskolor behöver utvecklas.
            Vi vill särskilt stärka de svenska underleverantörernas ställning
            genom en kombinerad satsning på investerings- och exportfrämjande
            verksamhet.
          </p>
          <p xml:id="i-B22V2pCg9xNGkfwqY2niiK">
            Utbildning
          </p>
          <p xml:id="i-GTtDodQbTgabT3Mm92KgMB">
            Trots jobbkris är bristen på rätt kompetens ett hinder för expansion
            och nyanställningar. För att säkra att småföretagen får tag på
            rätt kompetens vill vi att småföretagens behov bättre ska uppmärksammas
            när utbildningssystemen byggs ut.
          </p>
          <head xml:id="i-6XsidTdnnuiEPgV8mnKC2D" type="h1">
            Likviditet och sund konkurrens
          </head>
          <p xml:id="i-LpH5yxKumrWbxNSvijRd5">
            I dagens ansträngda ekonomiska läge står många företag inför
            stora likviditetsproblem. Problem som förvärras av att större
            företag använder de mindre som bank genom att ensidigt förlänga
            betalningstiderna. Vi anser att det är oacceptabelt att småföretag
            tvingas vänta i upp till fyra månader på att få betalt. Vi vill
            därför se över möjligheterna till att skärpa årsredovisningslagen
            så att större företag tvingas att redovisa betalningstider och
            antalet skulder som betalas för sent i sin årsredovisning. Metoden
            har redan använts med viss framgång i Storbritannien.
          </p>
          <p xml:id="i-Mo2MUFUhrBi7kbMU4nU37k">
            Det krävs krafttag för att stärka de seriösa företagen och en
            sund konkurrens. Kampen mot skattefusk handlar om rättvisa villkor
            för företagen och konkurrens på lika villkor. Men också om att
            premiera ansvarstagande, kompetens och kvalitet. Vi vill införa
            personalliggare och oanmälda arbetsplatsbesök i fler branscher.
            Dessutom vill vi införa individuell redovisning av skatter och
            arbetsgivaravgifter. Vidare behövs en lagstiftning som ser till
            att huvudentreprenörernas tar sitt ansvar för att skatter och
            sociala avgifter betalas in av anlitade underentreprenörer.
          </p>
          <head xml:id="i-4kSyL3RTsys2sQN8ZyFCgr" type="h1">
            Nya gröna jobb
          </head>
          <p xml:id="i-3yreSr1VGfeAwn8Vq74BUy">
            Vi vill investera i nya gröna jobb. Bland annat genom kraftigt
            ökade investeringar i energiforskning och demonstrationsanläggningar
            för bland annat den andra generationens biodrivmedel, och genom
            ett nytt Klimatinvesteringsstöd. Det finns en stor potential för
            ökad svensk export inom många tillväxtmarknader. För såväl våra
            renodlade miljöteknikföretag som för stora delar av basindustrin
            med sina mycket stora investeringar i energieffektiv och klimatsmart
            teknik. För att ta tillvara på den potential som finns samt stärka
            svensk industris konkurrenskraft vill vi främja svensk miljöteknikexport.
            Exportsatsningar bör göras inom ramen för vårt förslag om ökade
            resurser till exportfrämjandet på svenska profilområden som bioenergi,
            vattenrening, uppvärmning och avfallshantering.
          </p>
          <head xml:id="i-5URzRi47asFHJkfq9tHtcQ" type="h1">
            Strategiska branschprogram stärker Sveriges konkurrenskraft
          </head>
          <p xml:id="i-87jAN9oB5va9ha9xMQsfDp">
            Sverige är beroende av sin industriexport för att upprätthålla
            välfärden. Samtidigt är konkurrensen hård och det krävs kontinuerliga
            investeringar i forskning, utveckling och utbildning av arbetskraften
            för att kunna fortsätta ligga i framkant i konkurrensen. Vi har
            lyckats väl med detta under den gångna högkonjunkturen men nu
            krävs en kraftig omställning i företagen och från politiken. Sverige
            kan aldrig konkurrera genom sänkta löner eller försämrade arbetsvillkor.
            Det andra gör billigare, måste vi göra det bättre. Nu krävs därför
            omfattande investeringar i att stärka svensk industris konkurrenskraft.
            Sverige har ett antal starka koncentrationer av kunskap och företag,
            eller kluster. Utmärkande för dessa är att de består av ett större
            antal företag som både konkurrerar och samarbetar. Det bedrivs
            avancerad forskning såväl inom branscherna som i samarbete med
            högskolor. Den tidigare socialdemokratiska regeringen utformade
            därför under 2005 en rad strategiska branschprogram för svenska
            nyckelbranscher i dialog med fack och företag i syfte att stärka
            Sveriges konkurrenskraft. Samarbetet mellan stat, näringsliv och
            akademi stärktes och programmen har visat sig mycket framgångsrikt
            och relevansen för företagen var hög. Den nuvarande regeringen
            har dock visat sig sakna förståelse för vikten av samarbete mellan
            politik, fack och näringsliv och den tidigare dialogen har ersatts
            av passivitet. Vi vill se mer av samverkan mellan politik och
            näringsliv och vill därför bygga vidare på de strategiska branschprogrammen
            bland annat med nya strategiprogram för Life Scienceindustrin
            och den breda tjänstesektorn. Regeringen avslutar tvärtom branschprogrammen
            redan från nästa år 2010. Det anser vi är ett allvarligt misstag.
            Sverige behöver mer av samarbete och gemensamma prioriteringar
            av såväl forskningsresurser som utbildningar.
          </p>
          <head xml:id="i-WnBtnS9AjYm5sJVV3G7iDy" type="h1">
            Investera i tjänstesektorn
          </head>
          <p xml:id="i-Wf6opfDZ2iVvzg3fEUARJH">
            Tjänstesektorn får en allt större betydelse för jobben och vi
            vill här särskilt lyfta fram besöksnäringens möjligheter att skapa
            nya arbetstillfällen över hela landet. Enligt UNWTO, FN:s turismorganisation,
            kommer den globala turismen att växa med över 70 procent till
            2020 och i Europa med 50 procent. Besöksnäringens tillväxt har
            dessutom varit mycket stark under de senaste åren. Antalet sysselsatta
            i besöksnäringen har i Sverige ökat med nästan 30 000 heltidsarbeten
            sedan 2000. Besöksnäringen har också utvecklats väl under den
            pågående ekonomiska krisen . Vi vill att Sverige ska bli ett av
            världens främsta turistländer under det kommande decenniet. Turismen
            ska växa snabbare här än i resten av Europa, vi ska locka till
            oss en större andel av de nya globala turisterna. Internationella
            evenemang är exempelvis ett mycket intressant segment, där Sverige
            har stor tillväxtpotential. Vi anser att denna potential måste
            tas till vara för att skapa nya jobb i såväl våra storstäder som
            i resten av landet. Vi lägger därför förslag om ett brett program
            för att stärka besöksnäringen, locka fler turister till Sverige
            och skapa nya jobb. Staten, måste i samarbete med kommuner, föreningar
            och företag, ta ett ökat ansvar för att locka besökare till Sverige.
            Att gemensamt arbeta för att stärka en positiv bild av Sverige
            skapar både jobb och intäkter.
          </p>
          <p xml:id="i-9P9fwRpVXMzma4tosZcVuD">
            Svensk industri är en kvalificerad och stor beställare och utvecklare
            av kunskapsbaserade tjänster. Tjänstesektorn består också av många
            mindre företag som bidrar till sysselsättning och tillväxt. Utvecklingen
            av innovativa tjänster blir därför allt viktigare för företagens
            möjligheter att växa och internationaliseras. Behovsmotiverad
            tjänsteforskning som utgår från tjänstesamhällets förutsättningar
            och egenskaper behöver utvecklas. En viktig uppgift är att ta
            fram begrepp, data och metoder som är anpassade till tjänsteföretagens
            logik och som förbättrar möjligheten att mäta tjänstesektorns
            storlek och utveckling. Forskning kring internationalisering av
            tjänster och tjänsteinnovation med fokus på användarens eller
            kundens roll är angelägen. Det handlar också om vilka organisatoriska
            förutsättningar som förmår att bäst ta tillvara människans produktiva
            och skapande egenskaper. Frågor som arbetsmiljö, organisation
            och ledarskap blir därmed viktiga i detta sammanhang. Allt detta
            konstaterar regeringen. Inga resurser avsätts dock i syfte att
            förverkliga tjänstesektorns potential genom fördjupad tjänsteforskning.
            Vi vill ta tillvara på tjänstesektorns stora utvecklingspotential
            och vi vill därför se över möjligheterna till att särskilt stärka
            tjänsteforskningen inom ramen för Institutens strategiska kompetensmedel.
          </p>
        </div>
        <div type="motSignatures">
          <list>
            <item xml:id="i-P7t3QJShTFu8psLey6EQ1u" who="i-G8564CqEnhC5PBjZSwUxsE">
              Tomas Eneroth (s)
            </item>
            <item xml:id="i-Wb7JhxmrucnrW8X252wi8j" who="i-FL3Tee8NjTSCkq4XGmHcyw">
              Carina Adolfsson Elgestam (s)
            </item>
            <item xml:id="i-C2TG1cNvyf2R7WqSoTLfs" who="i-HA8qZKZU3je8nF69VtPrqk">
              Eva-Lena Jansson (s)
            </item>
            <item xml:id="i-DD2vqeJvsp68SprNqZARLh" who="i-KAgkDWA5iGbn9XFLkj9FoB">
              Alf Eriksson (s)
            </item>
            <item xml:id="i-AjoeSGxEhJiBpPkETJRsVh" who="i-UWLD5TVGMyVqBBWEHyJtqL">
              Renée Jeryd (s)
            </item>
            <item xml:id="i-Tj4iBbHHSCMjQv6GRiQgzJ" who="i-MVzhVeKwRGmjHjHoSrReg9">
              Börje Vestlund (s)
            </item>
            <item xml:id="i-7383gxtnukGhqGbLKzWYdS" who="i-VhAPHtDbXzmUeiVRSdRFGD">
              Karin Åström (s)
            </item>
            <item xml:id="i-SWSCGKxS2qferYgXbmjNWD" who="i-122QwSSpyGJQiTJjmrUJCM">
              Krister Örnfjäder (s)
            </item>
          </list>
        </div>
      </div>
    </body>
  </text>
</TEI>
