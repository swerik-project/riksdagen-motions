<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-00957">
  <teiHeader>
    <fileDesc>
      <titleStmt>
        <title>Hälso- och sjukvård och ledning i äldreomsorgen</title>
        <author corresp="i-UCSzx6WGaw5yywQnfnpdW7">av Anna Vikström (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:957 av Anna Vikström (S)</title>
          <idno type="rdwebb">H902957</idno>
          <rs type="number">957</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H902957/text</ref>
          <ref type="dokument_url_html">http://data.riksdagen.se/dokument/H902957</ref>
          <ref type="dokumentstatus_url_xml">http://data.riksdagen.se/dokumentstatus/H902957</ref>
          <ref type="docx">http://data.riksdagen.se/fil/FD9711A7-F482-4A3A-9A02-D205FA0EBA78</ref>
          <ref type="pdf">http://data.riksdagen.se/fil/F96C8831-EA1A-457B-9B8E-28BCAD6F127E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UCSzx6WGaw5yywQnfnpdW7</idno>
            <name>Anna Vikström</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-ENgf5B3BSQpqSSMu25RLZt" type="signed"/>
        <correspContext corresp="i-ENgf5B3BSQpqSSMu25RLZt">
          <note type="signatory" corresp="i-UCSzx6WGaw5yywQnfnpdW7"/>
        </correspContext>
        <correspAction xml:id="i-AwwHqpR2hSj7oLMpU7WxTS" type="submitted">
          <date when="2021-09-29"/>
          <time when="11:50:16"/>
        </correspAction>
        <correspAction xml:id="i-BXVsSoFoZigh4HbadGCHPd" type="reviewed">
          <date when="2021-09-29"/>
          <time when="22:20:54"/>
        </correspAction>
        <correspAction xml:id="i-54CDNCsPkJAxagfRg4DUyu" type="referred">
          <date when="2021-10-14"/>
        </correspAction>
        <correspAction xml:id="i-HwF3fexPDmpw1nJz3vV8mr" type="assigned">
          <date when="2022-10-05"/>
          <time when="09:38:11"/>
        </correspAction>
        <correspContext corresp="i-HwF3fexPDmpw1nJz3vV8mr">
          <ref type="assignedTo">Socialutskottet</ref>
        </correspContext>
        <correspAction xml:id="i-8piPWs2aRdJ4boKbPAXiUH" type="behandlas_i"/>
        <correspContext corresp="i-8piPWs2aRdJ4boKbPAXiUH">
          <ref type="uppgift">2021/22:SoU13</ref>
          <ref type="ref_dok_id">H901SoU13</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU13</ref>
          <ref type="ref_dok_titel">Äldrefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CosbYBvFMd7mnkoVeJu3Zg" type="motHeader">
        <div xml:id="i-E5sYVtuv4unfG6QR5saEEE" type="motTitle">
          Motion till riksdagen 2021/22:957 av Anna Vikström (S) Hälso-
          och sjukvård och ledning i äldreomsorgen
        </div>
      </div>
      <div xml:id="i-4gUkXMXCrFqVWJRikJTHMU" type="motBody">
        <div xml:id="i-B7hF3VVW3B1kv1nAiJZSHm" type="motProposal" subtype="förslag">
          <head xml:id="i-G97ScRwBJGLfJ6UsH5HA8L">
            Förslag till riksdagsbeslut
          </head>
          <list xml:id="i-X8FncmjLymrkgzXRNy7WWr">
            <item xml:id="i-V2bhxUU9top93QnR6rxTF2" sortKey="Yrkande 1">
              Riksdagen ställer sig bakom det som anförs i motionen om att
              beakta behovet av hälso- och sjukvård och ledning inom äldreomsorgen
              för att öka kvalitet och säkerhet och tillkännager detta för regeringen.
            </item>
          </list>
        </div>
        <div xml:id="i-TPwbtGVEV252odwsBscibd" type="motContent">
          <head xml:id="i-5mV3SZxYXYkP97SZDn5c9J" type="h1">
            Motivering
          </head>
          <p xml:id="i-68WpSZz2Nbpt1oc3AoDVYU">
            Covid-19-pandemins utbrott 2020 satte den underdimensionerade
            hälso- och sjukvården i äldreomsorgen under blixtbelysning. Inspektionen
            för vård och omsorg har fått tusen­tals vittnesmål från anhöriga
            och personal om hur äldre på särskilda boenden (SÄBO) drabbats
            av brister i utredningar, diagnostik och behandling av sjukdom.
            Anhöriga har vittnat om hur information och samråd har brustit
            när det gäller beslut om att ge eller avstå ifrån hälso- och sjukvårdande
            insatser.
          </p>
          <p xml:id="i-9QmKgPsX8T8MLGFe65ZD9Q">
            Mediantiden för boende på SÄBO är 2,5 år och vissa bor där fem
            år eller mer, trots att många som får plats på ett boende har
            flera sjukdomar och är mycket sköra. SÄBO har också varit en sluten
            värld där bara de boende själva, deras anhöriga och personalen
            har kontinuerlig insyn. Det många inte sett med egna ögon är den
            hemlika miljön med stora inslag av aktiviteter och ett aktivt
            liv utifrån förmåga och vilja, och hur personalen som ofta är
            undersköterskor bär upp verksamheten med stor professionalitet
            och kom­petens. Det har byggts upp en verksamhet som är mycket
            långt ifrån de boenden och vårdhem som fanns förr i tiden. Dit
            vill vi inte tillbaka.
          </p>
          <p xml:id="i-B67C1zEc4aEZGGbSrCTLqX">
            Men trots en god verksamhet i många avseenden har brister som
            funnits länge nu blivit kända för en större allmänhet. Arbetsvillkoren
            för undersköterskor, med en stor andel tim- och korttidsanställda
            och problem med utbildning och kompetensutveckling, är något som
            regeringen redan tagit initiativ till att åtgärda med stora satsningar
            på utbildning via Äldreomsorgslyftet och äldreomsorgens bemanning
            och kvalitet. Det är viktigt att regeringens pengar till äldreomsorgen
            verkligen används för äldreomsorgen i kommunerna. Här finns tvivel
            på att så inte alltid är fallet.
          </p>
          <p xml:id="i-F6nrD2ndMkdNSVribce5JQ">
            Men det som också brister på många håll är de hälso- och sjukvårdande
            insatserna. Äldreomsorgen är en komplex miljö att arbeta i, vilket
            redan idag kräver personal med kvalificerad yrkeskompetens i den
            kommunala hälso- och sjukvården. Socialstyrelsen skrev i en artikel
            i april 2020 att den kommunala vården omfattar allt fler äldre
            med komplexa vårdbehov, och att utvecklingen mot allt mer avancerade
            hälso- och sjuk­vårdsinsatser ställer krav på personalresurser
            och kompetens och samordnade insatser från flera utförare. I en
            rapport framgår att antalet sjuksköterskor och dietister inom
            äldrevården till och med har minskat något sedan 2015. Utredningen
            ”God och nära vård” skriver att de uppfattat från många aktörer
            att den kommunala hälso- och sjuk­vården överlag är väsentligt
            underresurssatt, men att det har varit svårt att hitta kvalitets­säkrade
            underlag som styrker omfattning, kostnader och kvalitet. Som utredningen
            God och nära vård också skriver så är inte kommunal hälso- och
            sjukvård ”någon annan slags hälso- och sjukvård”. Förutom att
            kommunen ansvarar för att erbjuda de som bor på särskilt boende
            hälso- och sjukvård på primärvårdsnivå, så har regionen fortsatt
            ansvar att erbjuda specialiserad vård till dessa patienter, utifrån
            behov. Inriktningen mot nära vård där allt mer vård ska ges i
            hemmet har dock ännu inte resulterat i fler läkar­insatser och
            sjuksköterskor i den kommunala hälso- och sjukvården.
          </p>
          <p xml:id="i-655kZYnmX7s1dy2SmJayZm">
            Den bild som framträdde under pandemin är att det i alltför många
            kommuner och under en längre tid utvecklats en praxis om en ”annan
            slags hälso- och sjukvård” för äldreomsorgen, vars tillämpning
            briserade under pandemin. Hur ofta har äldre som borde undersökts
            fysiskt före pandemin fått nöja sig med en konsultation per telefon?
            Hur ofta har läkemedel skrivits ut som inte är lämpade för de
            äldres diagnoser? Accep­teras en högre nivå på läkemedelsavvikelser
            för äldre på särskilt boende än inom annan vård då nästan all
            läkemedelshantering är delegerad? Hur ofta har rehabiliteringsinsatser
            saknats efter stroke? Hur många i behov av dietistinsatser har
            fått det? Hur många akut­mottagningsbesök skulle kunna förebyggas
            med bättre läkar- och sjuksköterskeinsatser på boendet under dygnet?
            Enligt Socialstyrelsen har över 90 procent av äldre personer som
            bor i särskilda boenden behov av hälso- och sjukvård. Hälso- och
            sjukvården inom hemtjänsten är på sina håll mycket eftersatt.
            Allt kortare sjukhusvistelser och färre vård­dygn inom rehabiliteringsvården
            resulterar i att den kommunala hälso- och sjukvården belastas
            mer för varje år.
          </p>
          <p xml:id="i-YFqJzyj8fh1dpHpQ8cyAk8">
            Sammanfattningsvis kräver allt fler äldre multisjuka, även på
            särskilda boenden och i hemmet, allt mer avancerad omvårdnad och
            medicinska insatser. Tillgänglighet till och kompetens i avancerad
            vård behöver öka i samma takt. Regeringens satsning på under­sköterskors
            villkor och utbildning är mycket bra. Regeringen har också tillsatt
            en utred­ning om hur medicinsk kompetens kan stärkas i verksamheten
            och – om det behövs – inom den kommunala ledningen. Budgetsatsningar
            har också gjorts för fler läkare och sjuksköterskor i äldreomsorgen.
          </p>
          <p xml:id="i-VzAPQFWufggXjBfxnAEYSm">
            Mer hälso- och sjukvårdsinsatser av legitimerad personal av olika
            yrkeskategorier som t ex sjuksköterskor, läkare, fysioterapeuter,
            dietister och arbetsterapeuter behövs i äldreomsorgen. Multiprofessionella
            team i demensvården framhålls som prioriterat av Socialstyrelsen
            men har på alltför många ställen inte införts. Det är väl känt
            från forsk­ning att fler sjuksköterskor ökar patientsäkerheten.
            Det finns idag inga föreskrifter med krav på vilken kompetens
            en enhetschef ska ha. Det vill säga att de inte behöver ha någon
            högskoleutbildning. Enhetscheferna i Sverige har också fler medarbetare
            än i de övriga nordiska länderna. Sjuksköterskor behöver finnas
            i ledningen för äldreomsorgen i en omfattning som gör att de har
            en reell möjlighet att påverka patientsäkerheten. Den medicinskt
            ansvariga sjuksköterskans (MAS) ställning bör stärkas. Sjuksköterskor
            behöver också finnas med i den dagliga vården och bidra till en
            god och säker vård utifrån evidens, som kan fånga upp när de äldres
            hälsoproblem förändras och bedöma när ytterligare kvalificerad
            kompetens krävs, och ge en högre säkerhet i läkemedels­hanteringen.
          </p>
        </div>
        <div xml:id="i-2MEWtjisKScLfa8tBi39WZ" type="signatureBlock">
          <list xml:id="i-8omCKnWJwGtfpuDb17bd8b">
            <item xml:id="i-75zZRbigBYV7mky6AoKxgw" type="signature">
              Anna Vikström (S)
            </item>
          </list>
        </div>
      </div>
    </body>
  </text>
</TEI>
