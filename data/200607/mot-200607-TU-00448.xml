<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-TU-00448">
  <teiHeader>
    <fileDesc>
      <titleStmt>
        <title>Trafik i Stockholmsområdet</title>
        <author corresp="i-A5R84cTmpky3NHJ7nLKaEt">av Bosse Ringholm (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Trafik i Stockholmsområdet</title>
          <idno type="rdwebb">GU02T448</idno>
          <rs type="number">T448</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GU02T448/text</ref>
          <ref type="dokument_url_html">http://data.riksdagen.se/dokument/GU02T448</ref>
          <ref type="dokumentstatus_url_xml">http://data.riksdagen.se/dokumentstatus/GU02T448</ref>
          <ref type="doc">http://data.riksdagen.se/fil/D85E8ECB-1F04-42CE-9D69-F695A56645A6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-A5R84cTmpky3NHJ7nLKaEt</idno>
            <name>Bosse Ringholm</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FM3aMaj7EGJjC63iZ8Twph" type="signed"/>
        <correspContext corresp="i-FM3aMaj7EGJjC63iZ8Twph">
          <note type="signatory" corresp="i-A5R84cTmpky3NHJ7nLKaEt"/>
        </correspContext>
        <correspAction xml:id="i-DkUuMrt8YorK3Z3njRQpaf" type="referral">
          <date when="2006-11-07"/>
        </correspAction>
        <correspAction xml:id="i-KsMbAsFffShmBe9Lp16ryr" type="dismissal">
          <date when="2006-11-07"/>
        </correspAction>
        <correspAction xml:id="i-GKKY1oPU3YjLPZpZnx62xu" type="numbering">
          <date when="2006-11-02"/>
        </correspAction>
        <correspAction xml:id="i-L69jmLzmBLDXjud2B1skfF" type="submission">
          <date when="2006-10-31"/>
        </correspAction>
        <correspAction xml:id="i-STxWmrxWSFeLo4z8AtxqGu" type="transfer">
          <date when="2006-10-31"/>
        </correspAction>
        <correspAction xml:id="i-Qq8SRGV2AJ8gmC11LWcsGQ" type="assigned"/>
        <correspContext corresp="i-Qq8SRGV2AJ8gmC11LWcsGQ">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-FH3Mu3Jx7Yfwj2Jc7UJDvo">
            Förslag till riksdagsbeslut
          </head>
          <p xml:id="i-MPhgpLkqQEX1iiemLpva2h">
            Riksdagen tillkännager för regeringen som sin mening vad i motionen
            anförs om trafiken i Stockholmsområdet.
          </p>
        </div>
        <div type="motContent">
          <head xml:id="i-MEQuXchDoVeG2t3UDfPS89" type="h1">
            Trafik i Stockholmsområdet
          </head>
          <head xml:id="i-HZUcsFDUuSA5tG8LgVvUF7" type="h1">
            Motivering
          </head>
          <p xml:id="i-APoLHy9rqLPrKNxZwBqvYp">
            Stockholm behöver en långsiktig strategi som klarar att möta
            kommande decenniers krav på transporter och resor. Det ska vara
            en strategi som bygger på realism och som förmår att lösa många
            och i flera fall motstående intressen. Vi har ett särskilt ansvar
            att förena god miljö och social rättvisa med fortsatt ekonomisk
            utveckling. Vi vill ge hela Stockholmsregionen sunda förutsättningar
            för god tillväxt och hållbar utveckling.
          </p>
          <p xml:id="i-PBoGNiRakEAXfgni5x2VU6">
            Det är av yttersta vikt att de framtida transporterna kommer
            att nyttjas av alla medborgare i Stockholms län och dess besökare.
            Inte minst gäller detta personer med olika typer av funktionshinder.
            Alla trafiklösningar och investeringar ska granskas ur ett tillgänglighetsperspektiv.
            Kollektivtrafiken bör vara tillgänglig senast år 2010 i enlighet
            med den nationella planen för handikappspolitiken. Vi kommer att
            vidta de åtgärder som behövs för att nå detta mål.
          </p>
          <p xml:id="i-EAdwHXyED6Mx5DDtcWpv8m">
            Stockholmsregionen kommer att fortsätta att växa. Varje år ökar
            befolkningen med cirka 20 000 invånare i Stockholms län. Vi har
            ett ansvar för att möta dessa behov. Vi ser tillgängligheten som
            en tillgång, inte bara för regionen i sig utan för hela Sverige.
            Stockholm är i många avseenden Sveriges tillväxtmotor. Här finns
            den stora marknaden och här uppstår mycket av den moderna utvecklingen.
            Det är stora utmaningar, som kräver mer av oss än att bara se
            till Stockholms egna behov. Nu vill vi gå vidare med de krav som
            dagens generationer ställer och utifrån de förutsättningar som
            näringsliv och samhället ger.
          </p>
          <p xml:id="i-SNanQ1zHeZM9AsEJqUm66m">
            Stockholm behöver effektiva transportsystem, människor måste
            kunna ta sig till och från arbetet och varutransporter till och
            från företag måste fungera. Näringslivet behöver för sin utveckling
            både fungerande kollektivtrafik och vägnät. Trängseln på främst
            infarterna har länge varit ett problem för näringslivet. Denna
            trängsel kostar mellan 3 och 7 miljarder kronor per år. De senaste
            årens utveckling visar att det inte räcker med att bygga fler
            vägar. Det krävs investeringar i både kollektivtrafiken och i
            fler vägar som också måste kombineras med ekonomiska styrmedel
            så att gjorda investeringar utnyttjas på ett effektivt sätt.
          </p>
          <p xml:id="i-Ha3RMwTGppyYktSh1aDJdf">
            Trängseln på vägarna påverkar inte bara restiden för dem som
            bor och besöker Stockholm, den påverkar också miljön väsentligt.
            På de platser i Stockholm där köerna är som störst är det utan
            undantag förhöjda värden av miljöfarliga ämnen (koldioxid, kväveoxid
            och partiklar). I Stockholm står vägtrafiken för de enskilt största
            utsläppen av såväl växthusgaser som andra utsläpp som påverkar
            mer lokalt, till exempel kväveoxider och partiklar.
          </p>
          <p xml:id="i-EFkWBo7pNqWc33qCpqeKoj">
            Ett annat besvärligt miljöproblem är bullret. Bullernivåerna
            är nu så höga att det förekommer problem när bostäder ska planeras
            och byggas.
          </p>
          <p xml:id="i-FHBC4RbKr68AiPsGqiqGXA">
            En fungerande miljöstrategi bygger på en kombination av åtgärder,
            där ingen åtgärd är tillräcklig för att nå önskvärt resultat.
            En väl utbyggd kollektivtrafik gynnar miljön i Stockholm. En väl
            fungerande kollektivtrafik måste därför fortsätta i takt med att
            Stockholm växer. Bilisterna ska stimuleras att ställa bilen på
            attraktiva infartsparkeringar. Även särskilda insatser för gående
            och cyklister behöver göras, även om detta inte primärt är en
            statlig fråga.
          </p>
          <p xml:id="i-G6oJkcVNREVLX9CqX9kpLD">
            I en samlad strategi för trafiken krävs utbyggnad av vägnätet.
            En utbyggnad av vägleder ska ske på ett miljöanpassat sätt, med
            hänsyn till Stockholms unika natur, miljö, kulturlandskap och
            behov av bullerfria miljöer. Rekreationsmiljöer måste värnas,
            inte minst utifrån ett folkhälsoperspektiv. En utbyggnad av vägnätet
            kommer ofrånkomligt att leda till ökade trafikvolymer. För att
            i någon mån reducera den totala miljöpåverkan måste vi öka kraven
            på fortsatt utveckling av mindre miljöförstörande fordon, både
            personbilar, tyngre fordon och arbetsmaskiner. Stockholm, Göteborg
            och Malmö har varit föregångare i arbetet för att öka miljökraven
            vad gäller tunga fordon och arbetsmaskiner.
          </p>
          <head xml:id="i-NXFBwavhJcGqMmTrqMHZWq" type="h1">
            Försöket med trängselskatter/miljöavgifter
          </head>
          <p xml:id="i-4hU9qRXUJqby7Yx882G2yC">
            Under perioden den 3 januari 200631 juli 2006 gjordes ett försök
            med trängselskatter i Stockholms innerstad. Försöket rönte stor
            internationell uppmärksamhet och flera representanter för Europas
            större städer var här för att studera och ta intryck av våra erfarenheter.
          </p>
          <p xml:id="i-9XWcB1grozxC4NJWLBuR65">
            De flesta resultat var positiva om man jämför med var målsättningen
            var från början. Antalet fordon på infarterna och i innerstaden
            minskade, miljöeffekten var större än man beräknat, påverkan för
            företagen var mindre eller ingen alls. Men vi har starka invändningar
            på hur utformningen av denna lagstiftning ser ut. Vi kommer dock
            att redovisa dessa i en särskild motion.
          </p>
          <p xml:id="i-Juxpi2wh9jrLar1KGRa7eb">
            Vi vill enbart i denna trafikpolitiska motion hävda att för att
            uppnå önskad effekt för tillväxt och miljö behövs någon form av
            ekonomiska styrmedel. Hur detta ska se ut är det upp till kommuner
            och landsting att besluta om.
          </p>
          <head xml:id="i-6Qsihjgtzvf8e7sikcJNN8" type="h1">
            Viktiga väginvesteringar
          </head>
          <p xml:id="i-AT1gesyP5o2NrgKw7uGfh7">
            Stockholm kommer att fortsätta att växa. Strategiska utbyggnader
            av vägtrafiken gör det möjligt att binda samman olika delar av
            regionen. Andra väginvesteringar gör det möjligt att sanera från
            miljöförstöring eller buller, vilket i sin tur öppnar för nya
            bostadsområden.
          </p>
          <p xml:id="i-LcbjcHBteed97j6LGrTE5s">
            Ett år med Södra länken visar på positiva effekter som kringfartsleder
            kan ge. Norra länken står nu på tur för byggstart. Det finns också
            andra trafikinvesteringar som kommer att komma i gång relativt
            snart. Dessa är framför allt E 18 förbi Järvafältet. Breddningen
            av väg 73 mot Nynäshamn gör Nynäshamn mer tillgängligt men också
            mer trafiksäkert.
          </p>
          <p xml:id="i-XSiZP1qaaBRSizttN4VDES">
            Förbifart Stockholm är den i särklass mest kostnadskrävande investering
            som vi över huvud taget kan se när det gäller infrastruktur i
            Sverige. Men det är av oerhört stor vikt att detta projekt kan
            komma i gång och slutföras. Det är komplicerat och går i stora
            stycken i tunnel. Men den binder ihop regionen och de transporter
            som inte måste gå genom Stockholms innerstad, kan med fördel gå
            över den tilltänkta Förbifart Stockholm. Detta vinner miljön,
            transporterna och inte minst regionen på. Genom att binda samman
            regionen på detta sätt kan man utveckla en flerkärnig region där
            inte bara Stockholms innerstad är medelpunkten, utan såväl Södertörn
            som de norra förorterna kan få en ökad och mer självständig betydelse.
          </p>
          <head xml:id="i-CKKMvVX6iDFAZ2rDpBej8h" type="h1">
            Viktiga investeringar i kollektivtrafiken
          </head>
          <p xml:id="i-8AT29dSw9J9PFUpemWcqgj">
            Kollektivtrafiken utgör i dag det viktigaste transportmedlet
            för större delen av Stockholms invånare och besökare. I rusningstrafik
            sker över 70 % av alla resor till centrala Stockholm kollektivt.
            Stockholmarna använder således kollektivtrafiken i betydligt högre
            utsträckning än andra jämförbara städer. Även om mycket gjorts
            under senare år ser vi många brister som måste rättas till, pålitlig
            trafik med vagnar och bussar liksom stationer som är hela och
            rena. Men också att kollektivtrafiken är punktlig. Även bytespunkter
            måste kännas trygga och trevliga att vara i.
          </p>
          <p xml:id="i-Y2YdMotZnthCsVwETo7ure">
            Den sammanhållna kollektivtrafiken är ett resultat av framsynta
            beslut på 1960-talet, och om 1960-talet bestod av att hålla samman
            Stockholms län så handlar dagens stora utmaningar om att se till
            den framväxande gemensamma bostads- och arbetsmarknadsregion i
            hela Mälardalsregionen. Men där har bristen på spår genom centrala
            Stockholm lett till kommunikationssvårigheter. Det långt gångna
            förslaget med Citybanan har nu enligt uppgift från regeringen
            skrinlagts, och en förhandlingsman ska se över hur man kan öka
            antalet spår förbi Riddarholmen. Problemet är att det inte räcker
            med tre spår, det måste till fyra spår för att möta de framtida
            behoven. Det är därför med oro vi möter regeringens ståndpunkter
            i denna fråga. Det handlar om svek mot Stockholmsregionen och
            Mälardalsregionen. Vi kommer i en särskild motion redovisa våra
            förslag avseende Citybanan.
          </p>
          <p xml:id="i-Xmr3z6zoy6swE8EpW5hnNH">
            Även om Citybanan är nödvändig behövs flera spårinvesteringar
            i regionen. Det handlar främst om tvärförbindelser. Främst gäller
            det fortsatta spårförbindelser från Hammarby Sjöstad till Sickla
            och Slussen, ytterligare spårbindelser mot Nacka/Värmdö, utbyggnad
            av tunnelbanan mot Täby, utbyggnad av tvåspårvägen från Alvik
            och Kista och vidare mot Sollentuna och Häggvik, men också en
            länk mot Solna och universitetet, en sydlig tvärförbindelse söder
            om Stockholm men det bör utredas vidare. En sammankoppling av
            tunnelbanan mellan Akalla, Hjulsta och Barkarby, och en sammankoppling
            mellan Hagsätra och Älvsjö bör också utredas vidare.
          </p>
        </div>
        <div type="motSignatures">
          <list>
            <item xml:id="i-MbV1yD7sRKdSRFsFveYoqw" who="i-A5R84cTmpky3NHJ7nLKaEt">
              Bosse Ringholm (s)
            </item>
          </list>
        </div>
      </div>
    </body>
  </text>
</TEI>
