<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-AU-00352">
  <teiHeader>
    <fileDesc>
      <titleStmt>
        <title>Behov av kultur- och religionsdialog och ett vidgat integrationsbegrepp</title>
        <author corresp="i-WCrN5vpCNm6z9SvfXfby4e">av Alf Svensson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Behov av kultur- och religionsdialog och ett vidgat integrationsbegrepp</title>
          <idno type="rdwebb">GV02A352</idno>
          <rs type="number">A352</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GV02A352/text</ref>
          <ref type="dokument_url_html">http://data.riksdagen.se/dokument/GV02A352</ref>
          <ref type="dokumentstatus_url_xml">http://data.riksdagen.se/dokumentstatus/GV02A352</ref>
          <ref type="doc">http://data.riksdagen.se/fil/84A1CAAB-B247-470A-8F7B-A9B62AC4D9E4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WCrN5vpCNm6z9SvfXfby4e</idno>
            <name>Alf Svensson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Y8BhFCMDbPmtwUMRGm1Xi4" type="signed"/>
        <correspContext corresp="i-Y8BhFCMDbPmtwUMRGm1Xi4">
          <note type="signatory" corresp="i-WCrN5vpCNm6z9SvfXfby4e"/>
        </correspContext>
        <correspAction type="referral" xml:id="i-PikFznUtvXYWMEuNAYvSLw">
          <date when="2007-10-16"/>
        </correspAction>
        <correspAction type="dismissal" xml:id="i-YTs4deXTNHYsk4dN282cHU">
          <date when="2007-10-16"/>
        </correspAction>
        <correspAction type="numbering" xml:id="i-U1EfmUkR33k95hxKMb5kTr">
          <date when="2007-10-08"/>
        </correspAction>
        <correspAction type="submission" xml:id="i-Kuny51jYjKd7iMcEGcRC9g">
          <date when="2007-10-04"/>
        </correspAction>
        <correspAction type="transfer" xml:id="i-VjLURi78Gnfz5fjirJier7">
          <date when="2007-10-03"/>
        </correspAction>
        <correspAction type="assigned" xml:id="i-JjGAnQvQ2APcdZTQJrQPof"/>
        <correspContext corresp="i-JjGAnQvQ2APcdZTQJrQPof">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Lovw9NQEftgxhyMcF1dCWJ">
            Förslag till riksdagsbeslut
          </head>
          <p xml:id="i-KGMAjUWvgAFvyE8A7BbZ1B">
            Riksdagen tillkännager för regeringen som sin mening vad som
            anförs i motionen om behovet av kultur- och religionsdialog och
            ett vidgat integrationsbegrepp.
          </p>
        </div>
        <div type="motContent">
          <head type="h1" xml:id="i-G42FSR523jZrqkxnZCYvhh">
            Motivering
          </head>
          <p xml:id="i-6A1bBGQvpLHhyJbiMK9adt">
            Under åtskilliga år och flera valrörelser har det från alla politiska
            partier och i opinions- och debattartiklar påpekats att vårt land
            inte lyckats med integrationen.
          </p>
          <p xml:id="i-BHrs1FJ8MDiTQuBvaYgA4v">
            Integrationen är förvisso inte enbart en fråga som avhandlas
            inom riksdagens kompetensområde. Det kan därför också med fog
            påpekas att kommuner, styrda av högst varierande partipolitiska
            konstellationer, har att fundera över vad som ytterligare måste
            och kan göras, vilka konkreta åtgärder som kan vidtas, för att
            isolationism och främlingskap ska kunna trängas undan och ersättas
            av förståelse och ömsesidig respekt.
          </p>
          <p xml:id="i-G27AhoAT2jqGqW6Xcc9mGh">
            När frågor om integration avhandlas och tillkortakommandena belyses
            fixerar sig debatt och resonemang ofta runt arbetsmarknadsproblematik,
            runt det faktum att många som fötts i andra länder, har annan
            etnisk bakgrund, saknar arbete, har svårt att komma in på den
            svenska arbetsmarknaden. Det råder inte delade meningar om att
            personer som kommer till Sverige och utestängs, eller inte klarar
            av att skaffa ett arbete, därmed saknar en av grundförutsättningarna
            för integration. Det bör också i sammanhanget understrykas att
            boendeplaneringen spelat och spelar stor roll som hinder för integration.
            Att hamna i ett bostadsområde, där alla lägenheter i stort sett
            är av samma storlek och standard gör avancemang eller boendekarriär
            omöjlig och leder till, förstås, att en sådan boendemiljö blir
            en enda cirkel av slutenhet, dit arbetslöshet och allehanda problem
            lokaliseras och fastnar.
          </p>
          <p xml:id="i-AoNr4G6wcdKbKQ7yF8R4S5">
            Det är emellertid, enligt min uppfattning, inte hela sanningen
            eller ens halva, att ett arbete/en sysselsättning utanför hemmet,
            den egna bostaden, familjen och släkten, skulle vara något slags
            nyckel till integration, eller att varierad bostadsplanering skulle
            avhjälpa alla integrationsproblem.
          </p>
          <p xml:id="i-V3gqJjUWgMsmubtApfYw7r">
            Numera talas om mångkulturellt samhälle. Vi ordar om kultur-
            och religionsdialoger, om behovet av att mötas, lyssna och lära.
            Kultur- och religionsdialoger kan självfallet inte vara envägskommunikationer.
            Och det tar tid att försöka förstå medmänniskors kulturellt och
            religiöst/metafysiskt rotade föreställningar/känslomässiga uppfattningar
            och värderingar.
          </p>
          <p xml:id="i-F1LsBy1ymQ6PRHkPn4M7E3">
            Det behöver påpekas att det ingalunda enbart är mellan monoteistiska
            religioner eller ens mellan religiösa föreställningar över huvud
            som spänningar och missförstånd kan uppstå. Inom en och samma
            religion och, vilket inte får bortses ifrån, mellan sekulära kulturtraditioner
            och beteendemönster kan motsättningar existera.
          </p>
          <p xml:id="i-DBr9hQN1UJkWaMb7ZZ5YWv">
            Det kan knappast hävdas, menar jag, att kultur- och religionsdialogerna
            är omfattande i vårt land. Opinionsundersökningar gör snarast
            gällande att bristen på förståelse och ett mått av misstänksamhet
            är förhärskande.
          </p>
          <p xml:id="i-B5vkJmY49CDv7Q2fr6jpeb">
            En förutsättning för integration är, anser jag, att begreppet
            eller ordet integration får ett vidgat och djupare innehåll.
          </p>
          <p xml:id="i-WK4dKcqXkMfDjyVUgygDhi">
            Det kan exempelvis inte vara obekant för någon att yttrandefriheten
            och religionsfriheten av och till hamnar i, eller av åtskilliga
            uppfattas hamna i, en kollisionssituation. Det är en nonchalant
            inställning och inte en integrationsfrämjande, att vända denna
            kollision ryggen och vägra föra resonemang, lyssna, förklara och
            ta till sig.
          </p>
          <p xml:id="i-4Gwg7VjRxRTvJqHHzGX3Cu">
            Integration fordrar kultur- och religionsdialog, respekt och
            ansvar. Det duger inte att isolera sig i något slags sekulär fundamentalism
            eller i något slags religiös monopolism.
          </p>
          <p xml:id="i-LBcKvSrJkQQaYeMNSU5iEb">
            Framtiden, globaliseringen, beroendet av omvärlden och kontakterna
            över allt vad nationsgränser heter fordrar seriösa och djuplodande
            dialoger baserade på ömsesidig respekt, öppenhet och tolerans.
          </p>
          <p xml:id="i-XQv2kkRr66r7MU65AEcN11">
            För att främja ett mångkulturellt samhälle och den integration
            som skapar trygghet och vänskap krävs att politiska partier i
            kommuner och riksdag vågar och vill definiera begreppet integration
            på ett mer allsidigt och djupare sätt och initierar och vidmakthåller
            kultur- och religionsdialoger.
          </p>
        </div>
        <div type="motSignatures">
          <list>
            <item xml:id="i-QHqofM28UyAC9BMJdx6dax" who="i-WCrN5vpCNm6z9SvfXfby4e">
              Alf Svensson (kd)
            </item>
          </list>
        </div>
      </div>
    </body>
  </text>
</TEI>
