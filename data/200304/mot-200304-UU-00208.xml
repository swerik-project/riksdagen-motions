<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-UU-00208">
  <teiHeader>
    <fileDesc>
      <titleStmt>
        <title>Svenskt Natomedlemskap</title>
        <author corresp="i-Q6uWG1k3pbJio9CebNs3Cz">av Sten Tolgfors (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Svenskt Natomedlemskap</title>
          <idno type="rdwebb">GR02U208</idno>
          <rs type="number">U208</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GR02U208/text</ref>
          <ref type="dokument_url_html">http://data.riksdagen.se/dokument/GR02U208</ref>
          <ref type="dokumentstatus_url_xml">http://data.riksdagen.se/dokumentstatus/GR02U208</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6PBkfn1E7624uVK2tt77Su" type="signed"/>
        <correspContext corresp="i-6PBkfn1E7624uVK2tt77Su">
          <note type="signatory" corresp="i-Q6uWG1k3pbJio9CebNs3Cz"/>
        </correspContext>
        <correspAction xml:id="i-9SBJh91QBmzTAZ59X6uyMS" type="referral">
          <date when="2003-10-15"/>
        </correspAction>
        <correspAction xml:id="i-MJmRtNtLbvgqnDXJxwqDiP" type="dismissal">
          <date when="2003-10-15"/>
        </correspAction>
        <correspAction xml:id="i-Udjws8yDYTFTF3sjhzWvzg" type="submission">
          <date when="2003-10-07"/>
        </correspAction>
        <correspAction xml:id="i-59pDBn4FBgKRCyoYuZwzUX" type="assigned"/>
        <correspContext corresp="i-59pDBn4FBgKRCyoYuZwzUX">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_U_0208/mot_200304_U_0208-0001.pdf"/>
      <div xml:id="i-UQmGA7XCTr4SKEu9fXh6ri" type="motHeader">
        <div xml:id="i-JwkUoCHVcfq98EfHat9H2A" type="motTitle"/>
        <div xml:id="i-Djrn8sZ8u7MxoeuotQnPbQ" type="motSubmissionInfo"/>
      </div>
      <div xml:id="i-6KfbEfoHyr8QNzNKzoPMVj" type="motBody">
        <div xml:id="i-SrssWgpr9JRuRhgzCEvgXH">
          <p xml:id="i-SDGVYR6odE6QcH4kiaiYH5">
            2003/04 mnr: U208 pnr: m1161
          </p>
          <p xml:id="i-L2vVMbgC3iMVgCheNhHuBf">
            Motion till riksdagen 2003/04:U208
          </p>
          <p xml:id="i-RFGJqEcPEiuHvyB7GAUcqu">
            av Sten Tolgfors (m)
          </p>
          <p xml:id="i-J7VgsytR4gknMpk7RdmrS9">
            Svenskt Natomedlemskap
          </p>
          <p xml:id="i-Cega2CxkcA6CRpSDZLpErR">
            Förslag till riksdagsbeslut
          </p>
          <p xml:id="i-5qBgAsx9vi363eGpGMHqvh">
            1. Riksdagen tillkännager för regeringen som sin mening vad i
            motionen anförs om utvidgningen av EU. 2. Riksdagen tillkännager
            för regeringen som sin mening vad i motionen anförs om att Sverige
            skall vara med i den europeiska säkerhetsordningens alla delar.
            3. Riksdagen tillkännager för regeringen som sin mening vad i
            motionen anförs om att ambitionen för Europapolitiken måste vara
            att Sverige skall kunna göra mer för att bidra till stabilitet
            och krishantering i Europa. 4. Riksdagen tillkännager för regeringen
            som sin mening vad i motionen anförs om EU som verktyg för det
            breda säkerhetsbegreppet. 5. Riksdagen tillkännager för regeringen
            som sin mening vad i motionen anförs om vikten av Natos strukturer
            för EU:s möjligheter att agera i fredsbevarande operationer. 6.
            Riksdagen tillkännager för regeringen som sin mening vad i motionen
            anförs om neutralitetspolitiken. 7. Riksdagen tillkännager för
            regeringen som sin mening vad i motionen anförs om svenskt Natomedlemskap.
          </p>
          <p xml:id="i-NMXQKvirWv3A1HHvKUZ3EK">
            Det nya Europa är här
          </p>
          <p xml:id="i-8ncR8N2NrFVfQmUWGr3nke">
            Samma dag som Sverige röstade nej till euron hölls folkomröstning
            i Estland om fullt EU-medlemskap, vilket inkluderar euron. 67
            procent av estländarna röstade för EU-medlemskap, 33 procent emot.
            Landets premiärminister, Juhan Parts, kommenterade detta så här:
            ”Est- land har återvänt till Europa för att stanna. Våren har
            kommit till vårt land.” Resultatet innebär att Estland, som fram
            till för bara drygt tio år sedan var en ofrivillig del av det
            kommunistiska Sovjetunionen, nu kommer att vara mer delaktigt
            i Europas gemensamma angelägenheter än Sverige. Estland blir
          </p>
          <pb facs="riksdagen-motions-pdf/data/200304/mot_200304_U_0208/mot_200304_U_0208-0002.pdf"/>
          <p xml:id="i-DYWzyUqN1jmtk8pn7uqJvq">
            2003/04:U208
          </p>
          <p xml:id="i-JzUv9mSdyoKQLDvF1zy51i">
            i maj nästa år fullvärdig medlem i EU. Landet är också med i
            den västliga försvars- och säkerhetspolitiska alliansen, Nato.
            Nio andra tidigare förtryckta länder tar tillsammans med Estland
            steget in i EU om åtta månader, i maj 2004. Det blir fråga om
            en europeisk gemenskap med 450 miljoner människor, frivilligt
            och demokratiskt byggd i övertygelse om samarbetets vikt för ländernas
            framtid. Denna utvidgning är i sig något fantastiskt och är resultatet
            av ett decenniums mycket målmedvetna arbete. De nya EU-medlemmarnas
            väg till medlemskap har vandrats ända sedan frigörelsen från kommunismen.
            Estland, Lettland, Litauen och Polen har på lite drygt ett decennium
            gått från att vara förtryckta, föråldrade planekonomier till att
            bli fria och demokratiska mark- nadsekonomier. Framför allt har
            kandidatländerna gjort ett lika genomgripande som beundransvärt
            reformarbete. Men EU har spelat en mycket betydande roll i denna
            deras omvandling, både politiskt och ekonomiskt. EU har bistått
            med medlemskapsstöd i betydande omfattning. Det gemensamma EU-regelverket
            har fungerat som ett recept att följa i hur man bygger fria, demokratiska
            och marknadsekonomiska samhällen. Länderna har sökt stabilitet
            och trygghet i EU och Nato. Nu är man i prak- tiken där, som fullvärdiga
            medlemmar. Euron kommer därför att användas i Helsingfors, Tallinn,
            Riga, Vilnius, Warszawa och Berlin — men inte i Stockholm, Örebro
            eller Lindesberg. Ester, letter, litauer, polacker och tyskar
            ommer att sitta med vid sammanträdesborden — men inte svenskar.
            Tydligare kan inte det svenska utanförskapet uttryckas. Under
            tioårsperioden sedan frigörelsen har Sverige talat för de baltiska
            staterna i internationella organisationer, som EU. Nu ändras bilden.
            De baltis- a staterna kommer att delta fullt ut i två centrala
            delar av det europeiska och internationella samarbetet, där Sverige
            står vid sidan av. I framtiden får öreträdare för Sverige resa
            till Tallinn för att framföra våra synpunkter på europeisk utveckling
            och hoppas att länderna lyssnar. Det är beklagligt att det Sverige
            som inte minst på grund av sitt geografiska läge haft den stora
            lyckan att klara sig undan krig och förtryck inte tillmäter det
            europeiska samarbetet större betydelse. Det finns en isolationism
            byggd på en tro att den svenska välfärden skulle vara unik och
            dessutom oberoende av omvärlden. I själva verket har Sveriges
            välfärd alltid byggt på och förutsatt djup integration med omvärlden.
          </p>
          <p xml:id="i-MAV4zrohY2UxN4j3vPessB">
            Ett säkrare Europa
          </p>
          <p xml:id="i-FVfKm8UQ8n42W6kQ7hsnq3">
            Säkerhetsstrukturerna i Europa utvecklas i snabb takt. Det ligger
            i Sveriges intresse att vara med i den alleuropeiska säkerhetsordningens
            alla delar. Nato och EU är centrala aktörer för att säkra stabilitet
            och fred i Europa.
          </p>
          <pb facs="riksdagen-motions-pdf/data/200304/mot_200304_U_0208/mot_200304_U_0208-0003.pdf"/>
          <p xml:id="i-Wsd4iksMp5JnzggJVHPJsE">
            Nato utgör ryggraden i den alleuropeiska freds- och säkerhetsordningen.
            Det nya och utvidgade Nato förstärker samtidigt som EU utvidgas
            den gemensamma säkerhetspolitiken med en försvarspolitisk dimension.
            EU är den alleuropeiska säkerhetsordningens politiska, ekonomiska
            och säkerhetspolitiska kärna. EU kan fatta beslut om och därtill
            utföra fredsuppgifter. EU är också en värdegemenskap. Där ingår
            demokratiska, marknadsekonomiska länder, som visar respekt för
            mänskliga fri- och rättigheter. Nato är den organisation som svarar
            för den militära förmågan och ömsesidiga försvarsförpliktelser.
            Utgångspunkten för diskussionen om det europeiska fredsarbetet
            måste vara — vad Europa mer kan göra för att skapa stabilitet
            i närområdet, och hantera kriser. Utgångspunkten för diskussionen
            om Sveriges roll i detta fredsarbete måste vara: hur kan Sverige
            göra mer för att bidra till stabilitet och krishantering i närområdet.
          </p>
          <p xml:id="i-EfSMYxjZeNjr9BMUYKD6EZ">
            EU — det breda säkerhetsbegreppet
          </p>
          <p xml:id="i-ETqugFzJDZURrtNz6NsHYo">
            EU har starkt bidragit till Västeuropas nu drygt 50-åriga fred.
            Jag tänker naturligtvis på utvecklingen av relationerna mellan
            Frankrike och Tyskland, men lika mycket på hur de tidigare diktaturerna
            Spanien, Portugal och Grekland under tidigt 80-tal leddes mot
            demokrati och EU-medlemskap. Den ekonomiska och politiska integrationen
            är det mest lyckade fredsskapande projektet hittills i historien.
            Det ömsesidiga beroendet gör inte bara krig otänkbart, utan också
            omöjligt. Det kan inte heller ensidigt brytas av den starke, såsom
            lösligare former av samarbete. EU har genom sin ekonomiska styrka
            och storlek möjlighet att stimulera länder att uppträda ansvarsfullt.
            EU är en unik aktör för freden därför att samarbetet omfattar
            det vida säkerhetsbegreppets alla delar — om än på olika sätt
            och olika djup. EU hanteras ekonomisk integration, politiskt samarbete,
            mänskliga rättigheter, samarbete mot brott och terrorism, säkerhetspolitiskt
            samarbete och beslut om Petersbergsuppgifter — som inkluderar
            humanitära insatser, fredsbevarande insatser, insatser med stridskrafter
            vid krishantering och fredsskapande åtgärder i närområdet. Denna
            helhet är en utomordentligt god grund för säkerhetsskapande arbete.
            Endast ömsesidiga försvarsförpliktelser faller idag utanför EU
            och hanteras av Nato.
          </p>
          <p xml:id="i-GMiJoPeH38P9EdRE8FeNzc">
            Ett nytt Nato
          </p>
          <p xml:id="i-WpPsiXJ98FAMzG1NZNLFWr">
            Nato har efter det kalla kriget förändrat sin roll. Kvar finns
            den militära säkerhetens kärna, med «ömsesidiga = försvarsförpliktelser
            mellan
          </p>
          <p xml:id="i-AJbk3yNZK4LA3bqesZrXeo">
            2003/04:U208
          </p>
          <pb facs="riksdagen-motions-pdf/data/200304/mot_200304_U_0208/mot_200304_U_0208-0004.pdf"/>
          <p xml:id="i-2AkTRSjAFKQoqNyRjMdrv4">
            2003/04:U208
          </p>
          <p xml:id="i-5HiPm1FyY49vVugeGiyznh">
            medlemsländerna. Därtill har kommit en allt viktigare politisk
            och säkerhetspolitisk roll för Nato. Utan Nato saknar Europa strukturer
            för att agera i fredsframtvingande operationer, men även fredsbevarande
            av större dignitet som krävs för att utföra många av de uppdrag
            som man ser behov av i framtiden. Såväl FN som EU behöver låna
            kapacitet av Nato för att kunna genomföra större operationer.
            Nato — inte EU — svarar för säkerhetens kärna, den militära förmågan
            och försvarsförpliktelserna. Nato är nytt också i den meningen
            att organisationen utökas. Polen, Ungern och Tjeckien var med
            i den första utvidgningen, som omfattar de baltiska staterna.
            De har lättare orienterat sig i den nya situationen än många svenska
            politiker, vars säkerhetspolitiska grundsyn präglas av tillbakablick.
          </p>
          <p xml:id="i-KMCbRABqWZq7UiNTtVLZzN">
            Sverige hämmas av historien
          </p>
          <p xml:id="i-FxUgo46R4w3DayFDBkUdwF">
            I en tid då säkerhet byggs via samarbete hämmas den säkerhetspolitiska
            debatten av missuppfattningar av Sveriges historia. Neutralitetspolitiken
            tjänade Sverige väl under många år, men Sverige var aldrig neutralt
            i den meningen som den officiella bilden gav intryck av. Neutralitetspolitiken
            var i själva verket högst realpolitisk och fick först under senare
            år en moralisk överbyggnad. Att det löpande förekommit underliggande
            och hemlighållet samarbete och kontakter mellan Sverige och USA
            har inte minst genom Neutralitetskommissionens arbete efterhand
            klargjorts allt tydligare. Det gäller både underrättelsesidan
            och anpassning av olika system, t.ex. inom flyget. Problemet ligger
            i årtiondens förnekande av detta samarbete från officiellt håll.
            Den så kallade Neutralitetskommissionen gjorde tre större konstateranden
            om perioden fram till 1969: Rikets ledning ansåg då att Sverige
            var utsatt för kontinuerligt och allvarligt hot. Statsminister
            Erlander delade personligen denna uppfattning. Regeringen ansåg
            vidare att Sverige inte kunde stå emot en stormaktsangripare.
            Därför vidtogs de åtgärder som var nödvändiga för att klara landets
            försvar, bl.a. i form av samarbete med USA. Enligt den så kallade
            kålsuparteorin stod Sverige neutralt mellan två parter, som delade
            lika på skulden för spänningen i Europa. Vår syn var värderingsfri,
            åsiktslös om de båda konkurrerande systemen. Ansvaret för det
            kalla kriget kan naturligtvis inte delas lika mellan öst och väst.
            Sovjetunionen var en diktatur, baserad på kommunismen med miljoner
            liv på sitt samvete. Väst umgicks inte med planer på att invadera
            demokratiska grannländer, vilket Sovjetunionen och Warszawapakten
            gjorde. Det förnekades under det kalla kriget att Sovjetunionen
            var Sveriges egentliga fiende, trots att alla visste motsatsen.
            I själva verket hamnade Sverige fel i ett moraliskt ställningstagande
            mellan rätt och fel, mellan demokrati och diktatur, mellan respekt
            och förakt
          </p>
          <pb facs="riksdagen-motions-pdf/data/200304/mot_200304_U_0208/mot_200304_U_0208-0005.pdf"/>
          <p xml:id="i-RTi3EFeWQrk4N2RmaAtWd9">
            för mänskliga rättigheter och mellan anpasslighet och protest
            mot ockupation av våra baltiska grannländer. Brott mot mänskliga
            rättigheter accepterades vara = ”interna angelägenheter”, trots
            att människors rättigheter är universella och knappast kan vara
            annat än lika för alla oavsett var man bor. Folken i Central-
            och Östeuropa stöddes knappast genom en neutralitetspolitik som
            gick långt utöver vad den militära alliansfriheten, eller formella
            neutraliteten kunde kräva.
          </p>
          <p xml:id="i-NJy5g4gr2hxcDF636GDYzQ">
            Säkerhetspolitiskt vägval
          </p>
          <p xml:id="i-ECqutSWEEe4LcqRj63sh9G">
            Det gamla neutralitetsbegreppet har avskaffats. Därmed försvann
            den automatiska neutraliteten vid krig i närområdet. I stället
            formulerades i bred enighet en militär alliansfrihet syftande
            till möjligheten för Sverige att stå neutralt i händelse av krig
            i närområdet. I dag är Sverige kort och gott militärt alliansfritt.
            Det är knappast möjligt att se en enda situation där neutralitet
            skulle kännas rimlig, naturlig eller ens möjlig i närområdet.
            Som EU-medlem kan Sverige aldrig stå neutralt om ett annat EU-land
            attackeras. Den militära alliansfriheten är ett medel i svensk
            säkerhetspolitik, den är inte ett mål. I varje tid måste Sverige
            välja den väg som bäst gynnar vår säkerhetspolitiska situation
            och bidrar till stabilitet i vår del av världen. I dag är det
            uppenbart att Sverige halkar efter och hamnar utanför när det
            nya Europa formas. Runt Östersjön kommer Sverige och Ryssland
            ensamma att stå utanför euron. Ryssland har närmare och mer formaliserade
            kontakter och band med Nato än vad Sverige har. Estland, Lettland,
            Litauen, Polen, Tyskland är liksom Danmark och Norge Natoländer.
            Argumenten mot ett svenskt Natomedlemskap har bortfallit. Från
            början ställde vi oss vid sidan av Nato av hänsyn till Finlands
            relationer till Sovjetunionen. På senare år var hänsynen till
            de baltiska staternas situation av stor betydelse. Sverige skulle
            inte gå med i Nato före dessa länder, eftersom detta kunde tolkas
            exkluderande. Svenska soldater verkar sedan ett antal år löpande
            tillsammans med Natoländers trupper eller under Natoledning i
            fredsbevarande operationer. Vi är liksom Europa i Övrigt beroende
            av Natos strukturer för att det fredsbevarande arbetet alls skall
            vara möjligt att utföra. Svenskt Natomedlemskap har gått från
            att vara en fråga om säkerhet för Sverige, till att vara en fråga
            om solidaritet med övriga Europa och om ansvarstagande för den
            europeiska freden. Ett svenskt Natomedlemskap är naturligt — nu.
          </p>
          <p xml:id="i-AyEFmH7ULZR32d22CsgJUm" type="date">
            Stockholm den 25 september 2003
          </p>
          <p xml:id="i-JtJToSSEVF1uz3cQuovmyK" type="signatureBlock">
            Sten Tolgfors (m)
          </p>
          <p xml:id="i-Fvsn5hFwckELT3kkduTRgh">
            2003/04:U208
          </p>
        </div>
      </div>
    </body>
  </text>
</TEI>
