<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-TU-00320">
  <teiHeader>
    <fileDesc>
      <titleStmt>
        <title>Sammanhållen järnväg och kollektivtrafik</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sammanhållen järnväg och kollektivtrafik</title>
          <idno type="rdwebb">H002T320</idno>
          <rs type="number">T320</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H002T320/text</ref>
          <ref type="dokument_url_html">http://data.riksdagen.se/dokument/H002T320</ref>
          <ref type="dokumentstatus_url_xml">http://data.riksdagen.se/dokumentstatus/H002T320</ref>
          <ref type="doc">http://data.riksdagen.se/fil/2995985D-3CF3-4F90-BBEA-D378B94038EC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BXtagxzA7Fz5VJoZsyT6HK" type="signed"/>
        <correspContext corresp="i-BXtagxzA7Fz5VJoZsyT6HK">
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction xml:id="i-AG8CjRMeJrEvDXsYy7JzjE" type="numbering">
          <date when="2012-10-05"/>
        </correspAction>
        <correspAction xml:id="i-VrJmPHiexYLabJZNnjRyJR" type="submission">
          <date when="2012-10-04"/>
        </correspAction>
        <correspAction xml:id="i-L4j6cuT2iJDkMVqiELQY9W" type="transfer">
          <date when="2012-10-04"/>
        </correspAction>
        <correspAction xml:id="i-6Mxr6NvSTE8BmjH3ivUPHh" type="assigned"/>
        <correspContext corresp="i-6Mxr6NvSTE8BmjH3ivUPHh">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WDgg9EKxxEupwkkV71rYiV" type="motHeader"/>
      <div xml:id="i-PHfQ7eXZns1LFs9oeoTXoM" type="motBody">
        <div xml:id="i-35sNhrdJLij5JMt3BkR1vu" type="TOC">
          <head xml:id="i-B9isPMiZg5ntwWs6EtfXzn">
            1 Innehållsförteckning
          </head>
          <list xml:id="i-TLYL6FKSSVN6BiUZBbo5rU">
            <item xml:id="i-BCqUy8p3CmauMgCqAQSpH4">
              2 Förslag till riksdagsbeslut 3
            </item>
            <item xml:id="i-JTdwLP6z9vAgYsYfdoXNkS">
              3 Samhällsnytta före avreglering av kollektivtrafik och järnväg
              5
            </item>
            <item xml:id="i-XuJvurMpV6nMVZEFAsPzUC">
              4 Mer demokrati, mindre avregleringar 5
            </item>
            <item xml:id="i-WaZ2TYeHcED6ovcGUoUc3L">
              5 Ökad konkurrens leder inte till lägre priser 6
            </item>
            <item xml:id="i-UMyJCcdGP3Fhmx35kBDf1g">
              5.1 Exemplet Arlandabanan 6
            </item>
            <item xml:id="i-FNiDCS1cR3HyTaA4XcsdpG">
              6 Regeringen har fel utgångspunkt 7
            </item>
            <item xml:id="i-5j3BHoQvxBPXi4Crpypy7W">
              7 Bytesresorna med tåg försämras 8
            </item>
            <item xml:id="i-LmyMz7kiDDkogrE8u9Ja2C">
              8 Regeringen försämrar utbudet 9
            </item>
            <item xml:id="i-Bj8B6LskFpqyhfxjV7o8cw">
              9 Konkurrens kostar mer för staten 9
            </item>
            <item xml:id="i-9GznUUdHmcmoi43puCKBd1">
              10 Nationell och regional utveckling 10
            </item>
            <item xml:id="i-8SZZBzYNyKwyKKpbP4aeJC">
              10.1 Avregleringen nationellt påverkar regionalt 10
            </item>
            <item xml:id="i-M99f11DfhwFvxCEGo2ucbS">
              10.2 och avreglering regionalt påverkar nationellt 11
            </item>
            <item xml:id="i-CX8ydUqAmJ22d3pVr611TJ">
              11 Förslag som sätter resenären i centrum 12
            </item>
            <item xml:id="i-5M8cK5dgi5PFWexxUHK7N4">
              11.1 Ge SJ företräde på stambanorna 12
            </item>
            <item xml:id="i-9YRetn9CTFDJcnsHMvEALZ">
              11.2 Kombinera SJ:s företrädesrätt med en trafikeringsplikt 12
            </item>
            <item xml:id="i-EjQUw68gMxGYzaxKNrB6Wu">
              11.3 Sänk SJ:s avkastningskrav 13
            </item>
            <item xml:id="i-9hYpemQArEmC8eW7gEUwJ5">
              11.4 Sammanhållet och effektivt underhåll i Trafikverkets regi
              13
            </item>
            <item xml:id="i-WyBV3phqtrSW2cqy8zqRbG">
              11.5 Skapa trygga stationer och hållplatser 14
            </item>
            <item xml:id="i-YSfDLjcAU8NVSJXdtaJ3K9">
              11.6 Slå inte ut den nationella trafikförsörjningen 14
            </item>
            <item xml:id="i-UwyX38t1wj2Jkd2ovbQFgL">
              11.7 Öka underhållet till järnvägen 14
            </item>
            <item xml:id="i-5dntzcsaV2qCS4uEJxJ2H3">
              11.8 Öka investeringarna till järnvägen 15
            </item>
            <item xml:id="i-RUT31HNPFqbgsBquEHh93G">
              11.9 Ge resenären rätt till information 15
            </item>
            <item xml:id="i-8ZwXfzFD9z3LBgdNRsLY7N">
              11.10 Riv upp beslutet om ny kollektivtrafiklag 15
            </item>
            <item xml:id="i-Tx62FjeY7DbU3equdGH2GN">
              11.11 Fördubbla andelen resande med kollektivtrafik 16
            </item>
            <item xml:id="i-AWSShrb8gZXcXSa4MhqRS1">
              11.12 Öka statens bidrag till kollektivtrafiken 16
            </item>
            <item xml:id="i-JnCgUssxwmRVs9txjdMkV3">
              11.13 Försök med avgiftsfri kollektivtrafik 17
            </item>
            <item xml:id="i-MvXvUHLZuqjnJvHWjoqpsR">
              11.14 Satsa på BRT-bussar 18
            </item>
            <item xml:id="i-LtkRNRgVWT2ynF1frY1MCT">
              11.15 Bygg ny lokal spårtrafik och bidra till lokala spårfordon
              18
            </item>
            <item xml:id="i-X53j34EfEM1vpjaNDxQXMj">
              11.16 Låt intäkter från trängselskatt gå till kollektivtrafik
              18
            </item>
            <item xml:id="i-3RH1CSrBQMiugJnL9x14az">
              12 Hållbar finansiering av järnväg 19
            </item>
            <item xml:id="i-BrKFF4kekEz4CYjAPrjzsN">
              12.1 Inför en investeringsbudget 19
            </item>
            <item xml:id="i-J1iqNHv7nSTvxNaJsQW2Cw">
              12.2 Medfinansiering 20
            </item>
            <item xml:id="i-31rQ6FkEfZwBZbHEom8KKZ">
              12.3 Banavgifter 20
            </item>
          </list>
        </div>
        <div xml:id="i-BYMPrf2gg9DaVLdhtFZUMN" type="motProposal" subtype="förslag">
          <head xml:id="i-4A2wb6L9Y9DajdLCcdRGP9">
            2 Förslag till riksdagsbeslut
          </head>
          <list xml:id="i-8tfVQWLsvR4wcYg8Zfqy1J" style="ol">
            <item xml:id="i-CRiRDSKdiiTt5vvZq2WLWL">
              Riksdagen tillkännager för regeringen som sin mening vad som
              anförs i motionen om att regeringen bör ta initiativ till att
              omförhandla avtalet med A-train så att resenärerna till Arlanda
              erbjuds fler och billigare tågtransporter till och från flygplatsen.
            </item>
            <item xml:id="i-8jFzynAYdiJoJA8Y2jFGKR">
              Riksdagen tillkännager för regeringen som sin mening vad som
              anförs i motionen om att regeringen bör offentliggöra vad det
              skulle kosta att använda optionsrätten för att ta över driften
              av Arlandabanan.
            </item>
            <item xml:id="i-NrPjFGeYmjgKzQbreg9q9s">
              Riksdagen tillkännager för regeringen som sin mening vad som
              anförs i motionen om att regeringen ska återkomma med förslag
              som innebär att SJ ges företräde till kommersiell persontrafik
              på stambanorna och att övriga aktörer ges tillgång i mån av kapacitetsutrymme.
            </item>
            <item xml:id="i-GKLtf1udvkFnqLjmSvUGUx">
              Riksdagen tillkännager för regeringen som sin mening vad som
              anförs i motionen om att Trafikverket ska utföra det nödvändiga
              banunderhållet i egen regi.
            </item>
            <item xml:id="i-8x8bgho3sGQiyjCcAkDMRZ">
              Riksdagen tillkännager för regeringen som sin mening vad som
              anförs i motionen om att regeringen bör utreda behovet av förändringar
              när det gäller omfattning och ägande av verkstäder och depåer.
            </item>
            <item xml:id="i-WwFk16cCw4yGzvxtNuaZG2">
              Riksdagen tillkännager för regeringen som sin mening vad som
              anförs i motionen om att ansvaret för stationsbyggnaderna bör
              flyttas från Jernhusen AB till Trafikverket.
            </item>
            <item xml:id="i-EUaMV4HAWMLNyj9w6udcVk">
              Riksdagen tillkännager för regeringen som sin mening vad som
              anförs i motionen om att Trafikverket bör ges ett speciellt uppdrag
              att bygga bort otrygga miljöer, såsom mörka tunnlar eller passager,
              för att på så sätt öka tryggheten för bl.a. kvinnor.
            </item>
            <item xml:id="i-Xn9MnddXzwX1uwNA1b3LaM">
              Riksdagen tillkännager för regeringen som sin mening vad som
              anförs i motionen om att utveckla ett helhetsansvar och ställa
              tydligare krav på samordning mellan den interregionala och den
              regionala tågtrafiken.
            </item>
            <item xml:id="i-ApNFeJv3Tjt5eAnLb4VcpB">
              Riksdagen tillkännager för regeringen som sin mening vad som
              anförs i motionen om att ägardirektivet bör ändras så att trafikeringsrätten
              för SJ också innebär en skyldighet att genom trafikeringsplikt
              upprätthålla en väl fungerande kollektivtrafik på järnväg i hela
              landet.
            </item>
            <item xml:id="i-FYR31eyf64aj4SXQieXpJv">
              Riksdagen tillkännager för regeringen som sin mening vad som
              anförs i motionen om att SJ AB:s avkastningskrav till ägaren staten
              bör avskaffas och att lönsamhetsmålet bör sänkas.
            </item>
            <item xml:id="i-Xf8aeMEx7wsFo1SgbuZJBj">
              Riksdagen tillkännager för regeringen som sin mening vad som
              anförs i motionen om att regeringen bör utreda möjligheten och
              förutsättningarna för att skapa ett resanderåd.
            </item>
            <item xml:id="i-CLMQAYfd8NHEkEemr9Z7Qa">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med ett förslag som river upp beslutet om att kollektivtrafikföretag
              fritt och inom alla geografiska marknadssegment får etablera kommersiell
              kollektivtrafik.
            </item>
            <item xml:id="i-jJzC6WgH6qSBKQ6KJxGJZ">
              Riksdagen tillkännager för regeringen som sin mening vad som
              anförs i motionen om att regeringen bör tillsätta en ny utredning/översyn
              som har till uppgift att utifrån motionens inriktning skyndsamt
              ta fram konkreta förslag på hur målet om fördubblad resandeandel
              för kollektivtrafiken fram till 2020 ska förverkligas.
            </item>
            <item xml:id="i-6VHfwNMYEyibJPUFuh87Hy">
              Riksdagen tillkännager för regeringen som sin mening vad som
              anförs i motionen om att staten bör bidra till investeringar i
              kollektivtrafikens infrastruktur som en del av den övergripande
              infrastrukturpolitiken.
            </item>
            <item xml:id="i-2aL26NdMagjLzqRuUpRAj8">
              Riksdagen tillkännager för regeringen som sin mening vad som
              anförs i motionen om att det bör genomföras ett fullskaligt försök
              med klimattaxa, dvs. avgiftsfri kollektivtrafik, i en storstadsregion
              och ett landsbygdslän.
            </item>
            <item xml:id="i-UHjUsHjY56wRMRNuWNdboX">
              Riksdagen tillkännager för regeringen som sin mening vad som
              anförs i motionen om att Trafikverket bör få i uppdrag att genomföra
              två lämpliga försök med Bus Rapid Transit, BRT, i Sverige.
            </item>
            <item xml:id="i-H46hS2mdSGsPiPyKNKAra5">
              Riksdagen tillkännager för regeringen som sin mening vad som
              anförs i motionen om att kommuner själva bör få avgöra om de vill
              införa trängselskatt samt hur intäkterna ska användas. 1
            </item>
            <item xml:id="i-XjQTQugsWUWuKy9ZD1NMhE">
              Riksdagen tillkännager för regeringen som sin mening vad som
              anförs i motionen om att intäkter från trängselavgiften i Stockholm,
              i enlighet med folkomröstningsresultatet, i första hand ska användas
              till att förbättra och bygga ut kollektivtrafiken.
            </item>
            <item xml:id="i-KpskC1jbiST83FjKtofHwo">
              Riksdagen tillkännager för regeringen som sin mening vad som
              anförs i motionen om att budgetlagen bör ändras så att lånefinansiering
              kan utgöra huvudprincip. 2
            </item>
            <item xml:id="i-Y1DFHwiFH2PtPoNZsds6cd">
              Riksdagen tillkännager för regeringen som sin mening vad som
              anförs i motionen om att regeringen inom ramen för infrastrukturplaneringen
              inte bör använda medfinansiering som metod för att överföra kostnader
              på kommuner och regioner.
            </item>
            <item xml:id="i-78J19raZxcv4gmd9JFQ7rF">
              Riksdagen tillkännager för regeringen som sin mening vad som
              anförs i motionen om att ett moratorium för höjning av banavgiften
              bör införas.
            </item>
          </list>
          <p xml:id="i-TRRfT7tzxPwvr7FarAZsDr">
            1 Yrkande 17 hänvisat till SkU.
          </p>
          <p xml:id="i-Uy3Bojf5oT1yYeeJBnqh8t">
            2 Yrkande 19 hänvisat till KU.
          </p>
        </div>
        <div xml:id="i-59tSDPLqu9XY4QijBDydDK" type="motContent">
          <head xml:id="i-PG1tf4C9V6R8LrotULpXqw" type="h1">
            3 Samhällsnytta före avreglering av kollektivtrafik och järnväg
          </head>
          <p xml:id="i-F6b9qapcnRGG6LPzsZjEA8">
            För att få ett ekologiskt hållbart transportsystem måste andelen
            resor med kollektivtrafiken öka. Ett ökat resande med kollektiva
            färdmedel kräver en utbyggd, tillgänglig, prisvärd och väl fungerande
            kollektivtrafik i ett sammanhållet transportsystem. Vi vill därför
            understryka behovet av att sätta resenären i centrum för att få
            socialt och ekologiskt hållbara kommunikationer.
          </p>
          <p xml:id="i-SN6cVwUV1SBohyRoA5x5av">
            Regeringen har tyvärr valt en annan väg. Inom både järnväg och
            regional kollektivtrafik har regeringen valt att avreglera och
            stycka upp sammanhållna system. På järnvägssidan har regeringen
            tagit bort SJ:s ensamrätt att trafikera stambanorna. Inom den
            lokala och regionala lokaltrafiken ger regeringen privata operatörer
            obegränsad tillgång att trafikera vilka rutter som helst. Regeringen
            väljer därmed att fokusera på företags rätt att etablera sig på
            marknaden. Vänsterpartiet talar hellre om individens frihet att
            få ett sammanhållet system med god överblickbarhet och där det
            är lätt och smidigt att byta mellan linjer och få information
            från en och samma källa. Järnväg och regional kollektivtrafik
            är klimatsmarta samhälliga nyttigheter som kräver stabilitet och
            pålitlighet för att vara effektiv och resenärstillvänd. Vi anser
            därför att det är den enskilda resenären som ska vara i fokus
            när man funderar på hur man ska lösa ett transportbehov inom persontrafiken.
            Till exempel är tillgängligheten till stationer, bytespunkter
            och hållplatser av stor betydelse för att öka intresset för att
            resa kollektivt.
          </p>
          <p xml:id="i-PQkAHd4HtPLx6z9vxh7Euz">
            Resenären är i första hand inte intresserad av vem som utför
            en tjänst utan att trafiken fungerar, är prisvärd och av god kvalitet.
            Men detta kan försvåras genom användandet av företagsekonomiska
            principer på samhällspolitiskt viktiga områden. Individer vill
            kunna beställa en resa som en helhet, inte uppdelat på olika operatörer.
            Resenären blir knappast lyckligare av att veta att det är ett
            annat företag som har hand om delar av en enhet när det är snökaos
            eller när tåg/bussar ställs in. Kvinnor och män måste kunna lita
            på att kollektivtrafiken fungerar och är tillförlitlig när de
            vill ta sig till jobbet/utbildningen eller vid fritidsresor, annars
            blir det svårt att få fler att resa kollektivt och på så sätt
            minska miljö- och klimatbelastningen. Staten har ett ansvar att
            stärka individens rättigheter inom järnvägstrafiken, samtidigt
            som miljö- och klimatmål uppnås.
          </p>
          <p xml:id="i-E3vhZLDtMR4Uooihj9Z4X">
            Vänsterpartiet föreslår i motionen ett antal åtgärder för en
            sammanhållen järnväg och kollektivtrafik. Vänsterpartiet avser
            återkomma med förslag i samband med regeringens infrastrukturproposition.
          </p>
          <head xml:id="i-53GWvUHJBnYYoJJGUgMgcd" type="h1">
            4 Mer demokrati, mindre avregleringar
          </head>
          <p xml:id="i-MV7Xkts24Kqg1FtPvo8mAa">
            I grunden handlar avregleringar om att minska demokratin. Om
            infrastruktur och annat samhällsviktigt istället styrs av samhället
            sker det under demokratisk kontroll och är därmed påverkbart.
            Om den privata infrastrukturen ökar, så minskar demokratin. Men
            det handlar även om att avreglering försvårar möjligheten att
            öka andelen kollektivresande, eftersom priser och utbud kan försämras.
            Detta är oroande eftersom det är viktigt av både sociala och ekologiska
            skäl att fler kan åka kollektivt.
          </p>
          <p xml:id="i-RmRfng918khmfD2pHcxNSH">
            Vänsterpartiet anser att det är nödvändigt att fram till 2020
            fördubbla andelen resande med kollektivtrafik. En förbättrad kollektivtrafik
            stärker jämlikheten och jämställdheten inom transportsektorn.
          </p>
          <p xml:id="i-XrBXgZ7jzXXD2thT4p3mtw">
            Eftersom kvinnor för närvarande i större utsträckning använder
            sig av kollektiva färdmedel leder satsningar inom denna sektor
            till att kvinnor i sin vardag får en bättre transportsituation.
            Det är viktigt att män och kvinnor får samma makt att styra över
            sitt eget resande och att användandet av hållbara transportsystem
            möjliggörs i högre grad för både män och kvinnor. Mäns högre inkomster
            är en av förklaringarna till att de oftare färdas i bil, men det
            finns även ett beteendemönster bland män som gynnar resandet med
            bil. Med en stärkt kollektivtrafik kan både kvinnor och män använda
            sig av ett ekologiskt hållbart transportsystem i högre grad. Viktigt
            att komma ihåg är dock att jämställdhetsarbetet inom trafiksektorn
            måste inriktas på systemförändrande åtgärder som både förändrar
            sektorn och bidrar till förändring av samhället i stort. Även
            om det är uppenbart att kvinnor i dag har behov eller önskemål
            av mer och bättre fungerande kollektivtrafik, måste vi vara vaksamma
            så att åtgärderna inte bidrar till att befästa rådande könsskillnader
            .
          </p>
          <head xml:id="i-E1zv8TnstSJg4FG1wr6hX7" type="h1">
            5 Ökad konkurrens leder inte till lägre priser
          </head>
          <p xml:id="i-PNFHhPvUVAZHVLFFNPBbNo">
            Det finns en mytbildning att konkurrens automatiskt leder till
            lägre priser. I SOU 2005:4 visas exempel på det motsatta, dvs.
            där det blivit dyrare efter att man liberaliserat/ökat konkurrensen
            på en marknad. Det här gäller för post, el, flyg och taxi. Orsaken
            till detta är att vinstdrivande företag har till uppgift att skaffa
            vinst till ägarna. Ett privat företag kommer att sätta priset
            så att intäkterna blir så optimalt höga som möjligt.
          </p>
          <head xml:id="i-S8SVZoG1PMvXAFCpidSZvJ" type="h2">
            5.1 Exemplet Arlandabanan
          </head>
          <p xml:id="i-KTRFNu5ASvz5Bm7Pgjruem">
            Det privata Arlandabanan (som är en OPS-lösning, dvs. Offentlig-privat
            samverkan) är ett bra exempel som tydliggör att privata vinstintressen
            inte överensstämmer med samhälleliga mål. Arlanda flygplats har
            ett miljötillstånd som innebär att man bara får släppa ut en viss
            mängd växthusgaser, ett s.k. utsläppstak. Nu är man mycket nära
            att slå i utsläppstaket, vilket kan leda till att flygtrafiken
            på Arlanda måste inskränkas. Eftersom minst hälften av flygplatsens
            utsläpp kommer från vägtrafiken till och från flygplatsen skulle
            lösningen på problemet vara att fler åker tåg till Arlanda. Men
            priset på Arlanda Express är satt så högt att många istället väljer
            att ta sig dit med bil.
          </p>
          <p xml:id="i-2JXPLUXckBnubWLwKyzCT7">
            För privata ägare är det inte alltid företagsekonomiskt motiverat
            att öka antalet resenärer genom sänkta priser. Utifrån ett samhällsekonomiskt
            perspektiv kan däremot ett sänkt pris vara oerhört rationellt,
            eftersom det leder till att fler åker tåg och miljöpåverkan därmed
            minskar. Den samhälleliga finansiella risken kan därför ses i
            ett större sammanhang och i ett längre perspektiv. Det hade därför
            varit lättare att använda sig av en annan prispolitik om Arlandabanan
            hade tillhört den samhälleliga sfären.
          </p>
          <p xml:id="i-AhAWEhaaMpdPobjuTaLtqD">
            Mycket talar för att OPS-lösningar (som är en slags avreglering)
            leder till ökade samhällskostnader, samtidigt som makten över
            projekten skjuts från den offentliga sfären till den privata.
            Vi anser att infrastrukturinvesteringar ska beslutas av demokratiska
            organ och förvaltas av statliga eller kommunala myndigheter med
            en öppen insyn i verksamheten. Det är samhällsekonomiskt effektivt
            att äga och driva infrastruktur. Privat ägande leder lätt till
            målkonflikter mellan företagsekonomiska bedömningar och samhällsekonomiska
            aspekter.
          </p>
          <p xml:id="i-7xKWjdYbvF9DXPE2fkt8nW">
            Regeringen bör ta initiativ till att omförhandla avtalet med
            A-train så att resenärerna till Arlanda erbjuds fler och billigare
            tågtransporter till och från flygplatsen. Detta bör riksdagen
            som sin mening ge regeringen till känna.
          </p>
          <p xml:id="i-L4SEBHZ86Yu7Z2eGjCqMN5">
            Regeringen bör offentliggöra vad det skulle kosta att använda
            optionsrätten för att ta över driften av Arlandabanan. Detta bör
            riksdagen som sin mening ge regeringen till känna.
          </p>
          <head xml:id="i-PXvo8M24GL3NUP8MoE8MiM" type="h1">
            6 Regeringen har fel utgångspunkt
          </head>
          <p xml:id="i-Y7D2wnQh1bub1sh39j9CtG">
            Vi anser att borttagande av SJ:s ensamrätt på stambanorna inte
            medför ett nyttjande av järnvägens kapacitet på ett samhällsekonomiskt
            riktigt sätt. Samma princip blir fallet med den nya kollektivtrafiklagen.
            Utgångspunkten måste i stället vara en helhet som tillgodoser
            samhällets intresse av persontransporter på järnväg. Kortsiktiga
            ekonomiska perspektiv som minskar möjligheten till miljövänliga
            transporter i hela landet kan aldrig vara till gagn för samhället.
          </p>
          <p xml:id="i-PF9GfKgcYEeiVwNK11S84R">
            Regeringen menar att en ökad konkurrens, dvs. fler operatörer
            på spår och inom lokal kollektivtrafik, leder till förbättrad
            och utökad trafik. Det är ett märkligt påstående och indikerar
            att regeringen är ideologiskt förblindad i sin strävan att konkurrensutsätta
            så mycket som möjligt. Inom järnvägstrafiken är det stora problemet
            inte att vi har för få operatörer, utan att vi har dels kapacitetsbrist
            i form av för lite spår, dels för lågt och eftersatt banunderhåll.
            Fler operatörer kommer på intet sätt leda till att det blir lättare
            att få fler tågavgångar. Vi kan dock åtgärda kapacitetsbrister
            genom att bygga fler järnvägar och höja anslaget till banunderhållet.
            Det är en politik som Vänsterpartiet länge föreslagit.
          </p>
          <p xml:id="i-WMTajutYfn9DVvhNtqJ7AB">
            Regeringen verkade hoppa över problemformuleringen innan man
            tog till åtgärder som avreglering. Det hade varit mer rimligt
            om regeringen först identifierat vad som är problemet och sedan
            lämnat förslag till åtgärder. Regeringen för nu ett cirkelresonemang
            som utgår ifrån att konkurrens är bra eftersom konkurrens är bra.
            Mål och medel är därmed detsamma. Dessutom glömmer regeringen
            bort att järnvägstrafiken redan i dag är konkurrensutsatt. Tåg
            konkurrerar med andra trafikslag, främst buss, bil och flyg. Konkurrensen
            från andra trafikslag är alltså redan betydande när det kommer
            till långväga persontransporter. Detsamma gällde inom den lokala
            kollektivtrafiken. Det var en upphandlad marknad där hundratals
            privata aktörer återfanns.
          </p>
          <p xml:id="i-Wy3H4mrmcW7CZGD7efULWf">
            Det finns inga internationella exempel som stöder regeringens
            tes att en avreglerad kollektivtrafik ger de effekter som hävdas,
            dvs. fler aktörer, ett ökat trafikutbud och lägre priser. Tvärtom
            har det visat sig att de länder som lyckats bäst med att attrahera
            resenärer till kollektivtrafiken har ett system som liknar det
            vi hade i Sverige, ett system som innebar att det offentliga tog
            ett stort organisatoriskt och finansiellt ansvar. Sedan kunde
            driften skötas av antingen det offentliga eller av privata aktörer.
          </p>
          <head xml:id="i-LmTKZmRbSgJk3rE8vXikJM" type="h1">
            7 Bytesresorna med tåg försämras
          </head>
          <p xml:id="i-PXFQ1sdUn9tdLfpL1XzZpb">
            Avreglering av järnvägen leder till försämrade möjligheter att
            bedriva nationell järnvägstrafik. När SJ förlorat trafikeringsrätten
            blir det svårare att nå miljö- och klimatmål, eftersom den icke-kommersiella
            järnvägstrafiken får svårare att verka och kvaliteten hotas i
            form av tider och utbud.
          </p>
          <p xml:id="i-S6YcEPVVSgoZZcxfN8FXVE">
            Det är viktigt att anlägga en systemsyn på tågtrafik, dvs. att
            många trafikanter är beroende av att kunna byta linjer för att
            genomföra hela resan. 3050 procent av alla resor är bytesresor
            från stora stråk till mindre. Med operatörer som plockar russinen
            ur kakan på kommersiellt lönsamma sträckor blir det svårt att
            upprätthålla trafik på de sträckor som ensamma kanske inte är
            lönsamma, men är så i kombination med andra sträckor. Det är viktigt
            att även komma ihåg att det förekommer omfattande bytesresor mellan
            trafikslagen och inte minst mellan tåg och buss. Med många fler
            operatörer på spår att ta hänsyn till kan bytesmöjligheterna försvåras
            och försämras för resenären.
          </p>
          <p xml:id="i-XfpCwoHZNaG1SYvFHYpzkP">
            I ett system med sämre utbud och svårare överblick väljer människor
            andra trafikslag, t.ex. bil och flyg, för att kunna resa. Det
            gagnar vare sig människor med sämre ekonomi eller miljön och klimatet.
          </p>
          <p xml:id="i-3G4h1Tq7m7VjFsDsdRPvTk">
            I riksdagens trafikpolitiska mål om trafiksäkerhet, transportkvalitet,
            tillgänglighet, miljö, regional utveckling och jämställdhet ingår
            också att de samhällsekonomiskt mest effektiva metoderna ska användas.
            Det som är företagsekonomiskt lönsamt är inte per automatik det
            bästa sett ur ett samhällsekonomiskt perspektiv. Inom järnvägstrafiken
            finns det mycket tydliga nätverkseffekter, dvs. att olika delar
            av ett nätverk fungerar som komplement till varandra. En resa
            på en sträcka kan vara lönsam, medan en resa på en annan sträcka
            inte är det. Men genom att kombinera båda sträckorna skapas lönsamhet.
            Dessutom kan en kombination av två stråk bli mer lönsamt än om
            man bara hade trafikerat den lönsamma sträckan.
          </p>
          <p xml:id="i-CXeSS3tivHBedAJ6wScR7j">
            Det här understryker att vad som är företagsekonomiskt lönsamt
            i mindre skala inte behöver vara samhällsekonomiskt lönsamt i
            ett större perspektiv.
          </p>
          <head xml:id="i-Neh8S8GUSNKGG4ukpbNRDv" type="h1">
            8 Regeringen försämrar utbudet
          </head>
          <p xml:id="i-A7WQ5mKAv24ussKnt3Wa2Q">
            Regeringen talar ibland om att trafik- och infrastrukturplanering
            bör ta sin utgångspunkt i de behov som finns hos resenärer och
            transportköpare. Regeringen säger även att transportsystemet bättre
            måste motsvara olika människor och olika intressenters behovsbild
            och förutsättningar.
          </p>
          <p xml:id="i-PwMNoL8Sp64HggqbyGZnVg">
            Vänsterpartiet delar i grunden denna bedömning. Det är oerhört
            viktigt att sätta den enskilde resenären och transportörer i centrum
            när man funderar på hur man ska lösa ett transportbehov. Till
            exempel är tillgängligheten till stationer, bytespunkter och hållplatser
            av stor betydelse för att öka intresset för att resa kollektivt.
          </p>
          <p xml:id="i-ASfYf7bRNehZQZ5R5UX3nM">
            Men regeringen brister i sin analys och glömmer bort de nationella
            transport- och miljömålen. Den enskilda individens beteende respektive
            transportköpares behov är också ett uttryck för rådande struktur
            inom transportsystemet. Finns det ingen kollektivtrafik måste
            självklart individen färdas med bil. Utifrån det perspektivet
            kan individen anse att det är viktigt att satsa mer på vägtrafik.
            När en företagare vill transportera en vara till en kund är hen
            självklart rationell i sitt agerande och väljer den logistiklösning
            som är bäst, smidigast och/eller billigast. Om det då t.ex. inte
            finns möjlighet att redan från början frakta varor på ett industrispår
            som leder ut till stambanan, kan det vara rationellt för företagaren
            att välja lastbil hela vägen till kunden. Även i detta fall kan
            företagaren då anse att det finns ett stort behov av att satsa
            på vägtrafik.
          </p>
          <p xml:id="i-Q38Fm7npYksHWwjyoSCeEk">
            Den enskilda individen och den enskilde företagaren utgår från
            sina egna behov och kan inte förväntas se helheten i de transportpolitiska
            och miljöpolitiska mål som riksdag och regering arbetar utifrån.
            Det är här det politiska systemet kommer in genom att möjliggöra
            för individer och företag att transporter kan ske på ett ekologiskt
            och socialt hållbart sätt.
          </p>
          <p xml:id="i-Sj3rFP7ByURgbXsnsNVkK1">
            Den ena delen av en statlig politik är att införa ekonomiska
            styrmedel som styr mot de mål som är uppsatta. Den andra delen
            består i att möjliggöra att transportsystemet lever upp till både
            god tillgänglighet och en struktur som leder mot att de nationella
            målen nås. Satsningar på infrastruktur kan inte bara stödja ett
            samhälle i utveckling, utan kan också utveckla ett samhälle. Och
            då är avreglering med fler operatörer inom järnvägstrafiken inte
            ett sätt som ökar utbudet av transporter.
          </p>
          <head xml:id="i-CxTP35vdsXxjFRdHrmoLGf" type="h1">
            9 Konkurrens kostar mer för staten
          </head>
          <p xml:id="i-TEV7ofob9CWkUcXNM1Gh9E">
            Rikstrafiken (numer en del av Trafikverket) gjorde i en rapport
            från 2009 (RT 2009/22) en bedömning av Rikstrafikens långsiktiga
            åtagande. I samband med det genomfördes även beräkningar för vad
            regeringens konkurrens på spåret skulle innebära i ökade kostnader
            för staten.
          </p>
          <p xml:id="i-Nw7rPRvGnefYtWSBWK5sN2">
            Rikstrafiken konstaterade att regeringens förslag om att ta bort
            SJ:s trafikeringsrätt på stambanorna (konkurrens på spåret) leder
            till att det främst är de lönsamma järnvägssträckorna som kommer
            att ha konkurrerande trafik. Det handlar då om StockholmGöteborg,
            StockholmMalmö samt StockholmSundsvall (framför allt StockholmGävle).
            Övrigt järnvägsnät kommer alltså inte ha någon konkurrerande trafik,
            och SJ kan enligt Rikstrafiken väntas dra sig tillbaka från att
            köra många sträckor på kommersiell bas. Den totala lönsamheten
            för SJ kommer att sjunka i och med att andra operatörer kör på
            de mer lönsamma sträckorna. Rikstrafiken konstaterar:
          </p>
          <p xml:id="i-7mdBuqVw5QGvFtvBxHR5Ja">
            Grunden för att SJ idag kör vissa sträckor kommersiellt trots
            att de i sig inte är lönsamma är att de ofta har en betydande
            matarfunktion till den egna trafiken på mer lönsamma sträckor.
            Sammantaget med övriga intäkter ger de då en relativt rimligt
            lönsamhet. Om vinsten av matarfunktionen uteblir kan stora delar
            av lönsamheten försvinna.
          </p>
          <p xml:id="i-M8oWAPRdvvMAXT85tc7oq5">
            Rikstrafiken (och nu Trafikverket) hade och har statens uppgift
            att genom trafikavtal lösa tillgänglighetsbrister över hela landet
            (flyg, tåg, båt, buss). Förutsättningen är att det inte handlar
            om trafik som bedrivs av trafikhuvudmännen (länstrafikbolagen)
            eller som drivs på helt kommersiella villkor. Om utbudet försämras
            och tågsträckor läggs ned måste Trafikverket upphandla den nedlagda
            järnvägstrafiken, eftersom det fortfarande finns ett samhällsbehov
            av att trafikera många sträckor. I annat fall finns det risk att
            det bedrivs trafik endast vissa dagar i veckan eller under vissa
            delar av året.
          </p>
          <p xml:id="i-E3nXKDUktUUDJcuYqYA5Uw">
            Totalt bedömde Rikstrafiken att konkurrens på spåren skulle leda
            till att Rikstrafiken fick ökade kostnader med ca 100 miljoner
            kronor. Trafikverkets medel kommer idag helt och hållet från statens
            budget och det blir således en utökad ram inom utgiftsområde 22
            Kommunikationer. Med andra ord kostar alltså konkurrens på spåren
            100 miljoner kronor för staten, samtidigt som privata operatörer
            tjänar pengar på att plocka russinen ur kakan. Någon liknande
            studie för hur kommunernas och landstingens finanser påverkas
            när den lokala och regionala kollektivtrafiken avregleras, finns
            tyvärr inte.
          </p>
          <head xml:id="i-CnNLLhJd5CYiWRfKXWb3xW" type="h1">
            10 Nationell och regional utveckling
          </head>
          <head xml:id="i-Jw4QsB2XyMhM2MFLeKheq5" type="h2">
            10.1 Avregleringen nationellt påverkar regionalt
          </head>
          <p xml:id="i-VDz8anBknbpVuiiDVWuEh1">
            I dag sköts fördelning av tåglägen av Trafikverket. Fördelningen
            görs strikt utifrån vilken trafik som är samhällsekonomiskt mest
            lönsam. Det innebär t.ex. att pendeltågen i Stockholm har förtur
            under morgontrafiken eftersom det är samhällsekonomiskt klokt
            att människor kommer till jobbet i tid. På eftermiddagen görs
            den omvända prioriteringen, och fjärrtågen i stället placeras
            först i kön. En sådan ordning, som kan liknas vid en slags ransonering,
            är nödvändig för ett system som präglas av stor kapacitetsbrist
            och för vilket förändringar i trafikutbudets sammansättning får
            tydliga effekter på samhällsekonomin.
          </p>
          <p xml:id="i-JFqGm8j5QVG9fajhwZAwe6">
            Med avreglering avhänder man sig delvis möjligheten att göra
            samhällsekonomiskt kloka prioriteringar av trafikutbudet. Idag
            har SJ på vissa sträckor upp till fem gånger högre intäkter per
            personkilometer från fjärrtågsresenärerna än från arbetspendlarna.
            Med ett avreglerat system finns det uppenbar risk att den högre
            betalningsviljan hos fjärrtågsresenärerna kommer att förändra
            trafikutbudet på ett sätt som leder till allvarliga samhällsekonomiska
            konsekvenser. Trots den nuvarande regleringen ser man redan tendenser
            till detta. Men eftersom det är samhällsekonomisk lönsamhet som
            avgör strukturen på trafikutbudet begränsas SJ:s möjligheter att
            göra sig av med arbetspendlarna till att höja biljettpriserna
            och/eller minska antalet stopp för på- och avstigning. Med en
            avreglering får SJ och andra tillkommande fjärrtågsbolag helt
            andra möjligheter att styra trafikutbudet mot en struktur som
            är företagsekonomiskt gynnsam men samtidigt samhällsekonomiskt
            skadlig.
          </p>
          <p xml:id="i-JYx6A9EkkoS3uSg61WmHL9">
            Regeringen anser att Trafikverket särskilt ska använda avgifter
            som ett verktyg för fördelningen av spårkapacitet. Ett troligt
            scenario blir då att de starka tågbolagen med SJ i spetsen kommer
            att köpa upp större delen av det mycket begränsade utrymme som
            finns tillgängligt på de mest trafikerade sträckorna för att där
            köra fjärrtåg. För att de regionala trafikhuvudmännen ska kunna
            konkurrera om banutrymmet med fjärrtågsbolaget fordras taxehöjningar
            och/eller ett ökat skatteuttag för att höja subventionsgraden
            ytterligare. Alternativet är att länstrafikbolagen i framför allt
            Mälardalen, Skåne, Västsverige och Östergötland ersätter stora
            delar av sina tågavgångar med buss.
          </p>
          <head xml:id="i-L56Uex58Fp3d49pAnnUt4T" type="h2">
            10.2 och avreglering regionalt påverkar nationellt
          </head>
          <p xml:id="i-Bvbe1RW9wRLjDsJPchbN5e">
            Järnvägsnätet kan trafikeras av regionala tåg i de olika trafikhuvudmännens
            regi. Trafiken finansieras då i huvudsak av landsting och kommuner
            och ska i princip inte överskrida länsgränser för att undvika
            orättvis konkurrens med SJ AB. Men denna princip gäller inte om
            trafikhuvudmännen i län som gränsar till varandra bestämmer sig
            för att sköta trafiken tillsammans. Länen kan då gemensamt ansöka
            hos regeringen om att få driva trafik över länsgränserna.
          </p>
          <p xml:id="i-NnXbVvuVKKAGMy5kRREV5Y">
            I en sådan situation kan SJ AB få svårt att konkurrera och uppnå
            lönsamhet på de attraktiva sträckor som i dag ger bolaget dess
            inkomster. Om regionala delvis skattefinansierade tågbolag konkurrerar
            med ett vinstdrivande statligt företag som SJ AB, kan naturligtvis
            SJ-trafik på vissa sträckor bli olönsam. Det leder till att bolaget
            minskar turtätheten och kanske till och med ställer in trafik
            på viktiga linjer. Det innebär alltså att det statliga bolaget
            på vissa sträckor riskerar att konkurreras ut av regional tågtrafik.
            Vi bör istället ha ett system som utvecklar ett helhetsansvar
            och ställer tydligare krav på samordning mellan den interregionala
            och regionala tågtrafiken. Skåneregionens tilldelade trafikeringsrätt
            är på lång sikt ett hot mot de längre tågresorna. Sika (Statens
            institut för kommunikationsanalys, nu en del av Trafikanalys)
            har i en rapport konstaterat att det kan leda till ett minskat
            utbud av resor med tåg på längre sträckor. När tågförbindelser
            försämras söker sig människor till alternativa färdmedel, t.ex.
            bil och flyg. Att ge trafikeringsrätt till regionala aktörer kan
            därmed leda till att fler tar flyget och därmed ökar miljöbelastningen.
          </p>
          <head xml:id="i-N72DspXeijQWP5BBDLYVKD" type="h1">
            11 Förslag som sätter resenären i centrum
          </head>
          <p xml:id="i-7PScvvvKaPpnW2GPkoiiiH">
            I dag är det största problemet för kollektivtrafikresenärerna
            alla förseningar. Med utgångspunkt i resenären måste det till
            en ändring. Det är inte acceptabelt att tvingas använda delar
            av sin tid till väntan på väg till eller från arbetet eller skolan.
            Men förseningar löser man inte genom att avreglera. Det som behövs
            är en utbyggd kollektivtrafik på väg och järnväg, förbättrat banunderhåll
            och fler spår. Då minskar även trängseln på våra vägar.
          </p>
          <p xml:id="i-GbbPfFXxXNjma3bq9rB5Jy">
            Som vi tidigare nämnt är bytesresor viktiga för alla resor. Vem
            ska ta ansvaret för dessa resenärer? När en operatör blir försenad
            på ett större stråk är det knappast troligt att en annan operatör
            på ett mindre stråk väntar in det försenade tåget. Varför skulle
            de göra det? Det är ett annat bolag och inte en del av samma resultaträkning.
            Resenären blir därmed strandad och utlämnad till marknadskrafter
            som inte är överblickbara eller i vart fall inte sätter resenären
            i centrum.
          </p>
          <p xml:id="i-ESGM8xUk6nng66yN6BqyRs">
            Istället för avregleringar måste samhället ta ett helhetsansvar
            för järnväg och regional kollektivtrafik. Vänsterpartiets motförslag
            till regeringens privatiseringsiver och avregleringssträvan är
            ett paket av förslag dä r vi sätter resenären i centrum:
          </p>
          <head xml:id="i-VSkM4vt4jiiFqrF6dTvnZJ" type="h2">
            11.1 Ge SJ företräde på stambanorna
          </head>
          <p xml:id="i-PnrsntyNTxvZ5TsKzFPLGw">
            Regeringens beslut att avreglera järnvägstrafiken missgynnar
            den enskilda individen och leder till en försämrad och mer svåröverblickbar
            järnvägstrafik. Fler människor kommer att känna sig tvingade att
            ta bil eller flyg. Det kommer även betyda att de miljö- och klimatmål
            som är uppsatta blir svåra eller rentav omöjliga att nå. Vi föreslår
            därför att regeringen ska återkomma med ett förslag som innebär
            att SJ ges företräde till kommersiell persontrafik på stambanorna
            och att övriga aktörer ges tillgång i mån av kapacitetsutrymme.
            Detta bör riksdagen som sin mening ge regeringen till känna.
          </p>
          <head xml:id="i-Q2js3yP3jx1n3PHvv5wCF4" type="h2">
            11.2 Kombinera SJ:s företrädesrätt med en trafikeringsplikt
          </head>
          <p xml:id="i-HEJ6Vze8ARBMhYi4yjZemT">
            Vi anser att SJ ska ges trafikeringsrätt och företrädesrätt att
            bedriva länsgränsöverskridande trafikförsörjning, vilket i första
            hand ska ske genom järnvägstrafik på kommersiella villkor. Men
            SJ bör även bedriva trafik på företagsekonomiskt olönsamma sträckor
            när det är samhällsekonomiskt försvarbart.
          </p>
          <p xml:id="i-UiiH8SauVQcgY2orgD5kD2">
            Om trafikens sträcka idag anses vara viktig kan den upphandlas
            av Trafikverket (tidigare Rikstrafiken). Om SJ ges ett större
            mandat utifrån ett samhällsansvar att bedriva nationell tågtrafik,
            kan sträckor som Trafikverket upphandlar överflyttas till andra
            ännu mindre lönsamma sträckor eller så kan omfattningen av Trafikverkets
            arbete minskas.
          </p>
          <p xml:id="i-Q9BXokmvMW4dxUQnv5oV7r">
            När SJ AB tidigare hade ensamrätt till stambanorna hade det ingen
            skyldighet att de facto trafikera en linje. Detta var en orimlig
            ordning. Det ledde i praktiken till att SJ AB avstod från att
            köra på vissa sträckor och satte avkastningen och inte resenärerna
            i första rummet. Ett av de viktigaste skälen till statligt ägarskap
            av samhällsviktiga verksamheter, t.ex. genom en fungerande kollektivtrafik
            på järnväg, är att använda bolaget för att uppnå demokratiskt
            beslutade mål. När vi kräver att SJ:s trafikerings- och företrädesrätt
            på länsgränsöverskridande sträckor ska återinföras vill vi även
            att ägardirektivet ändras så att trafikeringsrätten för SJ också
            innebär en skyldighet att genom trafikeringsplikt upprätthålla
            en väl fungerande kollektivtrafik på järnväg i hela landet. Detta
            bör riksdagen som sin mening ge regeringen till känna.
          </p>
          <head xml:id="i-47ak4Gh2RcaNU34W7uCukZ" type="h2">
            11.3 Sänk SJ:s avkastningskrav
          </head>
          <p xml:id="i-Cs7y3EAeMByYt1LpgWZDQQ">
            SJ är av staten ålagd att skapa företagsekonomisk vinst. SJ lönsamhetsmål
            uppgår till 10 procent avkastning av det egna kapitalet. Därutöver
            har SJ ett avkastningskrav som innebär att staten kräver utdelning
            till statskassan på 33 procent av den redovisade nettovinsten.
          </p>
          <p xml:id="i-BGinf4RQkh2BzNyQufjWsA">
            Avkastningskravet leder till stark fokus på att skapa vinst.
            SJ tvingas se till marknadsandelar och t.ex. konkurrera med flyget
            om höginkomstresenärer, där män dominerar. Det gör att kvinnors,
            ungdomars och pensionärers behov prioriteras ner.
          </p>
          <p xml:id="i-UbW8heXDVj5V3Th4mz2xNL">
            Avkastningskravet missgynnar även den regionala utvecklingen,
            eftersom SJ tvingas prioritera bort lågtrafikerade sträckor. Många
            resenärer måste därför välja flyg eller bil istället. Effekten
            är helt orimlig om vi vill minska klimatpåverkan. Om SJ inte hade
            haft ett avkastningskrav och så höga lönsamhetsmål, skulle SJ
            kunna sänka priserna på biljetter eller enklare reinvestera i
            nya tåg och vagnar. Det skulle då bidra till att fler kan åka
            kollektivt och miljö- och klimatpåverkan minskar. Vi vill därför
            att SJ AB:s avkastningskrav till ägaren staten avskaffas och att
            lönsamhetsmålet sänks. Detta bör riksdagen som sin mening ge regeringen
            till känna.
          </p>
          <head xml:id="i-7f3edcon4rDyQsMLhHPh9B" type="h2">
            11.4 Sammanhållet och effektivt underhåll i Trafikverkets regi
          </head>
          <p xml:id="i-S6MktoA3BjgUHcBBHcU8RC">
            Under lång tid har del efter del i järnvägssystemet styckats
            av, delats upp och ofta privatiserat, detta trots att järnvägstrafik
            är ett naturligt monopol, där de olika delarna är intimt förknippade
            och beroende av varandra för att skapa en större helhet. På underhållssidan
            har konkurrensutsättningen lett till att det i dag finns 1 500
            färre anställda än vad som var fallet för 1015 år sedan. Det finns
            alltså mycket färre antal personer som arbetar ute i spåren, vilket
            blir synligt när det är snöiga vintrar. Det är dags att nu låta
            Trafikverket utföra det nödvändiga banunderhållet i egen regi.
            Detta bör riksdagen som sin mening ge regeringen till känna.
          </p>
          <p xml:id="i-7NkASYJSddARHzzZ5FEFwx">
            I dag är det Jernhusen AB som äger och driver majoriteten av
            alla verkstäder och depåer för fordon. Det är viktigt att det
            finns tillräckligt antal verkstäder och depåer, men även att tillträde
            till dessa sker på ett så optimalt sätt som möjligt utifrån ett
            samhällsekonomiskt perspektiv. Vi vill därför att regeringen utreder
            om det behövs förändringar när det gäller omfattning och ägande
            av verkstäder och depåer. Detta bör riksdagen som sin mening ge
            regeringen till känna.
          </p>
          <head xml:id="i-WwsVgn9z8ef39Vy71q7QVs" type="h2">
            11.5 Skapa trygga stationer och hållplatser
          </head>
          <p xml:id="i-QoNTVKcBsaqLtRUKRrJ3aD">
            Det är viktigt med god service, hög tillgänglighet, trygghet
            och en trevlig atmosfär om vi vill öka det kollektiva resandet.
            Tyvärr finns det många exempel på dåligt skötta och för resenären
            avskräckande tågstationer. Vi anser att stationerna har en nyckelfunktion
            i järnvägssystemet och ser ingen anledning till att ha ett bolag
            som Jernhusen, vars syfte är att enbart tjäna pengar på sitt fastighetsbestånd.
            Det kan leda till bristande underhåll, dåligt öppethållande eller
            försäljning av stationsbyggnader. Trafikverket ansvarar redan
            för en rad aktiviteter i anslutning till stationerna, t.ex. informationsanläggningar
            och plattformar. Det finns därför uppenbara skäl att samordna
            verksamheten på ett bättre sätt. Vi anser att ansvaret för stationsbyggnaderna
            ska flyttas från Jernhusen AB till Trafikverket. Detta bör riksdagen
            som sin mening ge regeringen till känna.
          </p>
          <p xml:id="i-uUpvFPHMRN6HDu8LTFqPL">
            Det är också så att kvinnors och mäns uppfattning om offentliga
            miljöer är olika och bygger på olika riskbedömningar. Vi vill
            att Trafikverket ges ett speciellt uppdrag att bygga bort otrygga
            miljöer i anslutning till tågstationer, såsom mörka tunnlar eller
            passager, för att på så sätt öka tryggheten. Detta bör riksdagen
            som sin mening ge regeringen till känna.
          </p>
          <head xml:id="i-9D9c89p9TDBH8xW44VCQip" type="h2">
            11.6 Slå inte ut den nationella trafikförsörjningen
          </head>
          <p xml:id="i-3RTvgVaxTKTYVvm4anwUwc">
            Som vi nämnt här ovan anser vi att försök, som Skåneregionens
            tilldelade trafikeringsrätt, utgör ett hot mot den framtida trafikförsörjningen
            mellan olika landsdelar. Den interregionala järnvägstrafiken riskerar
            att slås ut eftersom SJ inte kan konkurrera med regionala trafikhuvudmän.
            Vi bör istället ha ett system som utvecklar ett helhetsansvar
            och ställer tydligare krav på samordning mellan den interregionala
            och regionala tågtrafiken. Detta bör ges regeringen till känna.
          </p>
          <head xml:id="i-2Fzs3gf3yjZfAUdzVGTCNt" type="h2">
            11.7 Öka underhållet till järnvägen
          </head>
          <p xml:id="i-6L7ANYTkQQqosW7WQtfHB2">
            Sambandet mellan ekonomisk tillväxt och ökad klimatpåverkan från
            transportsektorn behöver brytas. Vi vill öka satsningarna på tåg
            och järnväg och vi vill fortsätta att prioritera järnväg före
            väg. Tågtransporter är ekologiskt hållbara, de utgör en oerhört
            viktig tillväxtfaktor och de håller ihop Sverige.
          </p>
          <p xml:id="i-G7dLnVHTH7TyQkF88wZYbq">
            En viktig åtgärd för att få fler att välja att åka kollektivt
            är att minska förseningarna i tågsystemet. Den enskilda resenären
            ska i vardagen inte behöva drabbas av oro och frustration över
            att inte komma fram i tid. För att komma till rätta med de omfattande
            tågförseningarna krävs ökade statliga medel till underhåll av
            järnvägen.
          </p>
          <head xml:id="i-GaAcQ1cfBGggKouHSjFmwR" type="h2">
            11.8 Öka investeringarna till järnvägen
          </head>
          <p xml:id="i-Wm9AHRpRS1DiNEbuTR5Rtn">
            Vi är övertygade om att rejäla investeringar i järnväg är bra
            för långsiktigt hållbar tillväxt, för att skapa effektiva, bekväma
            och säkra resor för resenären och inte minst för att flytta över
            fler godstransporter från väg till järnväg. Vi vill att tågresorna
            ska fortsätta att öka, både de regionala och de långväga persontransporterna.
            Detta ska åstadkommas bl.a. genom utbyggnad av järnvägskapaciteten
            över hela landet och genom ökad samordning mellan transportslagen.
            Det är något som gynnar resenären och klimatet.
          </p>
          <p xml:id="i-Bf1wyPwrneaF6uUcXNEX1B">
            Vi anser att det krävs tydliga prioriteringar när infrastrukturen
            byggs ut de närmaste åren. De beslut som vi fattar i dag kommer
            att påverka den svenska transportstrukturen en lång tid framöver.
            Investeringar i ny infrastruktur behöver sammantaget bidra till
            att minska utsläppen och det kräver en prioritering av projekt
            som bidrar till en sådan utveckling. Kapaciteten för ökade spårbundna
            transporter måste höjas radikalt.
          </p>
          <p xml:id="i-SpLRTGiq48YW3wNcBJyPoX">
            Ett bärande inslag i framtidens transport- och klimatpolitik
            måste alltså vara överflyttning av såväl gods- som persontrafik
            till järnväg och annan spårbunden trafik, vilket innebär kraftfulla
            satsningar på investeringar i nya järnvägar.
          </p>
          <head xml:id="i-LUeFE25HKosnhCB7h1nQMt" type="h2">
            11.9 Ge resenären rätt till information
          </head>
          <p xml:id="i-NWMiUhcyGMJNXUQAzP3ize">
            Vi vill att olika aktörer ska ta ett utökat gemensamt ansvar
            för tågresandet genom att skapa ett resanderåd med uppgift att
            samordna informationen till de resande, t.ex. när förseningar
            inträffar av någon anledning. De senaste årens ökning av antalet
            operatörer på spår har lett till sämre information och svårare
            överblickbarhet. Så länge det finns olika aktörer inom järnvägssystemet
            ska resenärerna inte behöva fundera på vad eller vem som orsakat
            förseningen. De efterfrågar att så snabbt som möjligt få korrekt
            information, t.ex. om tidsförluster och om vilka åtgärder som
            vidtagits för att minimera skadan, som t.ex. ersättningstrafik
            och rätt till ersättning. Regeringen bör utreda möjligheten och
            förutsättningarna för att skapa ett resanderåd. Detta bör riksdagen
            som sin mening ge regeringen till känna.
          </p>
          <head xml:id="i-15jeZL7WwMKmzhuXFkqjzc" type="h2">
            11.10 Riv upp beslutet om ny kollektivtrafiklag
          </head>
          <p xml:id="i-W6XPi2oHjKhoexswANA128">
            Det finns inga internationella exempel som stöder regeringens
            tes att en avreglerad kollektivtrafik skulle ge de effekter som
            hävdas, dvs. fler aktörer, ett ökat trafikutbud och lägre priser.
            Tvärtom har det visat sig att de länder som lyckats bäst med att
            attrahera resenärer till kollektivtrafiken har ett system som
            liknar det vi haft i Sverige under de senaste 1015 åren, ett system
            som innebär att det offentliga tar ett stort organisatoriskt och
            finansiellt ansvar medan själva utförandet kan bedrivas av olika
            aktörer.
          </p>
          <p xml:id="i-KXYp8xa5xUTVWmBWTgCHLx">
            Vi vill därför att regeringen återkommer till riksdagen med ett
            förslag som river upp beslutet om att kollektivtrafikföretag fritt
            och inom alla geografiska marknadssegment får etablera kommersiell
            kollektivtrafik. Detta bör riksdagen som sin mening ge regeringen
            till känna.
          </p>
          <head xml:id="i-FLwmiQydFHLWgfDtANFEpy" type="h2">
            11.11 Fördubbla andelen resande med kollektivtrafik
          </head>
          <p xml:id="i-3LjmYuAHzSTF9GBUpY2AfF">
            Under senare år har det genomförts en rad utredningar inom kollektivtrafikområdet
            och på grund av olika ingångsvärden har man även kommit fram till
            olika slutsatser kring kollektivtrafikens utveckling. Det finns
            inget större behov av mer omfattande utredningar, men däremot
            behöver det genomföras en snabbutredning med en mer konkluderande
            översyn i huvudsak byggd på tidigare utredningsmaterial och som
            har som mål att fördubbla kollektivtrafikens andel av antalet
            resor till 2020.
          </p>
          <p xml:id="i-JW9KSif2jVSWVM2mBpV5rR">
            Översynen skulle även behöva presentera hur kollektivtrafiken
            ska vara tillgänglig för personer med funktionsnedsättning, vilka
            möjligheter det finns att samla den särskilda kollektivtrafiken
            som sjuk- och färdtjänstresor inom samma lagstiftning samt belysa
            hur en bättre överensstämmelse mellan de funktionella arbetsmarknadsregionerna
            och de administrativa regionerna (länen) skulle kunna stärka kollektivtrafiksystemet.
          </p>
          <p xml:id="i-E9h4TxJNRnLjg8QfLdF6s">
            Vi vill därför att regeringen tillsätter en ny utredning/översyn
            som har till uppgift att utifrån ovan nämnda inriktning skyndsamt
            ta fram konkreta förslag på hur målet om fördubblad resandeandel
            för kollektivtrafiken fram till 2020 ska förverkligas. Detta bör
            riksdagen som sin mening ge regeringen till känna.
          </p>
          <head xml:id="i-ALSLWVUbXfLhPSjQEF9HeB" type="h2">
            11.12 Öka statens bidrag till kollektivtrafiken
          </head>
          <p xml:id="i-PWkodFyagVDnSRn5ZZFafx">
            Insatser behövs för att öka kollektivtrafikens andel av persontransporterna.
            Åtgärder som skulle gynna den enskilda resenären är t.ex. anläggning
            av busskörfält, ändringar av vägdragning, säkra hållplatser och
            cykelparkeringar vid resecentrum m.m. I många städer runtom i
            Europa satsas offensivt på spårvagnar, vilket har lett till stora
            framgångar både genom ökat kollektivtrafikresande och genom minskad
            klimatpåverkan.
          </p>
          <p xml:id="i-K3wTvKJFYbjjN1d5DoJgTZ">
            För att ge den lokala och regionala kollektivtrafiken möjlighet
            att utvecklas måste den få långsiktigt stabila ekonomiska förutsättningar.
            Kvinnor och män måste kunna lita på att kollektivtrafiken fungerar
            och är tillförlitlig när man vill ta sig till och från jobbet
            eller utbildningen. Staten har ett ansvar att stimulera och tillse
            att kollektivtrafiken tar en större andel av antalet resor. Riksdag
            och regering ska därför tillskjuta medel för att stödja den lokala
            och regionala kollektivtrafiken.
          </p>
          <p xml:id="i-K7Fs2KUS6r29whsUcrJo5T">
            Vi vill att kollektivtrafiken tillförs 5 000 miljoner kronor
            under en treårsperiod. Vårt förslag innebär att det år 2013 betalas
            ut 1 500 miljoner kronor, 2014 1 500 miljoner kronor och 2015
            2 000 miljoner kronor.
          </p>
          <p xml:id="i-AXs4nphwsCdjp5jp6KRFzb">
            För att specifikt förbättra kollektivtrafiken på landsbygden
            vill vi avsätta 500 miljoner 2013 och 1 000 miljoner kronor per
            år från 2014 för detta ändamål. Medlen tillfaller kommuner och
            landsting genom skattkreditering om det finns en redovisad plan
            för hur andelen resor med kollektivtrafik ska kunna öka på landsbygden.
            Kommuner och landsting vidarebefordrar sedan medlen till respektive
            trafikhuvudman. Trafikverket får i uppdrag att utreda hur ett
            lämpligt fördelningssystem kan se ut och som bidrar till att antalet
            resor med kollektivtrafik verkligen ökar.
          </p>
          <p xml:id="i-4otZjNYX5f9JP1nvZhkjju">
            Mot bakgrund av vad som anförs här ovan om kollektivtrafiken
            bör staten bidra till investeringar i kollektivtrafikens infrastruktur
            som en del av den övergripande infrastrukturpolitiken. Detta bör
            riksdagen som sin mening ge regeringen till känna.
          </p>
          <head xml:id="i-V5ND6kTfW6qKbmZ5DToXhj" type="h2">
            11.13 Försök med avgiftsfri kollektivtrafik
          </head>
          <p xml:id="i-GEGZtBqBFEPLirmwa3ShQk">
            En avgiftsfri kollektivtrafik med hög tillgänglighet för alla
            resandegrupper, inte minst funktionshindrade, borde leda till
            ett kraftigt ökat kollektivt resande som ger en rad positiva effekter:
            grupper med låga inkomster ges ökade möjligheter att förflytta
            sig, vi får ett mer effektivt resursutnyttjande, positiva miljöeffekter,
            minskat vägslitage, färre trafikolyckor och därmed lägre trafikskadekostnader.
            En avgiftsfri kollektivtrafik skulle i dagsläget även gynna kvinnors
            resande i större utsträckning.
          </p>
          <p xml:id="i-JZoiiywMsKxHJF6Q6FtmVQ">
            Vänsterpartiet vill införa försök med avgiftsfri kollektivtrafik
            i två län/regioner. Kostnaden är svår att beräkna eftersom det
            beror på vilka län som deltar, men i det budgetförslag vi lagt
            fram till riksdagen har vi utgått ifrån att det är Skåneregionen
            och Örebro län som deltar. Det skulle på årsbasis betyda 1,8 miljarder
            kronor.
          </p>
          <p xml:id="i-5JPqABBq8tNdxWUYyWEU3r">
            Försöken ska pågå under en längre tidsperiod (45 år). De ska
            vara kopplade till forskning, där effekterna i vid mening ska
            studeras och analyseras. Med ett brett och djuplodande utvärderingsunderlag
            är det lättare att senare fatta lämpliga framtida beslut. Forskningen
            som kopplas till klimattaxeförsöket ska bl.a. studera effekterna
            utifrån ett genusperspektiv, miljöpåverkan, regionalpolitiska
            konsekvenser, tillgänglighetsaspekter, trafiksäkerhet och hur
            arbetsutbudet påverkas. Ett fullskaligt försök med klimattaxa,
            dvs. avgiftsfri kollektivtrafik, i en storstadsregion och ett
            landsbygdslän bör genomföras. Detta bör riksdagen som sin mening
            ge regeringen till känna.
          </p>
          <head xml:id="i-AVi3LWJvnegPxSA37yZVii" type="h2">
            11.14 Satsa på BRT-bussar
          </head>
          <p xml:id="i-Ck3pRQasJk8ztV8TrE86P7">
            BRT, Bus Rapid Transit, är ett annat intressant sätt att bedriva
            kollektivtrafik som skulle kunna översättas med att köra buss
            i spårsystem. Det är ett bussystem som ges tydliga företräden
            i trafiken eller till och med egna vägbanor. Stationerna är upphöjda
            som vid spårvagnssystem och påminner om dem som finns för spårtrafik.
            Kvalitén på de långa bussarna är högre än på vanliga busslinjer,
            vilket gör att de påminner om tåg. Däremot är systemet mycket
            billigare att anlägga än spårtrafik, vilket gör att man kan få
            ut mycket mer linjekapacitet per satsad krona eller med andra
            ord: fler människor kan förflyttas på samma tid men till en lägre
            kostnad. Vi vill att BRT prövas i Sverige. Det skulle även vara
            möjligt att anlägga ett BRT-system längs en sträcka där man senare
            vill ha spår men i dagsläget inte anser att det finns tillräckliga
            medel.
          </p>
          <p xml:id="i-L77FUCTaJB46XgcxL19nU5">
            Vi vill att Trafikverket får i uppdrag att genomföra två lämpliga
            försök med BRT i Sverige. Detta bör riksdagen som sin mening ge
            regeringen till känna.
          </p>
          <head xml:id="i-LLs3RdaW1bQbtZAgk9icEi" type="h2">
            11.15 Bygg ny lokal spårtrafik och bidra till lokala spårfordon
          </head>
          <p xml:id="i-Av2A1sh6vTQGAY7JMom4Mo">
            Staten bör ta ett aktivt ansvar för uppbyggande av lokal spårväg.
            Det bör ske i de tre huvudstadsområdena och i städer som har 50
            000 invånare eller fler, t.ex. Umeå, Sundsvall, Gävle, Uppsala,
            Västerås, Örebro, Eskilstuna, Stockholm, Norrköping, Linköping,
            Jönköping, Växjö, Malmö, Lund, Helsingborg, Göteborg och Borås.
            Vi har tidigare i vårt svar på regeringens Nationell plan (20102021)
            avsatt 6 miljarder kronor till lokala spårvägar över perioden.
            Vänsterpartiet utgår från att regeringens infrastrukturproposition
            som inom kort kommer för perioden 20142025 avsätter medel för
            lokala spårvägar.
          </p>
          <p xml:id="i-GanS7CaNPJAfVeLTeXNbuB">
            Vänsterpartiet har även avsatt statligt stöd på 4,8 miljarder
            till 50 procent i bidrag till nya lokala spårfordon i Nationell
            plan (20102021). Vi förväntar oss att regeringen i kommande infrastrukturproposition
            återkommer med stöd för detta ändamål.
          </p>
          <head xml:id="i-H1L2pP7pWeehpTmp9UmXPc" type="h2">
            11.16 Låt intäkter från trängselskatt gå till kollektivtrafik
          </head>
          <p xml:id="i-FR9tafa3Jg8EUCipdvqrvq">
            Den intensiva privatbilismen i våra större städer är ett betydligt
            större hot mot miljön än biltrafik på landsbygden. Större städers
            miljöpåverkan från transporter kan t.ex. åtgärdas med hjälp av
            trängselavgifter och stora satsningar på en förbättrad kollektivtrafik.
          </p>
          <p xml:id="i-B5EZLaxB8pmnFPaP4b9byy">
            Vänsterpartiet välkomnar införande av trängselskatt i Göteborg
            2013 och ser behov av ytterligare åtgärder för att stärka trängselskatter
            som styrmedel i Stockholm. Enligt beräkningar från KTH (Kungliga
            Tekniska högskolan) skulle trafiken på Essingeleden minska med
            1015 procent om en avgift på 20 kronor togs ut under rusningstid.
            Det skulle snabbt kunna genomföras och skapa förutsättningar för
            nödvändiga inkomster för att bygga ut kollektivtrafiken. Av samma
            skäl ser vi behov av att höja den befintliga trängselskatten i
            Stockholm.
          </p>
          <p xml:id="i-SPD9BZBWo6wkT3JMYyziSb">
            En kommun kan idag inte själv bestämma att införa trängselskatt.
            Kommuner bör själva få avgöra om de vill införa trängselskatt
            samt hur intäkterna ska användas. Detta bör riksdagen som sin
            mening ge regeringen till känna.
          </p>
          <p xml:id="i-CYcs2A3SiG8SpzUthuAw7j">
            Det var för oss en självklarhet att trängselavgifter skulle återinföras
            i Stockholm efter försöksverksamheten och resultatet av den lokala
            folkomröstningen. Den borgerliga regeringen bytte glädjande nog
            också åsikt i frågan om trängselskatt, men har tyvärr valt inriktningen
            att intäkterna från trängselavgiften ensidigt ska användas till
            att finansiera framförallt motorvägsbygget Förbifart Stockholm
            istället för att förbättra kollektivresandet i Stockholmsregionen.
            På valsedeln framgick med tydlighet att intäkterna skulle användas
            till både vägar och kollektivtrafik. Regeringens hållning är därför
            ett dubbelt svek: dels mot valresultatet, dels mot trafikmiljön
            i Stockholm.
          </p>
          <p xml:id="i-MTJPNRZ21vAa7PggTD1XS4">
            Intäkter från trängselavgiften i Stockholm ska, i enlighet med
            folkomröstningsresultatet, i första hand användas till att förbättra
            och bygga ut kollektivtrafiken. Detta bör riksdagen som sin mening
            ge regeringen till känna.
          </p>
          <head xml:id="i-SN39KU1m8NTwKL7WwnR7Sq" type="h1">
            12 Hållbar finansiering av järnväg
          </head>
          <head xml:id="i-VBC55c51tAffFaxEGsbt8Y" type="h2">
            12.1 Inför en investeringsbudget
          </head>
          <p xml:id="i-LnWzjPEMKABtEEHzbjAX4c">
            Budgetlagen föreskriver att investeringar i infrastruktur, fastigheter
            m.m. i normalfallet ska finansieras via anslag i statsbudgeten.
            Detta innebär att investeringarna bokförs som kostnader i statsbudgeten
            i takt med att utgifterna uppstår. Konsekvensen av detta förfaringssätt
            är att kostnaderna för investeringar i infrastruktur direktavskrivs.
            Vi menar att detta är ett märkligt förfaringssätt. En investering
            i infrastruktur är något som konsumeras över en lång tidsperiod.
            Därför är det en rimligare ordning att kostnaden fördelas över
            dess livslängd.
          </p>
          <p xml:id="i-NVSAqGUqxddB4xPWZYnUVz">
            Sättet som staten redovisar infrastrukturinvesteringar blir särskilt
            problematiskt i kombination med systemet med utgiftstak. Kombinationen
            av snålt tilltagna utgiftstak och infrastrukturinvesteringar som
            direktavskrivs innebär att investeringar får konkurrera om utrymmet
            under utgiftstaken med löpande utgifter som sjukpenning, barnbidrag
            m.m. Detta riskerar att leda till att viktiga samhällsinvesteringar
            inte kommer till stånd eller skjuts på framtiden.
          </p>
          <p xml:id="i-6VP6PbvDUbuvPqvE2icWw7">
            Vänsterpartiet anser att staten, i likhet med vad som är fallet
            i kommuner och företag, bör införa en investeringsbudget där man
            bokför kostnaderna för investeringarna genom avskrivningar. Förslaget
            innebär att staten kan fördela investeringskostnaderna över hela
            investeringens livslängd. Syftet med förändringen är att öka de
            statliga investeringarna för att kunna möta de stora utmaningar
            vi ser framför oss. Detta gäller inte minst frågan om att ställa
            om samhället i en för klimatet hållbar riktning. Frågan om att
            ändra redovisningsprinciperna för vissa av statsbudgetens utgifter
            och ändamål är komplicerad och måste naturligtvis föregås av en
            grundlig parlamentarisk utredning. Men det är rimligt att låta
            undersöka hur staten kan införa ett avskrivningsreglemente av
            samma slag som finns i kommuner och landsting. För att statsfinanserna
            ska vara stabila över tid och hållas under god kontroll föreslår
            vi också ett tak för investeringsbudgeten, att den enbart ska
            omfatta fysiska investeringar och att de offentliga finanserna
            ska vara i balans över en konjunkturcykel. Budgetlagen bör ändras
            så att lånefinansiering kan utgöra huvudprincip. Detta bör riksdagen
            som sin mening ge regeringen till känna.
          </p>
          <head xml:id="i-DGpXkLHnaLiVAF37cAQXFu" type="h2">
            12.2 Medfinansiering
          </head>
          <p xml:id="i-JYti5DaKaPerwVVUXdR3FW">
            Regeringen har ökat graden av medfinansiering när det gäller
            investeringar i nya järnvägar. Det betyder att kommuner och landsting
            är med och betalar för nationella angelägenheter. Vi avvisar detta
            finansieringssätt av nationellt viktig infrastruktur. Regeringen
            bör inom ramen för infrastrukturplaneringen inte använda medfinansiering
            som metod vid investeringar av nationella intressen för att överföra
            kostnader på kommuner och regioner. Detta bör riksdagen som sin
            mening ge regeringen till känna.
          </p>
          <head xml:id="i-2AG3TPcXLBBG8HvWsGgvd9" type="h2">
            12.3 Banavgifter
          </head>
          <p xml:id="i-JXYwXDcrft7ZM5Dxvm3s6T">
            Regeringen har tydligt deklarerat och beslutat att banavgifterna
            ska höjas för att finansiera en ökad ram för drift och underhåll.
            Vi anser att regeringens förslag är mycket märkligt. Redan idag
            är avgifterna byggda på marginalkostnadsprincipen, vilket inte
            är neutralt i förhållande till andra trafikslag. Att i det läget
            ytterligare belasta järnvägstrafiken med ökade kostnader är helt
            fel. Så länge flygtrafik och vägtrafik inte betalar för sina fullständiga
            samhällsekonomiska kostnader är det inte rimligt att järnvägstrafiken
            ska få ökade kostnader, vilket i längden leder till dyrare resor
            för resenärer och ökade transportkostnader för godstrafiken. Vänsterpartiet
            kompenserar därför för planerade höjningar av banavgiften under
            perioden 20132015 genom anslag i Utgiftsområdesmotion 2012/13:T479.
          </p>
          <p xml:id="i-CtdMcWHpRDRCcBXZVRzCph">
            Regeringen bör införa ett moratorium för höjning av banavgiften.
            Detta bör riksdagen som sin mening ge regeringen till känna.
          </p>
        </div>
        <div xml:id="i-QHdLhZxQ8nh1XJtrrvXVW3" type="signatureBlock">
          <list xml:id="i-91ct1sykA7af1yJtQqbjs8">
            <item xml:id="i-KZtYGQ7iWizrnboaUTL7xb" who="i-PPZKpwNr5kqkWArvESGC5X" type="signature">
              Jonas Sjöstedt (V)
            </item>
            <item xml:id="i-ShDLof1hdPLjhLEsiUjuBQ" who="i-M5o8cYSRJsbmZdvevomfQX" type="signature">
              Ulla Andersson (V)
            </item>
            <item xml:id="i-PBKiCnXLNWqKDk3sSQiDDL" who="i-HNw1w34Sd2tGfFnWtdrzZb" type="signature">
              Jens Holm (V)
            </item>
            <item xml:id="i-H1mA7jxiqQNSpmWCxNHExp" who="i-K3yJ7rruozYUK99nj91ffc" type="signature">
              Hans Linde (V)
            </item>
            <item xml:id="i-TAKTiG5JUWCuFiJ7fpkKD7" who="i-du5LHNwBWrCH1am94GCk1" type="signature">
              Eva Olofsson (V)
            </item>
            <item xml:id="i-ThJaiwjg5ZaUFsPSzEYGW6" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
            <item xml:id="i-BD5Z9XA4VpebFdQZqtjGxR" who="i-5CH7vHLGXLfDB5Tn7xx95V" type="signature">
              Siv Holma (V)
            </item>
          </list>
        </div>
      </div>
    </body>
  </text>
</TEI>
