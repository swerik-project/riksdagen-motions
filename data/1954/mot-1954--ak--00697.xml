<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1954--ak--00697">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__ak__697/mot_1954__ak__697-001.pdf"/>
      <fw xml:id="i-A3SxdqJqX9Ht94cUCLJuSg">
        Motioner i Andra kammaren, nr 697. 11
      </fw>
      <div xml:id="i-BCUGLxjRccHPPGDq6jYJ8u" type="motHeader">
        <div xml:id="i-UsohUNEBBUYkefoisFBet4" type="motTitle"/>
        <div xml:id="i-B66AQJ7bXAyGqjZ4dHNBoJ" type="motSubmissionInfo"/>
      </div>
      <div xml:id="i-TUqvfJMhKKdScBQNg1Vhb5" type="motBody">
        <div xml:id="i-Su4ayeG81X8EA4Xz75rhGx">
          <p xml:id="i-X2QEX5CNieBQW18ae1a8ZP">
            Nr 697.
          </p>
          <p xml:id="i-Ug94cunmzYs2LT6Ma2mHuc" type="titleString">
            Av herr Ohlin m. fl., i anledning av Kungl. Maj:ts proposition,
            nr 180, angående åtgärder i prisreglerande syfte på jordbrukets
            om- råde m.m.
          </p>
          <p xml:id="i-8Tukd5GhUQxdJma5oWoEuj">
            Den svenska oljeväxtodlingen har under krigsåren ävensom åren
            närmast därefter fått en betydande omfattning. Denna odling är
            icke endast av be- tydelse för landet såsom en viktig beredskap
            för att säkerställa matfetts- behovet vid en eventuell avspärrning
            från de utländska marknaderna utan har också visat sig allmänt
            lämplig för jordbruket i de fall odlingen icke överdrivits. även
            i ekonomiskt hänseende har den varit fördelaktig, i det export
            av uppkommande överskott genomsnittligt kunnat ske till relativt
            tillfredsställande priser eller i varje fall till priser, som
            mindre än för flera andra produkters vidkommande understigit den
            svenska marknadens priser. De för 1954 års skörd fastställda odlarpriserna
            synes medföra möjlighet till export utan förlust vid nuvarande
            världsmarknadspriser. Om icke oljeväxtodlingen funnits, hade man
            måst räkna med betydligt större odling av foderväxter, vilket
            skulle resulterat i bl. a. en ökad mjölk- produktion. Detta skulle
            i sin tur ha medfört en ökning av exportöverskottet på smör. Statens
            jordbruksnämnd behandlar i sin skrivelse av den 27 mars 1953 frågan
            om omfattningen av den svenska oljeväxtodlingen samt den statliga
            garantien för denna odling samt anför följande (återgivet i Kungl.
            Maj:ts proposition nr 224/1953, s. 53—54):
          </p>
          <p xml:id="i-MLEz1By6HET6HKpCEGy77z">
            Frågan om omfattningen av den svenska oljeväxtodlingen, sedd
            på längre sikt, har vid vårens jordbruksförhandlingar upptagits
            till särskild diskus- sion. Sedan priserna på vegetabiliska oljor
            starkt fallit på världsmarknaden, är det uppenbarligen icke befogat
            att bibehålla samma stora inhemska odling som under senare år.
            Så länge differensen mellan produktionskost- naden för svensk
            olja och importkostnaden för utländsk icke är större än skillnaden
            mellan motsvarande kostnader för andra jordbruksprodukter, kan
            man å andra sidan väl försvara en betydligt större odling än den,
            som förutsattes i 1947 års riksdagsbeslut. Oljeväxterna intager
            nu en stark ställ- ning inom den svenska växtodlingen, och det
            finns knappast anledning att ur beredskaps- eller andra synpunkter
            behandla den annorlunda än exem- pelvis brödsädsodlingen. Prissättningen
            bör därför ske under hänsynsta- gande till ungefär samma faktorer,
            som gäller i fråga om brödsäd, nämligen relationen till andra
            grödor, beredskapsintresset, lagerhållningen, världs- marknadspriserna,
            de inhemska produktionskostnaderna osv. Flera av dessa faktorer
            kan ändras från det ena året till det andra. Bedömningen bör helst
            ske i samband med prissättningen på andra grödor.
          </p>
          <pb facs="riksdagen-motions-pdf/data/1954/mot_1954__ak__697/mot_1954__ak__697-002.pdf"/>
          <fw xml:id="i-CvH3CuZzDpQtXjZR6SjfM2">
            12 Motioner i Andra kammaren, nr 697.
          </fw>
          <p xml:id="i-E91mryZLP3bCZhceaWqznX">
            Den statliga garantien, som hittills omfattat praktiskt taget
            all oljeväxt- odling inom landet, synes för framtiden böra begränsas
            till en odling, mot- svarande vad som kan finna användning inom
            landet. Försök har visat, att man kan tillverka användbart margarin
            enbart av rapsolja. Kvaliteten blir emellertid något annorlunda
            än om utländska fetter, framför allt kokosolja, inblandas. En
            maximigräns för odlingen, motsvarande den totala inhemska förbrukningen
            av margarinoljor, får därför anses ligga för högt. Odlingen har
            tidigare ett par år varit uppe i denna storleksordning, men då
            avsattes betydande kvantiteter oljeväxtprodukter på utlandsmarknaden
            med vinst. En annan gräns för odlingen, som kan synas naturlig,
            ligger vid vad som motsvarar den mängd inhemsk olja (flytande
            och härdad), som under nuvarande tekniska förutsättningar lämpligen
            kan inblandas i margarin utan att dettas kvalitet märkbart förändras.
            Man kommer då till inemot 90 procent av konsumtionen. Om härtill
            lägges behovet av olja för vissa andra ändamål än margarinframställning
            erhålles en kvantitet, motsva- rande drygt 90 000 hektar skördad
            areal. En så stor odling kan vid normal- skörd väntas ge inemot
            135 000 ton frö med 18 procent vattenhalt eller i nedtorkad vara
            cirka 120 000 ton. Till jämförelse kan nämnas, att kalkyl- sakkunniga
            uppskattat 1953 års odling av matnyttiga oljeväxter till 100 000
            hektar skördad areal, därav 75 000 hektar höstraps. Enligt statistiska
            cen- tralbyråns arealinventering utgör den hösten 1952 besådda
            arealen 84 000 hektar, vilken med tanke på utvintring bör reduceras
            med 10 procent. Att inblanda så mycket som 50 procent inhemsk
            olja i margarinet skulle emellertid vara dålig ekonomi. Rapsoljan
            såsom margarinråvara har sitt största värde som flytande olja.
            Vid nuvarande regleringssystem användes normalt högst 25 procent
            flytande olja. Huruvida denna andel kommer att förbli oförändrad
            efter övergång till det nya regleringssystemet på fettvaru- området,
            som är avsett att genomföras vid budgetårsskiftet, är icke möjligt
            att förutsäga. Det torde vara ekonomiskt fördelaktigt att i varje
            fall byta ut större delen av återstående 25 procent mot den på
            världsmarknaden billi- gare valoljan. I vissa lägen kan det vara
            lämpligt att driva utbytet längre (kurs. här). Av nyssnämnda årskvantitet,
            inemot 135 000 ton frö med 18 procent vattenhalt, skulle med utgångspunkt
            härifrån mellan 35 000 och 45 000 ton komma att exporteras i form
            av frö eller olja.
          </p>
          <p xml:id="i-HgkcgCVZKAoCU7ZdxxMSyb">
            Enligt nämnda proposition förklarar nämnden härefter,
          </p>
          <p xml:id="i-JGmP1RcoAAqmcfgCXBorgU">
            att den är ense med odlarnas representanter om att prisgarantien
            för oljeväxter bör inriktas på en skörd av ungefärligen nyssnämnda
            storlek, dvs. cirka 135 000 ton vid nuvarande margarinförbrukning.
            Denna begräns- ning av statens åtagande gentemot odlarna bör dock
            icke hindra en odling av större omfattning än vad den statliga
            prisgarantien omfattar. För den överskjutande delen bör emellertid
            i princip odlarna själva bära ansvaret. Någon kvotering av odlingen
            synes sålunda enligt nämndens mening icke böra tillgripas.
          </p>
          <p xml:id="i-9kdp63tSdTN5yKeZsLwWHf">
            Vad sålunda anförts föranledde icke någon erinran från departements-
            chefen och godkändes av riksdagen. I Kungl. Maj:ts proposition
            nr 180/1954 föreslås icke någon ändring i dessa principer, De
            synes innebära, att eko- nomiska hänsyn — inklusive kvalitetshänsyn
            — bör vara avgörande för i vilken omfattning inhemsk och importerad
            olja kommer till användning
          </p>
          <pb facs="riksdagen-motions-pdf/data/1954/mot_1954__ak__697/mot_1954__ak__697-003.pdf"/>
          <fw xml:id="i-mQQYrRmdMASWs3PNijJAF">
            Motioner i Andra kammaren, nr 697. 13
          </fw>
          <p xml:id="i-Nc42dDznoPNAFx3XZHF1K2">
            vid margarinframställningen. I vissa lägen kan det vara ekonomiskt
            fördel- aktigt med en betydande export av svensk olja eller oljefrö
            och samtidigt en import av betydande kvantiteter av utländsk olja,
            t. ex. valolja, till lägre priser. Odlarna av oljeväxter har intet
            intresse av att en sådan samhällsekono- miskt fördelaktig handel
            förhindras genom tvångsbestämmelser om viss minimiinblandning
            av svensk olja. Någon svårighet att avsätta olja av svenskt ursprung
            på världsmarknaden har nämligen inte visat sig. Flera europeiska
            länder använder denna vara för den alltmer stigande margarin-
            produktionen. Det förhållandevis gynnsamma pris, som uppnåtts
            vid export- försäljning av svenskt rapsfrö eller rapsolja, beror
            inte främst på att raps- olja i begränsad omfattning kommer till
            användning för vissa specialända- mål utan framför allt på möjligheten
            av snabb leverans till utländsk marga- rinindustri från ett närliggande
            produktionsland. Med beaktande av ovannämnda exportmöjligheter
            synes det inte vara tillräckligt motiverat att nu, som i Kungl.
            Maj:ts proposition nr 180 före- slås, införa ett stadgande om
            skyldighet att använda viss mängd vegetabi- lisk olja av inhemskt
            ursprung. I proposition 180/1954 anföres å s. 119 följande: Nämnden
            tar i sin skrivelse även upp frågan om föreskrifter om minimi-
            användning av inhemsk olja i margarin m.m. och framhåller, att
            det är nödvändigt för att det nya prisgarantisystemet för inhemskt
            oljeväxtfrö skall kunna upprätthållas — att vissa kvantiteter
            dylikt frö vinner avsätt- ning inom landet. Detta måste uppenbarligen
            ske i den formen, att olja ur inhemskt frö i erforderlig omfattning
            kommer till användning vid tillverk- ningen av margarin och, om
            så påkallas, även av andra födoämnen med mera väsentlig tillsats
            av fett. Det har synts jordbruksnämnden lämpligt, att den förutsättning,
            på vilken oljeväxtgarantien sålunda är uppbyggd, även tar sig
            uttryck i en fullmakt för Kungl. Maj:t eller nämnden att, om så
            erford- ras, meddela föreskrifter om minimianvändning av olja,
            som här avses. I avsnittet om författningsfrågor har nämnden lämnat
            förslag till härav be- tingad komplettering av 1953 års fettregleringsförordning.
          </p>
          <p xml:id="i-ViH1qV3C5xEXKUaemEzXDb">
            Departementschefen har biträtt detta förslag (s. 168).
          </p>
          <p xml:id="i-VDWHTTPZrDBcm1nMx8ecaZ">
            Erfarenheter av en dylik ordning — ehuru grundad på överenskommelse
            — har vunnits under innevarande produktionsår. På begäran av jordbruks-
            nämnden har nämligen margarinfabrikerna lämnat vissa åtaganden
            att under innevarande regleringsår vid tillverkning av hushållsmargarin
            an- vända inhemsk vegetabilisk olja i en omfattning motsvarande
            35 procent av de använda råvarorna. För att bedöma verkan av denna
            bestämmelse bör man beakta att ett förstklassigt hushållsmargarin,
            där hänsyn tages till näringsfysiologiska och kvalitativa krav,
            enligt expertuttalanden bör ha ett fettvaruinnehåll av omkring
            20 å 25 procent flytande vegetabilisk olja, ca 35 procent härdat
            fett samt i övrigt övervägande halvfasta vegetabiliska
          </p>
          <pb facs="riksdagen-motions-pdf/data/1954/mot_1954__ak__697/mot_1954__ak__697-004.pdf"/>
          <fw xml:id="i-Q2SoxL7UCSqZJqV3Q83SfY">
            14 Motioner i Andra kammaren, nr 697.
          </fw>
          <p xml:id="i-WLDXuN8FpVZiSf9np6jZvy">
            fetter. Genom överenskommelsen har nu en ökad användning av vege-
            tabilisk olja åstadkommits och användningen av importerad valolja
            i samma mån sjunkit, trots att vegetabilisk olja skulle kunnat
            exporteras till ett ca 60 öre per kg högre pris än det som behövt
            betalas för den senare. Detta har medfört en samhällsekonomisk
            förlust på flera miljoner kronor utan någon nytta för oljeväxtodlarna.
            Man frågar sig då varför en sådan ordning skulle göras varaktig.
            Någon anledning antaga att svensk olja skulle bli av så dålig
            kvalitet, att den inte skulle kunna vinna avsättning på världsmark-
            naden, finns inte. Jordbruksnämndens uttalande, att det nya prisgarantisystemet
            för in- hemskt oljeväxtfrö förutsätter ett inblandningstvång,
            kan inte vara riktigt. Tvärtom medför export av svensk olja och
            import av utländsk olja — i den utsträckning detta är ekonomiskt
            rationellt — en samhällsekonomisk vinst, som kan inflyta antingen
            i statskassan eller i clearingkassan. Intet hinder möter sålunda
            för att för regleringsåret 1954/55 bibehålla ett prisgarantisystem
            utan inblandningstvång. Jordbruksnämnden uttalar i ovan berörda
            proposition, att statens direkta befattning med avsättningen av
            jordbruksprodukter bör begränsas så myc- ket som möjligt. En övergång
            från kvantitativa regleringar till import- avgiftssystem är enligt
            nämnden i och för sig önskvärd. Departements- chefen ansluter
            sig härtill. Redan i 1947 års riksdagsbeslut utgick man från att
            prisstödet främst skulle lämnas genom en avgiftsbeläggning av
            importen och att kvantitativa regleringar inte borde tillgripas
            i de fall, där sådan avgiftsbeläggning vore tillräcklig. Bestämmelser
            om ett inblandningstvång synes oss inte stå i god överensstämmelse
            med dessa principer. Med stöd av vad vi i denna motion anfört
            hemställer vi,
          </p>
          <p xml:id="i-LGC7tuUwR5eeBiYxNwBhbf">
            att riksdagen ville avslå Kungl. Maj:ts förslag att i förord-
            ningen den 5 juni 1953 (nr 395) införa en paragraf angående skyldighet
            att använda fettämne ur svenskt oljeväxtfrö (9 a $), samt att
            riksdagen vid behandling av förutnämnda proposition ville taga
            hänsyn till övriga av oss framförda synpunkter.
          </p>
          <p xml:id="i-CRCu8BbjfqJHvxTgBmGhDc" type="date">
            Stockholm den 27 april 1954.
          </p>
          <div xml:id="i-CX2H6e3SDCGVZTQkrT6rB8" type="signatureBlock">
            <list xml:id="i-NLpqZE2EoRrHAcAxgPh5mg">
              <item xml:id="i-M9JuNKXLxJYqCAfeh9uQPa" who="i-BqDGKscaLhUZHhaFFmx5pf" type="signature">
                Bertil Ohlin
              </item>
            </list>
          </div>
          <p xml:id="i-KNeP3dJdLqE8cwhgN1MFJ5">
            Gustaf Kollberg. Wald. Svensson. Sven Wedén.
          </p>
        </div>
      </div>
    </body>
  </text>
</TEI>
