<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-TU-00586">
  <teiHeader>
    <fileDesc>
      <titleStmt>
        <title>Statlig finansiering av tunnelbaneutbyggnad</title>
        <author corresp="i-8uZQYUDvSkrZ9C65jGh6Ce">av Stefan Svanström (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Statlig finansiering av tunnelbaneutbyggnad</title>
          <idno type="rdwebb">H102XKD586</idno>
          <rs type="number">KD586</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H102XKD586/text</ref>
          <ref type="dokument_url_html">http://data.riksdagen.se/dokument/H102XKD586</ref>
          <ref type="dokumentstatus_url_xml">http://data.riksdagen.se/dokumentstatus/H102XKD586</ref>
          <ref type="doc">http://data.riksdagen.se/fil/00A3FD7A-A324-4702-8260-0CEE8DE086BD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8uZQYUDvSkrZ9C65jGh6Ce</idno>
            <name>Stefan Svanström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FBdPXT17Rwqyv3c8pUbha7" type="signed"/>
        <correspContext corresp="i-FBdPXT17Rwqyv3c8pUbha7">
          <note type="signatory" corresp="i-8uZQYUDvSkrZ9C65jGh6Ce"/>
        </correspContext>
        <correspAction xml:id="i-6sDWK2mmxj6yJR3VDTqcro" type="numbering">
          <date when="2013-10-02"/>
        </correspAction>
        <correspAction xml:id="i-3JN9QwXiqYxybhRwfWzDdU" type="submission">
          <date when="2013-10-01"/>
        </correspAction>
        <correspAction xml:id="i-C5DeqjWdDFDonHc5y5BJXn" type="transfer">
          <date when="2013-10-01"/>
        </correspAction>
        <correspAction xml:id="i-C8YRVJj9iVzXq1WUQ141pf" type="assigned"/>
        <correspContext corresp="i-C8YRVJj9iVzXq1WUQ141pf">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2BoYRZhWKMmXZVsu4DqjKr" type="motHeader"/>
      <div xml:id="i-84w9F8C4TeXJUCnWaC9Kfu" type="motBody">
        <div xml:id="i-BJs7XK7dujg4PhbPqJavod" type="motProposal" subtype="förslag">
          <head xml:id="i-8USLMB3LLG5PxJmdZSzmf4">
            Förslag till riksdagsbeslut
          </head>
          <p xml:id="i-DxckQsxp4vyzPGTD9aK5HQ">
            Riksdagen tillkännager för regeringen som sin mening vad som
            anförs i motionen om att utreda hur staten kan inrätta en modell
            för finansiering av tunnelbaneutbyggnaden i Stockholm där kostnaderna
            delas mellan staten och regionala aktörer.
          </p>
        </div>
        <div xml:id="i-W3ayvW6UhiH5CV1DTRgrNa" type="motContent">
          <head xml:id="i-RLCUT8bDXYaoPm8dzBBwyK" type="h1">
            Motivering
          </head>
          <p xml:id="i-Ena8hLn5xqn6FSgUdscxqV">
            Stockholmsregionen växer i en takt som överträffar såväl tidigare
            befolkningsprognoser som föreliggande planerade utbyggnader av
            såväl infrastruktur som bostadsbestånd. Den senaste statistiken
            indikerar en tillväxttakt på 38 000 nya invånare per år, vilket
            är omkring det dubbla mot vad som antogs i landstingets regionplan
            från 2010.
          </p>
          <p xml:id="i-LusvBGTEhnVtPeiYE218Qj">
            Stockholmsområdets tillväxt är i grunden högst välkommen och
            drivs av en global trend där städer får ökad betydelse för länders
            förmåga att generera långsiktig tillväxt. Genom de klusterbildningar
            av företag som uppstår i växande städer kan verksamheter bli mer
            effektiva, med högre produktivitet, ökad sysselsättning och snabbare
            tillväxt som följd. Med högre produktivitet ökar möjligheten att
            betala högre löner, vilket ger ökade skatteinkomster såväl lokalt
            som för den svenska staten. Enligt SCB:s statistik kommer sedan
            år 2010 drygt hälften av de direkta skatteintäkterna från Stockholmsregionen,
            en ökning från 37,8 % år 2000. Hela Sverige tjänar därför på att
            Stockholm växer.
          </p>
          <p xml:id="i-4foQzVA1vq9hUj6t23Jbd8">
            Ett växande Stockholm ställer samtidigt krav på en förutseende
            och framåtsyftande politik, med strategiska investeringar i den
            infrastruktur och andra samhällsnyttigheter som en växande befolkning
            kräver. Dessvärre finns en latent underinvestering i infrastrukturen
            runt Stockholm, sett till de behov som redan tidigare identifierats.
            Exempelvis fanns en bred samsyn i samband med Dennisöverenskommelsen
            år 1992 om behovet av att investera sammanlagt 40 miljarder kronor
            i att bygga motorvägar runt Stockholm för att avlasta stadskärnan
            från genomfartstrafik. Uppgörelsen byggde på att staten tillförde
            lånegarantier och investeringar i kollektivtrafik, men finansieringen
            drogs tillbaka när Socialdemokraterna 1997 lämnade uppgörelsen.
          </p>
          <p xml:id="i-Syj8iyMmhcdGGDdP2dugBY">
            Nu råder återigen stor samsyn i Stockholmspolitiken på bägge
            sidor blockgränsen om behovet av att investera långsiktigt i kollektivtrafik
            för att möjliggöra en fortsatt befolkningsexpansion i regionen.
            Denna gång är fokus nästan uteslutande på att bygga ut tunnelbanesystemet
            för att möjliggöra nya bostäder i områden som geografiskt är nära
            stadskärnan, men som exempelvis på grund av brister i befintliga
            kommunikationer inte exploaterats. Det handlar exempelvis om områden
            kring Nacka centrum och näraliggande områden, liksom områden i
            norr kring Barkarby och Järvafälten samt i stråket ut mot Täby
            Centrum och Arninge. Planer finns också på att bebygga t ex Årstafältet
            och Slakthusområdet omedelbart söder om innerstaden.
          </p>
          <p xml:id="i-3bkXUCCXX3Uv7WU3kMKQmL">
            Enligt en nyligen publicerad rapport (2013:4) från Stockholms
            Handelskammare kan en mer omfattande strategisk investering i
            utbyggd tunnelbana generera möjligheter till minst 350 000 nya
            bostäder. För att detta ska bli möjligt måste såväl befintliga
            linjer förlängas och nya linjer anläggas. Det handlar bland annat
            om att förlänga den befintliga blå linjen i både nordvästlig och
            sydöstlig riktning, samt att anlägga en ny central linje från
            Hagsätra/Älvsjö via Liljeholmen, Fridhemsplan och Nya Karolinska
            med slutdestination i Arenastaden i Solna. Därigenom skapas fler
            nord-sydliga passager förbi centrala Stockholm, vilket avlastar
            den s.k. getingmidjan (stråket T-centralen - Gamla Stan - Slussen)
            som redan idag befinner sig nära maxkapaciteten.
          </p>
          <p xml:id="i-S2sD2E2afQBe7FTWbL1sTp">
            Regeringen har i samband med budgetproposition för 2013 ställt
            sig bakom planerna på att förlänga blå linjen från Kungsträdgården
            till Nacka Centrum. Två förhandlingspersoner har utsetts med uppdrag
            att samla intressenter och ta fram ett förslag på såväl den exakta
            sträckningen som hur utbyggnaden ska finansieras. Under året har
            flera förhandlingar med berörda aktörer inom regionen förts, men
            än så länge finns inte ett samlat förslag på den exakta utbyggnaden,
            kostnaden och finansieringen.
          </p>
          <p xml:id="i-QpAXUcpfpZqAejiU4xYHfc">
            Förhandlingsordningen är en viktig del av att förankra tunnelbaneutbyggnaden
            och vinna största möjliga stöd för den valda lösningen – såväl
            ekonomiskt som intressentmässigt. Samtidigt finns i dagsläget
            få alternativ till att kommunerna, landstinget och staten gemensamt
            delar på kostnaderna efter en fördelningsnyckel som alla kan acceptera.
            Att hitta denna lösning är tidskrävande och riskerar att leda
            till kompromisser som är suboptimala både i förhållande till möjligheterna
            att få till stånd en snabb byggprocess och den lösning som ger
            den största samhällsnyttan.
          </p>
          <p xml:id="i-9zWMFFFKSBr3k9rPYGgUor">
            Det behövs en modell för hur den statliga finansieringen av tunnelbaneutbyggnad
            ska se ut som ger planeringsförutsättningar att välja de samhällsekonomiskt
            bästa lösningarna. Enligt min mening är det bästa sättet att åstadkomma
            detta om staten tar ett helhetsansvar för finansieringen och sedan
            fördelar kostnaden på regionala aktörer efter en fastslagen nyckel.
            Det gör det möjligt att dra nytta av statens låga finansieringskostnader,
            samtidigt som kostnaden sprids på de aktörer som har nytta av
            en utbyggd tunnelbana.
          </p>
          <p xml:id="i-CtgWPEzJLgURNxJS9wZMrp">
            Ett möjligt förslag vore att inrätta en fond för tunnelbaneutbyggnad
            med en omfattning som klarar såväl nu aktuella förlängningar som
            framtida behov av ny tunnelbana. Fonden bör samlas hos riksgäldskontoret
            och bygga på att staten lånar upp erforderliga belopp till lägsta
            möjliga statslånekostnad. Räntorna och amorteringen på fonden
            fördelas därefter mellan staten, landstinget och kommunerna enligt
            en förutbestämd plan, med amorteringar som sträcker sig långt
            bortom den tid då de nya tunnelbanesträckningarna tagits i drift.
          </p>
          <p xml:id="i-YMh8G3X4sKJa2cZoNZZRgg">
            I den nuvarande lågräntemiljön finns det ett ypperligt tillfälle
            att göra denna typ av investering till mycket låg finansiell kostnad.
            Från årsskiftet fram till den sista augusti 2013 låg den genomsnittliga
            statslåneräntan på 1,88 procent, vilket innebär negativ realränta
            i förhållande till riksbankens inflationsmål på 2 procent. Svenska
            staten har därtill en historiskt låg skuldsättningsgrad i utgångsläget
            – endast 36,5 procent av BNP.
          </p>
          <p xml:id="i-EvnCBqLMwSB9DU9Xw56beJ">
            För att ytterligare frigöra resurser till finansieringen kan
            delar av byggandet därtill ske genom insatser från privata intressenter,
            exempelvis genom att finansiärer får tillgång till den exploaterbara
            mark vars värde påverkas positivt av utbyggnaden i utbyte mot
            att delar av investeringen finansieras privat. Här bör såväl kommunerna
            som staten inventera vilken mark som finns tillgänglig och erbjuda
            den till den eller de aktörer som är beredda att själva investera
            i tunnelbanesträckningar i utbyte mot att få uppföra och äga centrumfastigheter
            eller bostäder i anslutning till ny tunnelbana.
          </p>
          <p xml:id="i-QRCWNo5FyK3AJ8GTMvWooP">
            Hur modellen för den statliga finansieringen bör se ut och hur
            finansieringen i övrigt kan underlättas bör utredas. Detta bör
            ges regeringen till känna.
          </p>
        </div>
        <div xml:id="i-V5pawVgsNGUsyzYwMHRAiY" type="signatureBlock">
          <list xml:id="i-4Uxhor3CTVbrz64pqx4c2A">
            <item xml:id="i-8XVxQYedi6QGVKmYbrbPww" who="i-8uZQYUDvSkrZ9C65jGh6Ce" type="signature">
              Stefan Svanström (KD)
            </item>
          </list>
        </div>
      </div>
    </body>
  </text>
</TEI>
