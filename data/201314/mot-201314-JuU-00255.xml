<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-JuU-00255">
  <teiHeader>
    <fileDesc>
      <titleStmt>
        <title>Skiljande mellan tecknade figurer och verkliga barn</title>
        <author corresp="i-Cd1KL55s1P4VpgkZMge4ns">av Maria Abrahamsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skiljande mellan tecknade figurer och verkliga barn</title>
          <idno type="rdwebb">H102Ju255</idno>
          <rs type="number">Ju255</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H102Ju255/text</ref>
          <ref type="dokument_url_html">http://data.riksdagen.se/dokument/H102Ju255</ref>
          <ref type="dokumentstatus_url_xml">http://data.riksdagen.se/dokumentstatus/H102Ju255</ref>
          <ref type="doc">http://data.riksdagen.se/fil/F30F6DC1-CFF9-430F-8630-4EB0E2E12463</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Cd1KL55s1P4VpgkZMge4ns</idno>
            <name>Maria Abrahamsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-M8y1CP3v4yLh8LNGuLqi5d" type="signed"/>
        <correspContext corresp="i-M8y1CP3v4yLh8LNGuLqi5d">
          <note type="signatory" corresp="i-Cd1KL55s1P4VpgkZMge4ns"/>
        </correspContext>
        <correspAction xml:id="i-CzUrJHoyNs9x2XT7PrXvQ2" type="numbering">
          <date when="2013-10-03"/>
        </correspAction>
        <correspAction xml:id="i-Xktuw2vFGamX4c7V1rqRXs" type="submission">
          <date when="2013-10-02"/>
        </correspAction>
        <correspAction xml:id="i-Sh7eq2rC4cjorSFBv2Ucqv" type="transfer">
          <date when="2013-10-02"/>
        </correspAction>
        <correspAction xml:id="i-T9GjtXvaKpPTYcJG6Z7sRy" type="assigned"/>
        <correspContext corresp="i-T9GjtXvaKpPTYcJG6Z7sRy">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Jyrg987GiFQvGV3it6WcXk" type="motHeader"/>
      <div xml:id="i-KfcLjrGkrDMDkQiEg2bTsT" type="motBody">
        <div xml:id="i-S8rN5DdcKXT1qTW1TNmbe4" type="motProposal" subtype="förslag">
          <head xml:id="i-6gfrbpXDzqx6rXTjsDnYxa">
            Förslag till riksdagsbeslut
          </head>
          <p xml:id="i-SqFheCYj6GsfiB4z3FqbMt">
            Riksdagen tillkännager för regeringen som sin mening vad som
            anförs i motionen om ett tydliggörande av att med barn i brottsbalkens
            mening avses verkliga barn och inte tecknade figurer.
          </p>
        </div>
        <div xml:id="i-Vt1tdc4FoLiJGDsLcUsiT" type="motContent">
          <head xml:id="i-Aq12feevRvb389nWoqiKcH" type="h1">
            Motivering
          </head>
          <p xml:id="i-VoiJRHm4dfg4ZC2GxAZgmj">
            Enligt gällande rätt omfattas teckningar med barnpornografiskt
            innehåll av brottsbalkens bestämmelse om barnpornografibrott (16
            kap. 10 §). I fjol menade riksdagen att lagstiftningen är väl
            avvägd (2012/13:JuU10 s. 15) och avslog mitt motionsyrkande (2012/13:Ju318)
            om ett tydliggörande av det aktuella lagrummet.
          </p>
          <p xml:id="i-6Jkjr8oRnLDzcWsN4fRDDg">
            På tapeten den gången var Svea hovrätts fällande dom från 2011
            mot serieforskaren Simon Lundström. Riksåklagaren uppmanade Högsta
            domstolen att pröva hur bestämmelserna om barnpornografibrott
            ska tolkas när det gäller tecknade barn.
          </p>
          <p xml:id="i-LUFqy6aBVfd8LTCQoF7q6Z">
            Högsta domstolen frikände Lundström i det så kallade Mangamålet
            men svarade inte på riksåklagarens fråga. I stället för domstolen
            ett proportionalitetsresonemang där den väger in mangatraditionen
            i Japan, bildernas konstnärliga halt med mera, för att konstatera
            att just i det här fallet ska den grundlagsgaranterade yttrandefriheten
            väga tyngre.
          </p>
          <p xml:id="i-WEKKSF2dbztwYC5yZgchzW">
            I praktiken innebär det att HD:s dom får ett svagt prejudikatvärde
            nästa gång det dyker upp tecknade bilder på barn i pornografiska
            situationer. Och det var precis vad som skedde lördagen den 23
            mars i år när Dagens Nyheter publicerade en recension av akvarallen
            The santas av Tala Madani. Målningen är en fiktion och föreställer
            delvis nakna tomtegubbar som står kring en spjälsäng och riktar
            sina könsorgan mot ett skyddslöst blöjbarn. Som DN-prenumerant
            polisanmälde jag mig själv för att få utrett om jag gjort mig
            skyldig till kriminaliserat innehav av barnpornografi genom att
            inneha bilden, behålla den i flera dagar och även sprida bilden
            till andra.
          </p>
          <p xml:id="i-W3Qrdm5hBuNup1wyQbUsrX">
            Enligt 16 kap. 10 a § första stycket 5 brottsbalken ska nämligen
            den som innehar en pornografisk bild av barn dömas för barnpornografibrott.
            Även innehav av teckningar och målningar med barnpornografiskt
            innehåll omfattas alltså av kriminaliseringen, utom när det gäller
            innehav av egenhändigt framställda teckningar eller målningar.
          </p>
          <p xml:id="i-7JH37TjDZ8vDmsjfYic9Sy">
            I princip är således allt innehav av barnpornografiska teckningar
            straffbart och faller under allmänt åtal. Enda undantaget är om
            gärningen med hänsyn till omständigheterna är försvarlig.
          </p>
          <p xml:id="i-S5nKVP49HQCevtBihN7w6K">
            Men åklagaren beslutade i mitt fall att inte inleda förundersökning
            med motiveringen att bilden kan antas ha framställts i konstnärligt
            syfte. Den motiveringen kunde möjligen ha varit relevant om det
            hade gällt att bedöma om det var försvarligt av DN att publicera
            bilden. Det eventuella konstnärliga syftet är däremot juridiskt
            sett ovidkommande för bedömningen av mitt – liksom övriga DN-prenumeranters
            – straffrättsliga ansvar för innehavet av den barnpornografiska
            bilden.
          </p>
          <p xml:id="i-4yY7FpfLfwZBbJGduQUVUq">
            Åklagarens beslut att inte inleda förundersökning är överklagat.
            Skulle beslutet ändras av Åklagarmyndigheten och förundersökning
            inledas om kriminaliserat innehav av barnpornografi, innebär det
            att åtal rimligen borde väckas inte bara mot mig utan mot DN:s
            alla prenumeranter.
          </p>
          <p xml:id="i-7zhhjFqiaHQTw7j3hmdmRB">
            Om däremot beslutet att inte inleda förundersökning ligger fast,
            kvarstår frågan om tecknade barn i pornografiska sammanhang alls
            omfattas av barnpornografilagens innehavskriminalisering, så som
            lagstiftaren ursprungligen ansåg borde vara fallet.
          </p>
          <p xml:id="i-Sao2JLhb3s65pcp2m8PMcb">
            Oavsett vilken utgången blir, illustrerar situationen hur angeläget
            det är att lagstiftaren en gång för alla gör klart att tecknade
            barn inte omfattas av barnpornografilagen. Det är särskilt angeläget
            med ett sådant klargörande beträffande teckningar som har tillkommit
            helt på fri hand utan att barn över huvud taget har använts som
            modeller.
          </p>
          <p xml:id="i-Gug6mekXphPYS8YHL6FHMG">
            Det strider mot sunda förnuftet att teckningar på fiktiva barn
            i pornografiska sammanhang innebär en kränkning av alla livs levande
            barn. Men det var faktiskt så som lagstiftaren resonerade när
            dagens lagstiftning kom till. När det nu har visat sig att Högsta
            domstolen inte har velat eller vågat underkänna detta absurda
            resonemang vilar ett tungt ansvar på dagens lagstiftare att göra
            just detta. Och det oavsett vad Åklagarmyndigheten slutligen bestämmer
            sig för i mitt fall angående innehav av en i Dagens Nyheter återgiven
            barnpornografisk bild.
          </p>
          <p xml:id="i-Y1CpFKG6W6vh8UduGLmNgw">
            I en demokrati och rättsstat måste det vara lika tillåtet att
            skildra fiktiva barn i tecknad form som det är att skildra fiktiva
            barn i skrift. Men den självklarheten gäller alltså inte i dagens
            svenska lagstiftning.
          </p>
        </div>
        <div xml:id="i-WabpFTGMRmtHdunFpRvsAY" type="signatureBlock">
          <list xml:id="i-QenD4tsrEr3v31KFzkJN1z">
            <item xml:id="i-QsjJwidg512VrzZhSkjxBF" type="signature">
              Maria Abrahamsson (M)
            </item>
          </list>
        </div>
      </div>
    </body>
  </text>
</TEI>
