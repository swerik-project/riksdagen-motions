<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969--ak--00620">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__620/mot_1969__ak__620-001.pdf"/>
      <fw xml:id="i-HA62jWNjVFdtTGLAjeGnZ5">
        Motion i Andra kammaren, nr 620 år 1969 13
      </fw>
      <div xml:id="i-273CzSWQbWEDwRohwXp56d" type="motHeader">
        <div xml:id="i-S6fbbmt9X3EEHcUsJQZRQZ" type="motTitle"/>
        <div xml:id="i-ToHhPF6WjDJg17mX7PPgWq" type="motSubmissionInfo"/>
      </div>
      <div xml:id="i-NBvvYZCYRnVtf2sB8gXG27" type="motBody">
        <div xml:id="i-qe4EkuMXPAgVZokx3ww4h">
          <p xml:id="i-QQbJJRWhWwBPbPc2sk6faA">
            Nr 620 Av herr Gustavsson i Alvesta m. fl., angående familjevården.
            (Lika lydande med motion nr 567 i Första kammaren)
          </p>
          <p xml:id="i-CaDyDrc5pQmFFZKbhVAZdp">
            Narkotika- och alkoholmissbruket i vårt land och följdverkningarna
            därav, exempelvis ökad brottslighet, har nått en sådan omfattning
            att kraf- tiga åtgärder måste vidtagas. Resurser måste skapas
            för att vi skall kunna förebygga missbruk och brottslighet samt
            återanpassa till ett normalt beteendemönster de människor, som
            redan fått allvarliga sociala defekter. Det ständigt ökande behovet
            av vård för narkomaner, unga lagöverträdare, mycket problematiska
            barn i den övre skolåldern etc. kräver en helt annan satsning
            på rehabilitering och återanpassning än den som nu görs. De ungdomar
            det här gäller är dels sådana som har behov av ny miljö och vård
            men dock inte har så allvarliga sociala defekter att de behöver
            placeras på ungdomsvårdsskola, dels ungdomar som är placerade
            eller skall placeras på sådan skola. De ungdomar som skall placeras
            i ett hem för familjevård har i regel tidigare haft en svår uppväxtmiljö
            och behöver komma till goda familjevårdhem med kvalificerade vårdare.
            För att dessa hem skall kunna fylla sin viktiga uppgift är det
            nödvändigt, att deras kontakter med barnavårdsnämnder och övriga
            berörda organ blir ännu bättre än de nu är. De skulle även ha
            stor nytta av att kunna rådfråga en psykolog, eftersom de får
            ta hand om ett mycket skiftande klientel. Samhället satsar årligen
            betydande belopp för den verksamhet som be- drivs vid ungdomsvårdsskolorna.
            Enligt uppgift i statsverkspropositionen har socialstyrelsen gjort
            en undersökning av ungdomsvårdsskoleelevernas bakgrund och uppväxtförhållanden
            före intagningen på skolan samt deras anpassning under vårdtiden
            beträffande elever som skrevs in vid skolorna under år 1964. Undersökningen
            slutfördes under hösten 1968. Någon under- sökning av den fortsatta
            anpassningen har däremot inte gjorts. Det finns således ingen
            statistik som belyser eftervårdens effektivitet eller brist på
            effektivitet, och vi vet inte hur många av ungdomsvårdsskolornas
            elever som har återgått till ett normalt samhällsliv. Denna verksamhet
            måste följas upp betydligt bättre än som nu sker. Det torde stå
            klart att om sådana dyra vårdformer som ungdomsvårds- skolor och
            anstalter skall ge avsett resultat måste det skapas fler ”mellan-
            stationer” på vägen ut till ett normalt liv för dem som varit
            intagna där. Beträffande s.k. vård utom skola finns det anledning
            att ifrågasätta om
          </p>
          <pb facs="riksdagen-motions-pdf/data/1969/mot_1969__ak__620/mot_1969__ak__620-002.pdf"/>
          <fw xml:id="i-RxmY8sDrJTfLe3koqsBdFG">
            14 Motion i Andra kammaren, nr 620 år 1969
          </fw>
          <p xml:id="i-MqhsqWCnxnNtdyHFFb4UCv">
            kontakten mellan eftervårdsassistenten och det hem där den unge
            placerats är tillfredsställande. Familjevårdhemmen har visat sig
            vara en ovärderlig tillgång i det sociala arbetet. Dessutom är
            samhällets kostnader här blygsamma både totalt sett och i förhållande
            till de insatser som görs; enligt uppgifter i statsverks- propositionen
            är kostnaden per elev och dag för vård utom skola cirka 20 kronor
            och för vård inom skola cirka 117 kronor. Det finns därför anled-
            ning att såväl i den förebyggande som i den rehabiliterande verksamheten
            göra en kraftigare satsning för att få fram fler familjevårdhem.
            I dagens läge torde det främst vara familjevårdhem för narkomaner,
            unga lagöverträdare och mycket problematiska barn i den övre skolåldern
            som behövs, och på sådana hem råder det stor brist. Enligt tillgängliga
            uppgifter vårdas 800 elever utom skola — ungefär 500 i enskilda
            hem och 300 på annat sätt. Under budgetåret 1969/70 beräknas 900
            elever komma att vårdas utom skola. Det torde inte råda någon
            tvekan om att placeringen i enskilda hem är en mycket lämplig
            form för återanpassning. Även nykterhetsvården har stort behov
            av fler familjevårdhem, eftersom en dyrbar anstaltsvård inte sällan
            misslyckas på grund av otillräcklig eftervård. Det är sannolikt
            att det finns outnyttjade resurser som borde kunna spåras upp.
            Landsbygdshemmen har under årens lopp främst kommit i fråga som
            familjevårdhem. För ett stort antal av landsbygdens kvinnor är
            bristen på sysselsättningsmöjligheter påtaglig. Samma förhållande
            torde råda för många kvinnor i städerna och kanske framför allt
            i mindre och medelstora tätorter. En del av dem skulle säkerligen
            vara intresserade av att ägna sin tid åt familjevårduppgifter,
            om verksamheten rätt organise- rades och arbetsinsatsen rätt värdesattes.
            Ersättningen skulle kunna utgå i form av årslön för arbete, bidrag
            till hyra etc. I gengäld skulle familje- vårdhemmet då stå till
            huvudmannens ständiga förfogande. Eventuellt skulle kanske ett
            speciellt bostadsstöd kunna utgå i sådana fall, då det finns intresserade
            och lämpliga fosterföräldrar men bostaden lägger hinder i vägen.
            Vidare torde en fastare organisation än den som nu finns bli erforderlig
            för familjevårdhemmen. För att familjevårdaren skall kunna fylla
            sin uppgift bör viss utbildning ges före verksamhetens början,
            varefter kompletterande kurser och utbild- ning bör följa. Andra
            viktiga faktorer i sammanhanget är, att det måste finnas möjlig-
            heter till utbildning och sysselsättning för ungdomarna på rimligt
            avstånd från familjevårdhemmet och att de eventuella kontaktsvårigheter
            som kan uppstå avhjälps genom medverkan av ungdoms- och fritidsorganisationer
            — en aktiv fritidssysselsättning utgör ett mycket viktigt moment
            i eftervård och återanpassning.
          </p>
          <pb facs="riksdagen-motions-pdf/data/1969/mot_1969__ak__620/mot_1969__ak__620-003.pdf"/>
          <fw xml:id="i-V8AiHrQ2rjMSFx2oafdCpH">
            Motion i Andra kammaren, nr 620 år 1969 15
          </fw>
          <p xml:id="i-U6uB6xkAta63kW7ghCV4XK">
            Med hänvisning till vad vi här anfört hemställer vi, att riksdagen
            i skrivelse till Kungl. Maj:t måtte an- hålla om a) skyndsam utredning
            beträffande en utbyggd familje- vård, dess ställning och organisation;
            b) förslag till regler för ersättning åt familjevårdare; samt
            c) utredning beträffande ökad utbildning för familje- vårdare.
          </p>
          <p xml:id="i-D4f3Ek1qunwE38k9B4SQzU" type="date">
            Stockholm den 28 januari 1969
          </p>
          <p xml:id="i-HKwKdunqJeNEfbqoFbSQGw">
            Rune Gustavsson (cp) i Alvesta
          </p>
          <p xml:id="i-5FndzPgtnKrHsSLAwGBzVp">
            Gunnel Jonäng (cp) Anna-Lisa Nilsson (cp) Einar Larsson (cp)
            i Borrby
          </p>
        </div>
      </div>
    </body>
  </text>
</TEI>
