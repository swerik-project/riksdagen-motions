<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-NU-00389">
  <teiHeader>
    <fileDesc>
      <titleStmt>
        <title>Utveckling av ett ångdrivsystem för bilar</title>
        <author corresp="i-RM6v9N7kihqrGSRBsWe7g3">Ivar Franzén (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utveckling av ett ångdrivsystem för bilar</title>
          <idno type="rdwebb">GA02N389</idno>
          <rs type="number">N389</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GA02N389/text</ref>
          <ref type="dokument_url_html">http://data.riksdagen.se/dokument/GA02N389</ref>
          <ref type="dokumentstatus_url_xml">http://data.riksdagen.se/dokumentstatus/GA02N389</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RM6v9N7kihqrGSRBsWe7g3</idno>
            <name>Ivar Franzén</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MtDRrcFbXi8hkMP7K2BKkh" type="signed"/>
        <correspContext corresp="i-MtDRrcFbXi8hkMP7K2BKkh">
          <note type="signatory" corresp="i-RM6v9N7kihqrGSRBsWe7g3"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_n_389/mot_198687_n_389-001.pdf"/>
      <div xml:id="i-MxTvp6wDFE5Vf7KtndxW5U" type="motHeader">
        <div xml:id="i-NSU3BRCxpobW7XW1Yt6z8S" type="motTitle"/>
        <div xml:id="i-CMTyps1XSro9kvP4X6fHb1" type="motSubmissionInfo"/>
      </div>
      <div xml:id="i-S5mxnqxKxtLxU4trCsBiRQ" type="motBody">
        <div xml:id="i-XvfxBJ72VyFy6pFgQp491F">
          <p xml:id="i-CwTuVCeVah2ASNRHroFHrB">
            Motion till riksdagen 1986/87:N389
          </p>
          <p xml:id="i-2YzXM6ke7znsSsaA9PXVfr">
            Ivar Franzén (c) Utveckling av ett ångdrivsystem för bilar
          </p>
          <p xml:id="i-6wTjYerifnzqQ9oYxZsTYf">
            Vi är alla medvetna om att dagens bilmotorer bidrar till att
            ”gasa ihjäl skogen” och förbrukar stora mängder dyra och ”ändliga”
            bränslen. Kataly- tisk avgasrening minskar tveklöst de giftiga
            utsläppen, men kan endast ses som ett steg i rätt riktning och
            inte en lösning på problemet. Det är fel princip att först producera
            en massa föroreningar och sedan tvingas lägga ner stora resurser
            på att neutralisera dessa föroreningar om det finns lösningar
            som möjliggör att vi producerar mycket mindre förore- ningar.
            RAN-ångdrivsystem kan vara en sådan möjlighet. RAN-ångdrivsystem
            är mycket avancerat, men bygger på samma princi- per som Saabs
            ångbilsprojekt under 1970-talet.
          </p>
          <p xml:id="i-7vyY39uSeTafAc6SPt1wEq">
            Kort historik
          </p>
          <p xml:id="i-49qZV7Y9BA5rL6DRYns5A4">
            Ångmotorn är äldst av värmemotorerna och brukar dateras till
            1705. Den ”moderna” ångmaskinen kom till genom James Watts insatser
            i slutet av 1700-talet. Ångmotorn var den helt dominerande under
            1800-talet och i början av 1900-talet. Ångbilar tillverkades i
            stora serier vid sekelskiftet. I reklamen för Stanley ångbilar
            framhölls att:
          </p>
          <p xml:id="i-H7Gn4QGqXH4dcc6wmcYG3g">
            Stanley-bilen har ingen koppling, ingen växellåda, inget svänghjul,
            ingen förgasare, inga tändstift, ingen fördelare, ingen startmotor
            och inte heller några av de många fantastiska och smarta komplikationer
            som uppfinnar- na har varit tvungna att hitta på för att komma
            till rätta med problem som är inbyggda i explosionsmotorn.
          </p>
          <p xml:id="i-KWoNLTo7R9vdkxC7xbh9JQ">
            Huvudorsaken till att ångbilen konkurrerades ut av bensinmotorn
            var hög bränsleförbrukning och den långa starttiden. Ångmotorns
            miljövänlighet och bränsleflexibilitet värdesattes inte. Under
            1970-talet gjordes i flera länder betydande utvecklingsinsatser
            för att förbättra ångmotorn. Fortfarande var dock inte miljövänligheten
            något avgörande säljargument. Drivmedelsförbrukningen låg fortfarande
            högt och inför de snabbt stigande oljepriserna under 1970-talet
            ansågs detta som en avgörande nackdel.
          </p>
          <p xml:id="i-CPkQxLzmE92N74XMD4gtYG">
            Dagsläget
          </p>
          <p xml:id="i-DGpxCDMvbbkVTdvYSz1ptB">
            I RAN-projektet har gjorts en rad studier och utvecklingsarbeten
            som indi- kerar väsentliga förbättringar av ångmotorn.
          </p>
          <pb facs="riksdagen-motions-pdf/data/198687/mot_198687_n_389/mot_198687_n_389-002.pdf"/>
          <p xml:id="i-Y1NxHnXKdmrNa2qnmuBDjK">
            Vid normala körförhållanden utnyttjar vi endast något tiotal
            procent av dagens bilmotorers totala kapacitet. Vid så låga effektuttag
            är ångmotorn mest konkurrenskraftig och beräkningar tyder på väsentligt
            lägre bränsle- förbrukning än för vanliga bensinmotorer. Genom
            högeffektiv isolering och ett hjälpsystem kan sannolikt ångmo-
            torn vara klar för sekundsnabb start oavsett hur kallt det är.
            Enkelheten i systemet kan lättast beskrivas genom att hänvisa
            till den tidigare refererade reklamen för Stanley-ångbil. Det
            viktigaste är dock ångmotorns miljövänlighet och den kan lämpligen
            beskrivas genom att citera ur ett brev som naturvårdsverket skrev
            till jord- bruksdepartementet den 3 december 1984.
          </p>
          <p xml:id="i-KMq9NqswEJkZbyu6BZfXpQ">
            På basis av det redovisade underlaget och den muntliga föredragningen
            som förevarit bedömer Naturvårdsverket att den redovisade motortypen
            — RAN ångdrivsystem — HAR POTENTIAL FÖR MYCKET LÅGA AVGAS- OCH
            BULLEREMISSIONER. En fördel med drivsystemet är att det kan ge
            VARAKTIGT låga utsläpp och att man inte behöver komplette- ra
            med särskild utrustning för avgasrening. Förbränningen i motorn
            sker i en extern brännkammare som ger helt andra möjligheter till
            anpassning till olika bränslen och till en ren förbränning än
            vad fallet är med dagens bilmotorer. Verket bedömer att motorns
            potential för låga emissioner, särskilt vad gäller kväveoxider
            är DEN BÄSTA som hittills har presenterats för något förbränningsmotorsystem.
            Möjligheterna till praktisk användning och masstillverkning synes
            vara bättre än för t. ex. stirlingmotorn.
          </p>
          <p xml:id="i-FN4bJPRi3pCpPgd1AWp2k4">
            Naturvårdsverket är alltså odelat positivt till RAN ångdrivsystem,
            men är också medvetet om att det finns svårigheter i genomförandet
            som måste övervinnas och skriver vidare i sitt brev till regeringen.
          </p>
          <p xml:id="i-2FmeL8t42fgo5pS8miRLbs">
            Trots de potentiellt goda egenskaperna som motorn kan förväntas
            ha kan man förvänta sig svårigheter att få till stånd en satsning
            på utveckling och produktion av en så radikalt ny motortyp. Inriktningen
            avviker väsentligt från de motorer som för närvarande används
            och för en massproduktion skulle erfordras omställningar och stora
            investeringar inom fordonsindu- strin. Det har tidigare visat
            sig att en sådan omställning är svår att åstad- komma på grund
            av riskbilden vid en sådan satsning. Man kan därför inte förvänta
            sig att RAN ångdrivsystem kan komma i produktion utan att sta-
            ten engagerar sig ekonomiskt. Enligt Naturvårdsverkets mening
            är det med tanke på den miljövinst som motorn kan ge motiverat
            med ett sådant engagemang. Alternativ till katalytisk avgasrening
            med lika goda eller bättre miljö- egenskaper saknas och borde
            stimuleras. En sådan utveckling kan ge såväl ekonomiska som miljömässiga
            fördelar. Verket önskar i detta sammanhang erinra om de behov
            som framkommit genom aktionsgruppens mot försur- ning arbete,
            se bl. a. avsnitt 12.3.3 i gruppens rapport (SNV PM 1982) som
            innebär en rekommendation om utvecklingsarbete av här aktuellt
            slag. På grund av engagemangets art och på grund av beloppens
            storlek för att föra ett sådant projekt i hamn, kan naturvårdsverket
            inte bevilja det nu ansökta bidraget. Mot bakgrund av vad som
            anförts ovan beträffande projektets värde överlämnar därför Naturvårdsverket
            Ranators ansökan med bifogade handlingar till regeringen.
          </p>
          <p xml:id="i-KiDNu5cTSmNFi21MyRcdSC">
            Brevet är underskrivet av Valfrid Paulsson och föredragande Ulf
            Roos.
          </p>
          <p xml:id="i-9pLbSENrddZxtWQdwE4yjo">
            Mot. 1986/87 N389
          </p>
          <pb facs="riksdagen-motions-pdf/data/198687/mot_198687_n_389/mot_198687_n_389-003.pdf"/>
          <p xml:id="i-TZdD95iELhpd4L9eEA8Hky">
            SIE EG PN SRA SA
          </p>
          <p xml:id="i-RudM1LHz4PL7t2iBdXALGj">
            Senfärdig och oansvarig regering
          </p>
          <p xml:id="i-Wt1aQqDeLxERotwmeSZdMV">
            I mer än två år har regeringen haft detta ärende på sitt bord.
            Inte särskilt mycket har hänt. Den 26 maj 1986 redovisade industriminister
            Thage Peterson i en inter- pellationsdebatt med mig (Ivar Franzén)
            att ärendet lämnats till STU för utredning och återredovisning
            skulle ske till regeringen senast den 1 sep- tember 1986. Efter
            mer än ett och ett halvt år kunde alltså industriministern inte
            redovisa några som helst konkreta resultat. STU har under augusti
            och september 1986 redovisat studier och pro- gram som bl. a.
            berör RAN ångdrivsystem. Inom det föreslagna forsknings- programmet
            ryms möjligheter till ett visst fortsatt FOU-arbete med RAN ångdrivsystem,
            men med den föreslagna nivån kan inga avgörande genom- brott förväntas
            på rimlig tid. Totalt anges en ram på 130 miljoner för peri- oden
            1987/90. En mycket liten del av detta kan styras till utveckling
            av ångmotorer. Det har gjorts beräkningar på vad det skulle kosta
            att få fram RAN ångdrivsystem till en första serieproduktion och
            siffran 500 miljoner har bedömts som trolig. Tidsåtgång två till
            tre år. Beloppet 500 miljoner kan synas stort, men är i bilsammanhang
            små utvecklingspengar. Det är inte mer pengar än vad som det går
            åt för att skapa en ny karossmodell. När det gällde att stimulera
            produktionen av fler bilar var Thage Peterson snabb och beviljade
            Volvo och Saab uppskjuten beskattning med 13 000 miljoner. I det
            sammanhanget borde det ha varit lätt — om det funnits något miljöintresse
            — att få biltillverkarna att bidra med ett par hundra miljoner
            var för utvecklingen av en miljövänlig bilmo- tor. Nybilsförsäljningen
            är ca 200 000 bilar per år. Utrustningen för kataly- tisk avgasrening
            och något ökad bränsleförbrukning kostar årligen miljard- belopp.
            RAN ångdrivsystem kan komma att sänka drivmedelsförbrukning- en
            väsentligt. Kväveoxidutsläppen kan bli mycket mindre än t. o.
            m. vid mycket väl fungerande katalytisk avgasrening. RAN ångdrivsystem
            ger stor valfrihet då det gäller bränsle. Det finns alltså en
            chans till mycket stora vinster både ekonomiskt och miljömässigt.
            Självklart hade det varit bäst om vi tagit den chansen för två
            år sedan och redan i dag haft klart besked om RAN ångdrivsystem
            håller vad vissa ex- perter bedömer som säkert eller möjligt.
            Regeringens brist på miljöintresse och handlingskraft har dock
            gett oss ett par förlorade år i detta viktiga miljöutvecklingsarbete.
            Detta bör inte förhindra att riksdagen i dag beslutar sig för
            att snabbt och effektivt utröna vilken potential RAN ångdrivsystem
            har.
          </p>
          <p xml:id="i-Tc214sNGZC4GadVNPhifGe">
            Möjlig organisation
          </p>
          <p xml:id="i-NNjREhmWN3cgNQME6sEpnt">
            De två framgångsrika biltillverkarna Volvo och Saab besitter
            självklart kunskaper och resurser som måste aktiveras i detta
            arbete. Regeringen bör ta upp förhandlingar med dem om bildandet
            av ett utvecklingsbolag med uppgift att på kortast möjliga tid
            ta fram några prototyper av RAN ångdriv- system. Såväl personbil
            som buss är av stort intresse.
          </p>
          <p xml:id="i-NZhyohtqit8sYJvcQbz5pM">
            Mot. 1986/87 N389
          </p>
          <pb facs="riksdagen-motions-pdf/data/198687/mot_198687_n_389/mot_198687_n_389-004.pdf"/>
          <p xml:id="i-AvCrgBUfroxR6pMphe5fgT">
            Om regeringen är lika framgångsrik som vid förhandlingarna med
            bank- erna av avsättningar till forskning, så bör det vara möjligt
            att snabbt bilda RAN utvecklingsbolag med insats av 400 miljoner
            från Volvo och Saab och 100 miljoner från staten. Med denna resurs
            bör det gå att driva projektet till den nivå där det är möjligt
            att med säkerhet bedöma systemets verkliga framtidsmöjligheter.
            Om Saab och Volvo med kraft driver projektet vidare efter denna
            första utvecklingsetapp, så bör resultatet av utvecklingsarbetet
            vara deras egendom i den omfattning det är möjligt att skydda
            med patent 0. d. Staten bör under sådana förhållanden endast förbehålla
            sig en rimlig andel i den vinst som ett framgångsrikt projekt
            kan skapa. Om varken Saab eller Volvo vill driva projektet vidare
            efter första utveck- lingsetappen så skall hela resultatet av
            utvecklingsarbetet vara statens egen- dom.
          </p>
          <p xml:id="i-F9dcu1XLxTLdRV2sQH6o6X">
            Hemställan
          </p>
          <p xml:id="i-EoV2j7ru79e6DJnDxam4oj">
            Med hänvisning till vad ovan anförts hemställs att riksdagen
            beslutar att begära att regeringen med kraft verkar för att ett
            RAN utvecklingsbolag skyndsamt bildas med uppgifter och inriktning
            enligt motionen.
          </p>
          <p xml:id="i-ELyySt8R7BcwY991dHCwYJ" type="date">
            Stockholm den 24 januari 1987
          </p>
          <div xml:id="i-Mw3HsPcUENFAf5Mhvd1gt8" type="signatureBlock">
            <p xml:id="i-5XSSCAdMmqpQvUgyrMjqEd" who="i-RM6v9N7kihqrGSRBsWe7g3" type="signature">
              Ivar Franzén (c)
            </p>
          </div>
          <p xml:id="i-E9guaCxtVGnS3bYzUMwRAS">
            Mot. 1986/87 N389
          </p>
        </div>
      </div>
    </body>
  </text>
</TEI>
