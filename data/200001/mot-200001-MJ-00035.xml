<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0035/mot_200001_MJ_0035-0001.pdf"/>
      <div type="motHeader" xml:id="i-X5YEMDKN4Zq5uQyGGEPDpk">
        <div type="motTitle" xml:id="i-VFeu5r2rZ9xNVk3VrVZpdx"/>
        <div type="motSubmissionInfo" xml:id="i-UF18mZep8q3dX9BDgNyQRC"/>
      </div>
      <div type="motBody" xml:id="i-9sXYkqQnW5AjkkunKgd6UJ">
        <div xml:id="i-F7iAv6UgPnyPH7LEP5sunG">
          <p xml:id="i-UYktNKUhsxWvvruUctj4r6">
            2000/01 mnr: MJ35 pnr: m1186
          </p>
          <p xml:id="i-PEu21kpmxze6jgiqrmv4G9">
            Motion till riksdagen 2000/01:MJ35
          </p>
          <p xml:id="i-9fWXoKEWcnomRfzw6WZbH1">
            av Göte Jonsson m.fl. (m) med anledning av prop. 2000/01:111
          </p>
          <p xml:id="i-5Zib9YoF15N4mr9pR4V1t9">
            Skyddet för vissa djur- och växtarter och deras livsmiljöer
          </p>
          <p xml:id="i-YUc9VRnZCdYkLcrrJycdWA">
            1 Förslag till riksdagsbeslut
          </p>
          <p xml:id="i-JuZEX3aSiepTFEPRhQhenK">
            1. Riksdagen tillkännager för regeringen som sin mening vad i
            motionen anförs om att det måste finnas väldokumenterad grund
            för inrättande av Natura 2000-områden. 2. Riksdagen tillkännager
            för regeringen som sin mening vad i motionen anförs om att bevisbördan
            skall ligga på myndigheterna att visa att ett tänkt Natura 2000-område
            behöver skyddas och inte omvänt att markägarna måste bevisa att
            normal markanvändning inte leder till negativ miljöpåverkan. 3.
            Riksdagen tillkännager för regeringen som sin mening vad i motionen
            anförs om att markägarna skall kompenseras med intrångsersättning
            motsvarande den ekonomiska förlust markägaren lider vid införande
            av restriktioner i markanvändningen.
          </p>
          <p xml:id="i-NrV5HMYAnE1iVqMKFWB1XG">
            2 Inledning
          </p>
          <p xml:id="i-KSe3KHzAx56diwQ3iHgqSq">
            I propositionen föreslås lagändringar i syfte att genomföra vissa
            krav i art- och habitatdirektivet (92/43/EEG) och i fågeldirektivet
            (79/409/EEG). I huvudsak innebär ändringarna att det införs ett
            tillståndsförfarande för att få bedriva verksamheter som kan påverka
            miljöerna inom s k Natura 2000- områden. Natura 2000 är ett nät
            av skyddade områden inom gemenskapen som syftar till att skydda
            vissa arter och livsmiljöer. Tillstånd för verksamheter och åtgärder
            inom Natura 2000-områden får enligt förslaget lämnas om bevarandet
            av den berörda arten eller livsmiljön
          </p>
          <p xml:id="i-Wzc4C1yMtepm6wPJm3Ri1r">
            inte skadas eller störs på ett sätt som strider mot direktivens
            syfte. De ändringar och förtydliganden som föreslås berör såväl
            miljöbalken som andra lagar enligt vilka verksamheter och planer
            för verksamheter prövas. Lagändringarna föreslås träda i kraft
            den 1 juli 2001.
          </p>
          <pb facs="riksdagen-motions-pdf/data/200001/mot_200001_MJ_0035/mot_200001_MJ_0035-0002.pdf"/>
          <p xml:id="i-7Ht5trxKHa3rcjBVWARowF">
            2000/01:MJ35
          </p>
          <p xml:id="i-BUfgFV9Rf8mU4zJsFWrm85">
            3 Bakgrund
          </p>
          <p xml:id="i-KwBJ2ev2r5mHvhd3iHC5ut">
            Kommissionen anser att art- och habitatdirektivet och fågeldirektivet
            inte är korrekt genomförda i den svenska lagstiftningen. Regeringen
            har ansett att det befintliga regelverket är tillräckligt för
            att tillgodose direktivens krav. De svenska bestämmelserna är
            dock inte lika detaljerade som direktiven. Vidare lämnar de svenska
            reglerna utrymme för en viss intresseavvägning. Tanken har varit
            att lagstiftningen skall ange de yttre ramarna och att tillämpningen
            skall vara fullt förenlig med direktivens krav. Kommissionen anser
            också att det behövs ett starkare skydd för de områden som är
            identifierade men ännu inte slutgiltigt införda i Natura 2000-
            nätverket.
          </p>
          <p xml:id="i-RMHiiMY6Wvt22fiAV7G8QU">
            4 Krav på tillstånd
          </p>
          <p xml:id="i-RYXFji2hjpyDpyJKxAHqFr">
            Regeringen föreslår nu för att tillgodose kommissionens krav
            att det skall krävas tillstånd för verksamhet eller åtgärder som
            kan påverka miljön inom ett etablerat eller anmält Natura 2000-område.
            Vid ansökan om tillstånd måste vidare en miljökonsekvensbeskrivning
            av verksamheten eller åtgärden bifogas. Det nu gällande svenska
            regelverket ger inte de planerade eller beslutade Natura 2000-områdena
            något särskilt områdesskydd i sig. Däremot kan området bli skyddat
            enligt andra bestämmelser såsom nationalpark, kulturreservat,
            naturreservat, biotopskyddsområde, djur- och växtskyddsområde
            eller strandskyddsområde eller enligt reglerna om samråd. Det
            finns för myndigheterna vidare möjligheten att genom förbud eller
            förelägganden ingripa mot icke tillstånds- eller anmälningspliktiga
            verksamheter. Det är naturligtvis viktigt att de särskilda skydds-
            och bevarandeområdena (Natura 2000-områdena) hanteras på ett sådant
            sätt att de miljöer och arter som skall skyddas verkligen får
            det skydd de behöver. Självklart är det också viktigt att Sverige
            genomför de aktuella direktiven på ett korrekt sätt i svensk lagstiftning.
            Problemet med införandet av ett krav på tillstånd är att perioden
            med osäkerhet för markägaren riskerar att bli lång. Dessutom innebär
            det att det blir markägaren som får bevisbördan att visa att normala
            verksamheter och åtgärder inte påverkar miljön negativt.
          </p>
          <p xml:id="i-RP86skFLH1XSgmwfyyTQmG">
            5 Konsekvenser för markägarna
          </p>
          <p xml:id="i-KVZZaK8wCPnQhiTQFbHUoT">
            Den övervägande andelen av de områden som hittills anmälts till
            kommissionen för att bli Natura 2000-områden är skyddade i svensk
            lag
          </p>
          <pb facs="riksdagen-motions-pdf/data/200001/mot_200001_MJ_0035/mot_200001_MJ_0035-0003.pdf"/>
          <p xml:id="i-YbLBw6k683uPFL1jpuSaPV">
            genom att de samtidigt är naturreservat eller liknande. Därmed
            är restriktionerna för användning av marken ganska tydlig. Markägarna
            vet vad som gäller och får ersättning i den mån de inte kan använda
            marken för normal produktion. Just nu pågår dock ett arbete som
            syftar till att identifiera och till kommissionen inrapportera
            ytterligare områden som ska bli Natura 2000- områden. De nya områdena
            är i huvudsak områden som inte är klassade som naturreservat eller
            liknande. Processen att identifiera dessa områden har varit kort,
            och ansvariga myndigheter har därför i många fall inte haft möjlighet
            att föra en diskussion med eller förankra besluten om att anmäla
            områdena hos markägarna. Det sistnämnda riskerar i sig att leda
            till att det hittills relativt goda samarbetet mellan myndigheter
            och markägare försämras. Myndigheternas arbete med miljöåtgärder
            och inskränkningar i markanvändningen måste skötas på ett bättre
            sätt och få ta längre tid så att det blir möjligt att föra en
            nödvändig dialog mellan myndigheter och markägare. Det påskyndade
            arbetet med att anmäla nya områden riskerar dessutom att leda
            till att områden anmäls som egentligen inte behöver den typen
            av skydd. Att införa ett generellt krav på markägarna att de måste
            söka tillstånd för verksamheter som potentiellt kan påverka miljön
            förskjuter beviskravet från myndighet till markägare. Från att
            tidigare kunna bedriva normal verksamhet även på ett Natura 2000-område
            om inte myndigheten uttryckligen bestämt om en restriktion blir
            det i stället markägaren som i alla lägen måste kunna visa att
            tänkta verksamheter och åtgärder inte påtagligt påverkar miljön.
            Det rimliga vore att enbart anmäla markområden som Natura 2000-
            områden som definitivt behöver ett specificerat skydd. När restriktionen
            i markanvändningen är definierad utgår också ersättning för restriktionen.
            Med det nu föreslagna systemet blir det i stället för markägaren
            ett stort osäkerhetsmoment om vilka restriktioner som gäller.
            Förutom ökad osäkerhet som i sig kan innebära att markvärdet sjunker,
            innebär tillståndsförfarandet ett ökat krångel och merarbete.
            Kravet på miljökonsekvensbeskrivningar gör också att kostnaderna
            ökar även i de fall tillstånd ges för verksamheten i fråga.
          </p>
          <p xml:id="i-JbEMt36upF2xKwNPLsahed">
            6 Inrättande av Natura 2000-områden
          </p>
          <p xml:id="i-Fa9y4qXLXfuVTuKNkFmz7R">
            Stat och myndigheter måste ta ansvar för att enbart inrätta Natura
            2000- områden på områden som verkligen är i behov av skydd. Dessutom
            bör inte beslut fattas om inrättande av ett sådant område förrän
            myndigheten tydligt anger vilken restriktion som kommer att gälla
            för markanvändningen. Restriktionen i användningen skall vidare
            kopplas till en ersättning för markägaren motsvarande den ekonomiska
            förlust markägaren lider. Med dessa principer för inrättande av
            Natura 2000-områden finns inget behov av att införa ett tillståndsförfarande
            eftersom myndigheterna redan vid inrättande av ett område blir
            skyldiga att besluta om på vilket sätt
          </p>
          <p xml:id="i-2FDFCFwj4DqpWQbyWGtTsh">
            2000/01:MJ35
          </p>
          <pb facs="riksdagen-motions-pdf/data/200001/mot_200001_MJ_0035/mot_200001_MJ_0035-0004.pdf"/>
          <p xml:id="i-WniRciL5EwmthMByCuFVgi">
            2000/01:MJ35
          </p>
          <p xml:id="i-QNM7dTUFxE72MpE5eQDSMU">
            markanvändningen begränsas. Det är viktigt att fördela rättigheter
            och skyldigheter på ett rimligt sätt mellan myndigheter och enskilda
            markägare. Eftersom markägarna måste acceptera de begränsningar
            i markanvändningen som staten bestämmer är det rimligt att kräva
            att staten i sin tur är skyldig att tydligt ange vilken restriktion
            som kommer att gälla. Beroende på i vilken grad markanvändningen
            begränsas skall markägaren därmed redan vid inrättandet av ett
            Natura 2000-område få besked om vilken intrångsersättning han
            har rätt till.
          </p>
          <p xml:id="i-M1jvN5XT7rWsrRWpi7SzKK">
            Stockholm den 6 april 2001
          </p>
          <p xml:id="i-EJpvcz6yqfqtmkdsgXBHFP">
            Göte Jonsson (m)
          </p>
          <p xml:id="i-RbBK5Fk5sPraA8KvT48Q5M">
            Ingvar Eriksson (m) Carl G Nilsson (m) Catharina Elmsäter-Svärd
            (m) Lars Lindblad (m) Per-Samuel Nisser (m) Berit Adolfsson (m)
            Inger René (m) Anders G Högmark (m) Patrik Norinder (m) Lars Björkman
            (m)
          </p>
          <p xml:id="i-BegSPhSq6VmzFWEqzN5owL">
            Ola Sundell (m)
          </p>
        </div>
      </div>
    </body>
  </text>
</TEI>
