<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-TU-01118">
  <teiHeader>
    <fileDesc>
      <titleStmt>
        <title>En konkurrenskraftig svensk flygindustri</title>
        <author corresp="i-3VxwEBzyEfCdex2ZrmdQru">av Jimmy Ståhl m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:1118 av Jimmy Ståhl m.fl. (SD)</title>
          <idno type="rdwebb">H6021118</idno>
          <rs type="number">1118</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H6021118/text</ref>
          <ref type="dokument_url_html">http://data.riksdagen.se/dokument/H6021118</ref>
          <ref type="dokumentstatus_url_xml">http://data.riksdagen.se/dokumentstatus/H6021118</ref>
          <ref type="docx">http://data.riksdagen.se/fil/E358278D-06CB-4A13-805E-CB9E61C395D1</ref>
          <ref type="pdf">http://data.riksdagen.se/fil/075C0A76-9788-4CFF-B631-CC176F65C0FD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3VxwEBzyEfCdex2ZrmdQru</idno>
            <name>Jimmy Ståhl</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-G9Ze2ayHon2kkwVgXWott8</idno>
            <name>Thomas Morell</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5QsM75VvzYYRCpVjV6ax78</idno>
            <name>Patrik Jönsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DmyvDw71pZ1WEoUgEshvYo" type="signed"/>
        <correspContext corresp="i-DmyvDw71pZ1WEoUgEshvYo">
          <note type="signatory" corresp="i-3VxwEBzyEfCdex2ZrmdQru"/>
          <note type="signatory" corresp="i-G9Ze2ayHon2kkwVgXWott8"/>
          <note type="signatory" corresp="i-5QsM75VvzYYRCpVjV6ax78"/>
        </correspContext>
        <correspAction xml:id="i-D1CqXiFin23zyvFbXwmdCX" type="submitted">
          <date when="2018-11-27"/>
          <time when="12:12:27"/>
        </correspAction>
        <correspAction xml:id="i-SmiffEGWpy5YFt6JAKJnj6" type="reviewed">
          <date when="2018-11-27"/>
          <time when="14:24:43"/>
        </correspAction>
        <correspAction xml:id="i-JkBhibYK772ZUR3EY1RCoK" type="referred">
          <date when="2018-12-05"/>
        </correspAction>
        <correspAction xml:id="i-TfgkMa1V5HsKe6ovXw9Qai" type="assigned">
          <date when="2019-05-28"/>
          <time when="15:48:48"/>
        </correspAction>
        <correspContext corresp="i-TfgkMa1V5HsKe6ovXw9Qai">
          <ref type="assignedTo">Trafikutskottet</ref>
        </correspContext>
        <correspAction xml:id="i-P5bFZ9uczthwz8YAVKvf97" type="behandlas_i"/>
        <correspContext corresp="i-P5bFZ9uczthwz8YAVKvf97">
          <ref type="uppgift">2018/19:SkU12</ref>
          <ref type="ref_dok_id">H601SkU12</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SkU12</ref>
          <ref type="ref_dok_titel">Punktskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2qe5jWTkp8hW5tC5ZXKfTC" type="behandlas_i"/>
        <correspContext corresp="i-2qe5jWTkp8hW5tC5ZXKfTC">
          <ref type="uppgift">2018/19:TU5</ref>
          <ref type="ref_dok_id">H601TU5</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU5</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8DhmV5CYZDZ7YR6UXHVrxy" type="behandlas_i"/>
        <correspContext corresp="i-8DhmV5CYZDZ7YR6UXHVrxy">
          <ref type="uppgift">2018/19:TU15</ref>
          <ref type="ref_dok_id">H601TU15</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU15</ref>
          <ref type="ref_dok_titel">Luftfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3Za6CbbgNqcKveu6TLRipf" type="motHeader">
        <div xml:id="i-UB1LTASuQ1eFthuHsxKuTa" type="motTitle">
          Motion till riksdagen 2018/19:1118 av Jimmy Ståhl m.fl. (SD)
          En konkurrenskraftig svensk flygindustri
        </div>
      </div>
      <div xml:id="i-K8P5kNowtXQyUEZN2r81KK" type="motBody">
        <div xml:id="i-3mfubNkhawMYq6AEde3G2j" type="TOC">
          <head xml:id="i-QFTiU2nmdSFAvD9nTP7Dyn">
            Innehållsförteckning
          </head>
          <list xml:id="i-37knbbB5VAsc9F24TX9rqw">
            <item xml:id="i-TKu2LmvKhcndqdps2uhNse" style="indent-level: 1">
              Förslag till riksdagsbeslut
            </item>
            <item xml:id="i-WawH1vrM3AjqZLcZWrWqbe" style="indent-level: 1">
              1 Sverigedemokraternas vision för en konkurrenskraftig svensk
              flygindustri
            </item>
            <item xml:id="i-VjuuqwZxyVMh6C6dvQFuaK" style="indent-level: 2">
              1.1 Vision
            </item>
            <item xml:id="i-AajfkKHbteT6VcLfvr4JPe" style="indent-level: 1">
              2 Sveriges flygindustri
            </item>
            <item xml:id="i-QeUeG4PhaX3pnerQGucdgH" style="indent-level: 1">
              3 Flygindustrins historiska betydelse
            </item>
            <item xml:id="i-LvioeCUKQaPZ9aCkybyhbz" style="indent-level: 1">
              4 Konkurrens inom flygindustrin
            </item>
            <item xml:id="i-DQD4YSy8JwqTHzhyzLmeFD" style="indent-level: 1">
              5 Sverigedemokraternas särskilda prioriteringar för en konkurrenskraftig
              flygindustri
            </item>
            <item xml:id="i-TtoGtvLr6vMnfvzekWdiFV" style="indent-level: 2">
              5.1 Nej till flygskatt
            </item>
            <item xml:id="i-BJy748QtJqhUFvS9vguSW5" style="indent-level: 1">
              6 Svensk flygindustri i Europa och på den inre marknaden
            </item>
            <item xml:id="i-R1u857jARKjyfDyqSoU9NZ" style="indent-level: 1">
              7 Stärkt infrastruktur för svenskt flyg
            </item>
            <item xml:id="i-NL6tguSk4ikUiDiQrUm33e" style="indent-level: 2">
              7.1 Investeringsstöd till flygplatser
            </item>
            <item xml:id="i-YGVU9sCcu8kiNrcumf567T" style="indent-level: 2">
              7.2 Bygg ut Arlanda flygplats
            </item>
            <item xml:id="i-ACyQeSQTNLm7td55q5xeLQ" style="indent-level: 2">
              7.3 Bevara Bromma flygplats
            </item>
            <item xml:id="i-6MpwsPhKFvkxdGKX8CqPe3" style="indent-level: 2">
              7.4 Omförhandla Sverigeförhandlingen
            </item>
            <item xml:id="i-LDBmYdykco7SRYStguUTYt" style="indent-level: 1">
              8 Trygg och säker flygindustri
            </item>
            <item xml:id="i-LszQqLSteKDYcemSSraiUS" style="indent-level: 2">
              8.1 Neutral arbetsuniform på statliga flygplatser
            </item>
            <item xml:id="i-LnUEETL8jKwbGDQtst8bnK" style="indent-level: 2">
              8.2 Ökad säkerhet på direktlinjer
            </item>
            <item xml:id="i-MhdCynt7VB7PdLv1j89Nxv" style="indent-level: 2">
              8.3 Stärkta nykterhetskontroller på flygplatser
            </item>
            <item xml:id="i-8E7EnZxgbTp5zXw3zUHaHe" style="indent-level: 2">
              8.4 Skärpa luftfartslagen och luftfartsförordningen
            </item>
            <item xml:id="i-LN3QRuJyra52GwVwgiN1fP" style="indent-level: 1">
              9 Svensk flygindustri med global miljö i fokus
            </item>
            <item xml:id="i-6Y8ybhSb5e2Rv6FDqqiUcQ" style="indent-level: 1">
              10 Forskning och innovation för framtidens flygindustri
            </item>
          </list>
        </div>
        <div xml:id="i-7mXhZx4noYAD5x8izuCbcV" type="motProposal" subtype="förslag">
          <head xml:id="i-JpNUVRoefZ4evFu6uNJfu4">
            Förslag till riksdagsbeslut
          </head>
          <list xml:id="i-Sb8SqGwgX3rStDbf2EPPFD" style="ol">
            <item xml:id="i-Ab3q55c85qXPqyzwpjSHxR">
              Riksdagen ställer sig bakom det som anförs i motionen om att
              avskaffa flygskatten och tillkännager detta för regeringen.
            </item>
            <item xml:id="i-6P97dTnNApFdj8CoX9LRkx">
              Riksdagen ställer sig bakom det som anförs i motionen om att
              Sverige ska verka för att strukturfonder som används till europeiska
              flygprojekt endast ska stimulera reell tillväxt och tillkännager
              detta för regeringen.
            </item>
            <item xml:id="i-5gQ7ieKJKVhrjPZrzU6D2k">
              Riksdagen ställer sig bakom det som anförs i motionen om att
              Sverige ska verka för att en konkurrens- och kostnadsrevision
              bör ske innan europeiska flygprojekt lanseras, och detta tillkännager
              riksdagen för regeringen.
            </item>
            <item xml:id="i-Hcn92rbBgVUgALqX9r9CJ1">
              Riksdagen ställer sig bakom det som anförs i motionen om att
              lagstiftningsförslag och lagstiftningsinitiativ som berör flygindustrin
              ska följa europafördraget enligt artikel 69 och tillkännager detta
              för regeringen.
            </item>
            <item xml:id="i-VwNNcmB5ioN89JWhaULaVh">
              Riksdagen ställer sig bakom det som anförs i motionen om att
              proportionalitetsprincipen i lagstiftningsförslag och lagstiftningsinitiativ
              som berör flygindustrin ska följa europafördraget enligt artikel
              5 i protokollet och tillkännager detta för regeringen.
            </item>
            <item xml:id="i-6SqoNrfRGu7RsdWWXhL8io">
              Riksdagen ställer sig bakom det som anförs i motionen om att
              utreda ett införande av ett investeringsstöd för flygplatser och
              tillkännager detta för regeringen.
            </item>
            <item xml:id="i-USKFfesUfRzGom6T2pyqs2">
              Riksdagen ställer sig bakom det som anförs i motionen om att
              bevara Bromma flygplats och tillkännager detta för regeringen.
            </item>
            <item xml:id="i-NJKMwcm3dygUXhucAnJQ5J">
              Riksdagen ställer sig bakom det som anförs i motionen om att
              omförhandla Sverigeförhandlingen och tillkännager detta för regeringen.
            </item>
            <item xml:id="i-7B9AbDdtyUQEVY5nbpoAiJ">
              Riksdagen ställer sig bakom det som anförs i motionen om att
              arbetsuniformer på statliga flygplatser ska vara fria från politiska
              och religiösa budskap och tillkännager detta för regeringen.
            </item>
            <item xml:id="i-PP7omMZsMctkhL7zEKuJtR">
              Riksdagen ställer sig bakom det som anförs i motionen om att
              snabbutreda ett förtydligande i luftfartslagen och i luftfartsförordningen
              och tillkännager detta för regeringen.
            </item>
            <item xml:id="i-NjMzGDehHYrck32v6S2NHo">
              Riksdagen ställer sig bakom det som anförs i motionen om att
              snabbutreda möjligheten att öka minimistraffet i luftfartslagen
              och tillkännager detta för regeringen.
            </item>
            <item xml:id="i-NaAJi1ZYVy8VKCtkV84sdP">
              Riksdagen ställer sig bakom det som anförs i motionen om att
              miljösatsningar som berör svensk flygindustri ska innefatta beräkningarna
              gällande koldioxidläckage och tillkännager detta för regeringen.
            </item>
          </list>
        </div>
        <div xml:id="i-2oscjhD3Sqsnr23dMKokDe" type="motContent">
          <head xml:id="i-YWBHzr3FYVEaMYsvn3KhZH" type="h1">
            1 Sverigedemokraternas vision för en konkurrenskraftig svensk
            flygindustri
          </head>
          <p xml:id="i-B4EvmnriRh3eHHgwtgKX7y">
            Sverigedemokraterna ser den stora betydelsen av flygets roll
            i det svenska samhället. Flyget tillgodoser både medborgarnas
            och näringslivets behov av resor och transporter. Vår strategi
            för en konkurrenskraftig svensk flygindustri sträcker sig dock
            inte enbart till flyget som trafikslag då vi menar att alla trafikslag
            bör vara inkluderade och tas med i en heltäckande transport- och
            infrastrukturplanering. I ett väl fungerande och hållbart samhälle
            bör det skapas förutsättningar för den svenska flygindustrin att
            samverka med övriga trafikslag. Detta oavsett om vi talar om leveranser
            av livsmedel till en lokal butik på den svenska landsbygden, frakt
            av fordon till den internationella gruvindustrin, regionala persontransporter
            eller nationella affärsresor. Även central myndighetsutövning
            och viktiga samhällsfunktioner som försvar, sjukvård och polis
            är i stort behov av flyget som transportmedel med tillhörande
            infrastruktur. Utöver flyget och de övriga trafikslagens roll
            i samhället vill vi även lyfta fram vikten av digital infrastruktur.
            Digitaliseringen är grundbulten i dagens samhälle och vi menar
            att även digital informationsöverföring och digital infrastruktur
            ska planeras och samverka med övriga trafikslag för att generera
            bästa möjliga samhällsnytta.
          </p>
          <p xml:id="i-VD7k2TjKWdVnpKk7E5Bz5U">
            1.1 Vision
          </p>
          <p xml:id="i-5VTi2fsoAJkfjtt1sKobJk">
            Vi sverigedemokrater avser att stärka den svenska flygindustrins
            förutsättningar genom både direkta och indirekta satsningar samt
            genom att lansera nya och skärpta lagförslag. Detta är en del
            i en väl sammanhållen it-, infrastruktur- och transportpolitik,
            där alla trafikslag är inkluderade.
          </p>
          <head xml:id="i-LhnrphWdg67TdmrK2gZiay" type="h1">
            2 Sveriges flygindustri
          </head>
          <p xml:id="i-HdZCnDxZmC49bkXTKXDEiw">
            Den svenska flygindustrin är av stor betydelse för att tillgodose
            människors behov av att transportera sig både inrikes och utrikes
            samt att konkurrenssäkra Sverige som en ledande kunskaps- och
            industrination. Vi behöver därmed lyfta fram flygets alla olika
            delar samt tillgängligheten till flygplatser och tillhörande infrastruktur.
            Vi behöver även lyfta fram svenska företag som både direkt och
            indirekt är en del av den svenska flygindustrin.
          </p>
          <p xml:id="i-6XBFnCtsspE9pu2c5p3poc">
            Det regelbundna linjeflyget transporterar passagerare, gods eller
            post och står tillsammans med den icke regelbundna chartertrafiken
            för cirka 8 miljoner inrikes­passagerare årligen. Inräknas utrikespassagerare
            stiger antalet till cirka 30 miljoner. Bruksflygets verksamhet
            består bl.a. av specialiserad flygverksamhet och innebär arbete
            med till exempel lyft, inspektioner och fotoflyg. Affärsflygets
            roll är transport av personer där huvudsyftet med resan är tjänsteuppdrag.
          </p>
          <p xml:id="i-HEMN9JryTWuJczZsB4kjHG">
            I Sverige finns cirka 45 s.k. instrumentflygplatser som är godkända
            av Transport­styrelsen. Dessa flygplatser använder någon form
            av instrumentinflygningshjälpmedel som stödjer piloternas navigering
            vid flygning i dåliga väderförhållanden. Det finns även cirka
            200 mindre flygplatser som används av exempelvis flygklubbar.
            Dessa flygplatser behöver inte vara godkända av Transportstyrelsen
            men behöver ändå uppfylla vissa krav. Sverige har även cirka 24
            helikopterflygplatser som har godkänts av Transportstyrelsen.
            Dessa flygplatser får endast nyttjas av helikoptrar och flertalet
            av dessa används för sjuk- och ambulanstransporter. Det finns
            även privata företag som har etablerat verksamheter via egna helikopterflygplatser.
          </p>
          <p xml:id="i-SwoKEy4gcruSt5myiHwNrt">
            Den svenska flygindustrin bidrar med cirka 40 000 direkta arbetstillfällen
            och industrin är både direkt och indirekt kopplad till alla typer
            av företag i hela varukedjan oavsett storlek, bolagsform och profession
            samt att industrin samarbetar med allt ifrån lokala tjänsteföretag
            i kluster till världsomfattande multibolag. Flygindustrin är starkt
            forskningsintensiv med en nära relation till bl.a. rymdindustrin
            och andra högteknologiska områden. Lägger vi dessutom till utbildningsnivå,
            tillgång på adekvat arbetskraft och välrenommerade svenska bolag
            inom flygindustrin, så resulterar detta i att Sverige har goda
            förutsättningar för att fortsättningsvis kunna driva en stark
            svensk flygindustri.
          </p>
          <head xml:id="i-J6oxrU3vV2Hg4iR8t4tUET" type="h1">
            3 Flygindustrins historiska betydelse
          </head>
          <p xml:id="i-SWv5jRqtEKuJdauRdKQj2k">
            Ända sedan tidernas begynnelse har människan velat bemästra förmågan
            att kunna flyga och då troligen ur ett annat perspektiv än idag.
            I och med industrialismens intåg på 1800-talet där tillgången
            på kapital, råvaror och teknik växte så blickades det även upp
            mot skyn. Det dröjde dock till början av 1900-talet innan en av
            historiens mest betydande uppfinningar var verklighet, möjligheten
            att kunna flyga var därmed ett faktum. Nya marknader och användningsområden
            för flyget har sedan dess växt och i och med nya tekniska framsteg
            så kommer flyget att vara en betydande del av framtidens transportmedel.
          </p>
          <p xml:id="i-7M9oz52N6CF3DEd3nESr38">
            Flyget har revolutionerat transporter av både passagerare och
            gods genom framför allt snabba logistiklösningar och att människor
            faktiskt kan ta sig till olika delar av världen inom rimlig tid.
            Flyget gör det möjligt med transporter till alltifrån små regionala
            delar av Sverige till internationella affärscentra. Ur ett svenskt
            perspektiv är även vårt geografiska läge en anledning att värna
            om flygets framtid. Flyget genererar även cirka 40 miljoner resenärer
            till svenska flygplatser, som i sin tur genererar utbildningsmöjligheter,
            jobb och tillväxt.
          </p>
          <p xml:id="i-MMMzrxuRFxHiJ2S6JXFbXV">
            Sverige har därmed många anledningar att värna om flyget som
            transportmedel, men för Sverige som tillväxt,- turist- och kunskapsnation
            samt internationell affärspartner är flyget av högsta betydelse.
          </p>
          <head xml:id="i-FMdwiWrgc5gCGMkNUe1ajc" type="h1">
            4 Konkurrens inom flygindustrin
          </head>
          <p xml:id="i-LgzEoQxeX8FcFJxxFRWsti">
            Vi ser idag den knivskarpa internationella konkurrensen inom
            många branscher, särskilt flygindustrin, den är extremt hård,
            dels genom sunda – men även genom osunda konkurrensförhållanden.
            Det finns många faktorer som påverkar den svenska flygindustrin
            både positivt men även negativt. Sverige har dock stora möjligheter
            att hävda sig internationellt genom goda utbildningsmöjligheter,
            spetskompetens, forskning och utveckling men även inom specifika
            branscher och industrier. Vi behöver hålla vår position som en
            kunskapsnation men även framhålla vårt arbete gällande arbetsvillkor,
            koldioxidläckage och säkerhet. För att förhindra s.k. utflaggning
            av flygindustrin så behöver vi även arbeta vidare med upphandlingar
            och internationella avtal för att goda villkor ska råda var vi
            än flyger ifrån.
          </p>
          <head xml:id="i-maEZoeDcCn1kzpeQ9wPoG" type="h1">
            5 Sverigedemokraternas särskilda prioriteringar för en konkurrenskraftig
            flygindustri
          </head>
          <head xml:id="i-EZvDMAX2QiNzJrNFwYH2Kr" type="h2">
            5.1 Nej till flygskatt
          </head>
          <p xml:id="i-EQTj12TPsfLzretQixFC4T">
            Flyget har, liksom alla andra trafikslag, en viss miljöpåverkan
            och vi har som mål att minska denna.
          </p>
          <p xml:id="i-GGqLrHtHDxjH5LnsVsjUNQ">
            Vi ser därmed positivt på satsningar på t.ex. förnybara flygbränslen
            och andra miljövänligare tekniker inom flygindustrin. Inrikesflyget
            i Sverige står för ungefär ca 4 procent av de totala nationella
            utsläppen av koldioxid samtidigt som hela transportsektorn står
            för 38 procent. Samtidigt är flyget inte helt utbytbart, vilket
            innebär att människor fortfarande kommer att flyga i en liknande
            omfattning men till en högre kostnad med flygskatt.
          </p>
          <p xml:id="i-87kp5pQPBQZuhbLnjCG2sW">
            Den nu införda flygskatten syftar till att reducera utsläpp av
            växthusgaser och verka för en minskning av flygresandet i en regional,
            europeisk och global kontext. Vid resor från en svensk flygplats
            är skatten generellt från 60, 250 till 400 kronor beroende på
            destination. Den statsfinansiella nettoeffekten förväntas därmed
            bli omfattande beroende på vidden av kompensationen för särskilt
            drabbade flygplatser. Även efter att flygskatten har införts beräknas
            antalet flygresenärer öka, även om ökningen dämpas relativt. Av
            de resor som uteblir kommer en del att byta transportslag. Syftet
            med flygskatten, att minska utsläppen av växthusgaser, blir därmed
            mindre tydligt. Den minskning av växthusgasutsläpp som kan åstadkommas
            genom en svensk flygskatt är därmed mycket liten ur ett globalt
            perspektiv samtidigt som konsekvenserna för vissa delar av Sverige
            blir dramatiska. Nyttan med flygskatten står därmed inte i proportion
            till de negativa konsekvenserna. Studier visar att skatten skulle
            minska de svenska utsläppen med 0,2 %, samtidigt som BNP skulle
            minska med 1,5 till 5,4 miljarder kronor första året.
          </p>
          <p xml:id="i-JTPSurkt4quC67K7aTg5DY">
            Vi menar att detta är ett alldeles för högt pris för en väldigt
            marginell miljövinst.
          </p>
          <p xml:id="i-Qcv32ANWuyBLLsj2unbETU">
            Flygsektorn ingår även redan i det europeiska systemet för handel
            med utsläppsrätter och finansierar därmed redan införande av utsläppsreducerande
            teknik. Eftersom systemet är marknadsbaserat åstadkoms därmed
            maximal reduktion till lägsta möjliga kostnad. Dessutom är Sveriges
            utsläpp av växthusgaser per capita redan bland de lägsta inom
            OECD. Vi säger därför nej till den införda flygskatten.
          </p>
          <head xml:id="i-RrbeogzzRaG27WKRBCS4jj" type="h1">
            Sverigedemokraterna vill
          </head>
          <list xml:id="i-AVNMJqC25TWusihZSzg9qB" style="ul">
            <item xml:id="i-6hQTENJUgifiLTQjhAAd1a">
              avskaffa den införda flygskatten
            </item>
          </list>
          <head xml:id="i-5yu6bFSjAJmPtmFG5FiLzv" type="h1">
            6 Svensk flygindustri i Europa och på den inre marknaden
          </head>
          <p xml:id="i-UKstarN5eWRCu6F8sUxqjH">
            Sverigedemokraterna ser vikten av att ta vara på den inre marknaden
            inom EU och behovet av att satsa på långsiktiga reella tillväxtåtgärder,
            innovation, hållbarhet, kompetensförsörjning och handel. Vi menar
            förvisso att kommissionen i viss mån kan ha goda intentioner angående
            mål gällande exempelvis den europeiska och svenska flygindustrin,
            men att dessa mål kan nås på olika sätt. Vi anser att mål för
            den europeiska industrin i sin helhet ska vara konkreta, realistiska
            och ekonomiskt förankrade, detta för att generera en långsiktig
            trovärdighet, både mot investerare, men även mot EU-medborgare,
            dessvärre har vi dock återkommande sett motsatsen.
          </p>
          <p xml:id="i-SMqVMLf699cqwL1K5ZfSpT">
            Sverigedemokraterna har vid upprepade tillfällen starkt kritiserat
            kommissionens förslag gällande ständigt ökade kostnader. Nu ökas
            EU-budgeten i vissa delar som berör bl.a. infrastruktur med ytterligare
            cirka 50 %. Skenande kostnader som denna och att Storbritannien
            som nettogivare drar sig ur EU kommer att bli ytterst problematiskt
            gällande kommande budgetar och inför reella satsningar inom exempelvis
            flygindustrin.
          </p>
          <p xml:id="i-LMYWtteguPtRQvw9kASgBe">
            Vi menar att budgethöjningar på 50 % som exempelvis berör flygindustrin
            är orimliga och oproportionerliga. Vi anser att dessa förslag
            strider mot proportionalitetsprincipen och bör stoppas. Vi ser
            dock en otydlighet i hur dessa förslag ska behandlas i riksdagen.
          </p>
          <p xml:id="i-4Lm7c6Z4udo35CaRqW7ETB">
            Gällande hur en s.k. subsidiaritetsprövning därmed ska tolkas
            så menar vi att riksdagen bör följa europafördraget artikel 69
            och artikel 5 i protokollet som beskriver mer utförligt hur europafördraget
            ska tolkas.
          </p>
          <head xml:id="i-7FkNwF25uR38M1AemWgTDL" type="h1">
            Sverigedemokraterna vill:
          </head>
          <list xml:id="i-TobDi3FEL2ZBmkU55JYHfP" style="ul">
            <item xml:id="i-C37MEC5kSrZcCLySWq2KfN">
              att strukturfonder som används till europeiska flygprojekt endast
              ska stimulera reell tillväxt
            </item>
            <item xml:id="i-5ZXgHtH5Fr5zhEJn9RnsAV">
              att en konkurrens- och kostnadsrevision bör ske innan europeiska
              flygprojekt lanseras
            </item>
            <item xml:id="i-NF3Xh3DSDpJLVUdrb1oDBP">
              att lagstiftningsförslag och lagstiftningsinitiativ som berör
              flygindustrin ska följa europafördraget enligt artikel 69
            </item>
            <item xml:id="i-9Ew2ZrsuknGjad1e2qE48e">
              att proportionalitetsprincipen i lagstiftningsförslag och lagstiftningsinitiativ
              som berör flygindustrin ska följa europafördraget enligt artikel
              5 i protokollet.
            </item>
          </list>
          <head xml:id="i-UAz5mrsWkHN69fDaCRxD1A" type="h1">
            7 Stärkt infrastruktur för svenskt flyg
          </head>
          <head xml:id="i-12cXWV3HvHWmmFUBbYJuDR" type="h2">
            7.1 Investeringsstöd till flygplatser
          </head>
          <p xml:id="i-TE45v9Ktty57wMXLsCAnn8">
            Vi ser ett behov för både små och stora flygplatser att bygga
            ut kapaciteten, för att möjliggöra fler avgångar, trafik av större
            flygplan men även för infrastrukturen som är kopplad till flygplatser.
            Det är av största vikt för att underlätta människors resande över
            lag men även för att minimera exempelvis negativa miljöeffekter
            eller att binda samman övrig infrastruktur. Vi vill därmed utreda
            ett införande av ett investeringsstöd som inte strider mot europeiska
            konkurrensregler.
          </p>
          <head xml:id="i-K5sXfL1GMk8PFocSYNQJsj" type="h2">
            7.2 Bygg ut Arlanda flygplats
          </head>
          <p xml:id="i-VyjPfJi5wxH3ZgdefRysNa">
            Arlanda har en viss särställning och betydande som Sveriges största
            flygplats. Arlanda är ett nav gällande nationella och internationella
            affärsresor och är därmed även ett nav i Sverige som tillväxtmotor.
            Utöver detta är Arlanda även ett nav för turism, forskning, utbildning
            och diplomatiska relationer. Även infrastrukturen som är kopplad
            till Arlanda är av största vikt för att underlätta människors
            resande gällande just affärsrelationer över lag. Viktigt att påpeka
            är att Arlanda även är ett ansikte utåt som speglar Sverige, både
            kulturellt och som kunskapsnation. För att Sverige och Arlanda
            ska hävda sig interna­tionellt behöver vi dock kunna hantera framtidens
            trafikvolymer men även kommande generationers flygbehov då trafiken
            tenderar att öka, samt att konkurrensen och nya tekniker gör flygplanen
            allt större.
          </p>
          <head xml:id="i-EcHawpkUPw5eubCUwXbMwR" type="h2">
            7.3 Bevara Bromma flygplats
          </head>
          <p xml:id="i-7sMaajoaPuVso3bud97Rhc">
            Stockholm är landets starkaste tillväxtmotor och är en attraktiv
            plats för både företag och privatpersoner. För att Stockholm fortsatt
            ska vara attraktivt, särskilt för företag, krävs goda flygkommunikationer
            ifrån Bromma, något som inte gynnas av en ned­läggning, särskilt
            då Bromma flygplats är en av landets mest trafikerade och ca 90
            % av resorna är arbetsrelaterade. En nedläggning hotar därmed
            24 000 arbetstillfällen. Även stadens större flygplats Arlanda
            är i behov av Bromma flygplats. Arlanda, är nära sitt kapacitetsmaximum
            och klarar i dagsläget inte av att ta över trafiken från Bromma
            och speciellt inte under de tider på dygnet huvuddelen av trafiken
            till och från Bromma sker. Dessutom ligger Arlanda, i internationella
            jämförelser, långt ned i rankningen när det gäller närhet till
            stadskärnan. Bromma är dessutom ensam om ett antal linjer till
            och från Stockholm, däribland Visby och Östersund, varför en nedläggning
            riskerar att få stora konsekvenser även för verksamheter på dessa
            orter. Bromma flygplats är därmed av stort värde, inte bara för
            Stockholm, utan även för Sveriges näringsliv i sin helhet och
            en nedläggning vore därmed katastrofal.
          </p>
          <head xml:id="i-LhJphTTvzhVWqkDGNbU1hp" type="h2">
            7.4 Omförhandla Sverigeförhandlingen
          </head>
          <p xml:id="i-FrdQHEZPDaLU4NgjxwkW6r">
            Sverigeförhandlingen handlar om höghastighetståg, bostäder och
            anslutande infrastruktur. Vi har dock i ett tidigt skede varit
            skeptiska angående denna satsning då vi anser att Sverige är i
            ett skriande behov av att investera i den befintliga infrastrukturen
            gällande flaskhalsar och underhåll. Vi menar att satsning på höghastighetståg
            i nuläget är orimlig i vårt glesbefolkade land och därmed minskar
            utrymmet för andra viktiga investeringar inom såväl vägtrafik,
            flyg och sjöfart, både regionalt och nationellt. Vi kräver att
            Sverigeförhandlingen snarast avbryts eller omförhandlas.
          </p>
          <head xml:id="i-YVEbJMfW65ABpWNSXneD1t" type="h1">
            Sverigedemokraterna vill
          </head>
          <list xml:id="i-JgXbVUVB1jsUvDxvoGizjR" style="ul">
            <item xml:id="i-73oTg4Vx4KRvLfJYhhbvXF">
              införa ett investeringsstöd till flygplatser
            </item>
            <item xml:id="i-9UNQbAKtPj4cfScVJ5kSFR">
              bygga ut Arlanda flygplats
            </item>
            <item xml:id="i-BuHsMpmU5gQLKvFoYxNKsT">
              bevara Bromma flygplats
            </item>
            <item xml:id="i-3ptrdeBRq9yv2wfgkhyP4n">
              omförhandla Sverigeförhandlingen.
            </item>
          </list>
          <head xml:id="i-4nrPdPyCrTkZGVj4ZBHdju" type="h1">
            8 Trygg och säker flygindustri
          </head>
          <p xml:id="i-ViR2cArgfE9cs4XNgA3tWu">
            Vi lägger inga ideologiska värderingar i de olika trafikslagen,
            utan ser pragmatiskt på förslag och fördelning mellan de olika
            transportsätten. Vi vill öka tryggheten och därmed genomför vi
            ett omfattande säkerhetsarbete inom alla trafikslag för att förebygga
            kapningar, attentat och triggerfaktorer men även nya typer av
            ideologisk brottslighet. Vi vill även genom nya rutiner och ökad
            säkerhet underlätta resandet både inom och utanför Europa.
          </p>
          <head xml:id="i-XiKFdDsiADjiPeH9vi8DFB" type="h2">
            8.1 Neutral arbetsuniform på statliga flygplatser
          </head>
          <p xml:id="i-TCP1aDz8xS3gzn54pJH54g">
            Flyget har utöver resor och transporter en viss särställning
            gällande att marknadsföra Sverige som turist-, handel- och industrination
            men även att avspegla svenska värderingar. Vi menar att personer
            som reser till och från Sverige ska bemötas med respekt, professionalism
            men även med en viss mån av religiös neutralitet för att tydliggöra
            att Sverige är i princip en sekulär välfärdsstat. Vi menar att
            arbetsuniformer på statliga flygplatser ska vara fria ifrån politiska
            och religiösa budskap. På ett enkelt sätt ska arbetande personal
            kunna kännas igen både utifrån profession samt identitet. Vi menar
            därmed att uniformer på arbetande personal på statliga flygplatser
            ska utformas neutralt men även med betoning på säkerhet samt öppenhet
            och igenkännbarhet mot kollegor och resenärer.
          </p>
          <head xml:id="i-TPYGY3NxeogmLzhtYrFG8i" type="h2">
            8.2 Ökad säkerhet på direktlinjer
          </head>
          <p xml:id="i-RthzSnqjaf46yEi4kAAHaU">
            Vi ser behovet av att förenkla resandet och öka säkerheten gällande
            exempelvis direktlinjer ifrån Arlanda flygplats. Värt att nämna
            är exempelvis säkerhetsrutiner som berör resor till bl.a. USA
            eller Storbritannien efter ett utträde ur europeiska unionen.
            Sverige är en export- och handelsberoende nation och vi menar
            därmed att både kapacitet, teknik och anslutande infrastruktur
            behöver ses över och byggas ut för att säkerställa särskilda direktlinjer.
          </p>
          <head xml:id="i-TYutAAH1MnbcVjoRqSXGZb" type="h2">
            8.3 Stärkta nykterhetskontroller på flygplatser
          </head>
          <p xml:id="i-CRidMmpDb4LWQ5pWMDTNrm">
            Vi ser den negativa trenden beträffande nykterhetskontroller
            inom flyget, tyvärr gäller detta även kontroller på väg. Vår ställning
            är dock att nykterhetskontroller i sin helhet är positivt, särskilt
            inom yrkestrafiken, oavsett transportslag i flera avseenden. Vi
            menar att kontroller förhindrar olyckor, men regelbundna kontroller
            fungerar även proaktivt, för både piloter och övrig personal.
            Men även positiva effekter ur ett kundperspektiv, där passagerare
            ska känna ett förtroende för flygpersonal och flygbolag. Vi ser
            även positivt på kontroller ur ett mer personligt perspektiv,
            där denna kan få hjälp med sitt missbruk i ett tidigt skede. Kontroller
            fyller därmed sitt syfte, men tyvärr så speglar minskat antal
            kontroller samhällsutvecklingen i det stora hela. Vi vill därmed
            utöka
          </p>
          <p xml:id="i-BLVGBLKj8PTtDSAw8HK6GX">
            resurserna till polisen i anslutning till flygplatser.
          </p>
          <head xml:id="i-To2PaXdQ62LG8JBgPTFgqY" type="h2">
            8.4 Skärpa luftfartslagen och luftfartsförordningen
          </head>
          <p xml:id="i-K4HCrSR8tEzMD3syCxPRzu">
            Sverige och särskilt flygindustrin har den senaste tiden fått
            uppleva en ny typ av brottslighet, där förövaren utför ett slags
            sabotage genom att aktivt och uppsåtligt motsätta sig flygpersonalens
            anvisningar och gällande säkerhetsrutiner. Detta agerande används
            bland annat för att förhindra verkställande av utvisningar av
            kriminella utlänningar eller endast på grund av att de är utlänningar,
            något vi nyligen har sett flera exempel på.
          </p>
          <p xml:id="i-BomCv4qAtBYJVd9PKtod5J">
            Vi ser allvarligt på att individer ställer sig över svensk lag,
            på andra människors bekostnad, och anser därför att detta beteende
            måste beivras. Här menar vi att den nuvarande luftfartslagen inte
            är tillräckligt långtgående och föreslår därför att det skyndsamt
            bör ske en översyn över straffsatserna, men även över vilka gärningar
            som ska anses vara straffbara. Vi ser även behovet av utökade
            resurser till polisen kring flygplatser.
          </p>
          <head xml:id="i-R9oozNTTuB4o8YDjbpiab8" type="h1">
            Sverigedemokraterna vill
          </head>
          <list xml:id="i-K6xVNneNotSG1iysAudFpc" style="ul">
            <item xml:id="i-PJhzMFbeU8sLdCiYJwipCX">
              att arbetsuniformer på personal på statliga flygplatser ska vara
              fri ifrån politiska och religiösa markörer
            </item>
            <item xml:id="i-8Hn8a1VBauhDzhAiiPnji4">
              underlätta resandet till USA
            </item>
            <item xml:id="i-YL1yJmCT2QdSJDauoYKGkB">
              underlätta resandet till Storbritannien efter Brexit
            </item>
            <item xml:id="i-HgrWxDvw9tbNHdfzey8Ucq">
              utöka drog- och nykterhetskontroller på flygpersonal
            </item>
            <item xml:id="i-XMD5ijGXaawtgNQvYhhj9o">
              skärpa luftfartslagen och luftfartsförordningen
            </item>
            <item xml:id="i-DQ1YZtiQCmqxTY95VJRcmp">
              öka minimistraffet för personer som medvetet förhindrar flygplan
              att lyfta
            </item>
            <item xml:id="i-WodjE6KLRMCWeqAXTcwZaU">
              utöka resurserna till polisen kring flygplatser.
            </item>
          </list>
          <head xml:id="i-5XorwwUy8jhJEkgHscmxwE" type="h1">
            9 Svensk flygindustri med global miljö i fokus
          </head>
          <p xml:id="i-XnHK3WMkX1oKmYVWtUrtR3">
            Sverigedemokraterna menar att miljöproblem i allmänhet och växthusgaser
            i synnerhet inte tar hänsyn till nationsgränser. Vår miljöpolitik
            är därmed konstruktiv, realistisk och utgår från hur vi på det
            mest kostnadseffektiva sättet kan bekämpa miljöförstöring och
            utsläpp av växthusgaser globalt, utan att för den delen slå undan
            fötterna för svenska företag och flygindustri. Vi menar att allt
            för betungande ekonomiska pålagor som läggs på svenska företag
            och flygindustri resulterar i att svensk produktion och industri
            flyttar till mindre nogräknade nationer med sämre reglerade miljömål,
            med ökade utsläpp som resultat. Vi benämner denna negativa företeelse
            som ”koldioxidläckage”.
          </p>
          <p xml:id="i-5M6sL6vCGjPoWUZSktXSwY">
            Utifrån principen mest nytta per satsad krona föredrar vi satsningar
            på interna­tionella åtgärder och forskning framför höjda skatter
            på flygande och andra åtgärder som slår mot svenska jobb och landsbygd
            utan någon mätbar påverkan på miljöproblemen globalt.
          </p>
          <head xml:id="i-CKgFLaY6zAZygoFo59xy4u" type="h1">
            Sverigedemokraterna vill
          </head>
          <list xml:id="i-2P6BY9owje1cjbjNdBKSXp" style="ul">
            <item xml:id="i-3a5whPPTdjQqmpSN6w3ppg">
              satsa på klimatpolitiska resurser där de gör mest nytta, exempelvis
              internationella insatser och forskning
            </item>
            <item xml:id="i-2JH7yqsjAitFZfr6gwU4wU">
              att miljösatsningar som berör svensk flygindustri ska innefatta
              beräkningarna gällande koldioxidläckage.
            </item>
          </list>
          <head xml:id="i-8qLG8SUP4JoYFAHdjwDWFG" type="h1">
            10 Forskning och innovation för framtidens flygindustri
          </head>
          <p xml:id="i-XjyB9FEZyoh3zKVbYJStzB">
            Sverigedemokraterna vill i hög grad fokusera på vissa forskningsområden,
            särskilt inom kunskapsintensiva sektorer som exempelvis flyg-
            och rymdindustrin, samtidigt som vi grundläggande värnar om fri
            forskning. Vi har heller inget att anföra generellt mot att Sverige
            medverkar i forskningsprojekt i samarbete med EU. Enligt vår mening
            måste internationell konkurrenskraft baseras bl.a. på att ligga
            i framkant gällande forskning och utveckling. Vi ser även bl.a.
            att ett mindre antal riktigt starka regionala forsknings- och
            innovationsområden även fungerar som draglok för tillväxten.
          </p>
          <p xml:id="i-BPE1J7iJgM24wD35FUZtuz">
            Sverigedemokraterna vill
          </p>
          <list xml:id="i-DS5JqrMAApF9LtWUV5hbqq" style="ul">
            <item xml:id="i-Kifcw7FwMe3o3pxB4nZEhh">
              satsa på kunskapsintensiva sektorer som exempelvis flyg- och
              rymdindustrin.
            </item>
          </list>
        </div>
        <div xml:id="i-UDH3TuEKS7wRF7CbEhP8G9" type="motSignatures">
          <list xml:id="i-5PkiLcaoN5wERuxEBnaKRE">
            <item xml:id="i-89s5eRgwJS3W91v53xQNdW" who="i-3VxwEBzyEfCdex2ZrmdQru">
              Jimmy Ståhl (SD)
            </item>
            <item xml:id="i-9T4tdXpTHGX35egTsf145c" who="i-G9Ze2ayHon2kkwVgXWott8">
              Thomas Morell (SD)
            </item>
            <item xml:id="i-2EzyZNJvCAxPnbS46VYfb2" who="i-5QsM75VvzYYRCpVjV6ax78">
              Patrik Jönsson (SD)
            </item>
          </list>
        </div>
      </div>
    </body>
  </text>
</TEI>
