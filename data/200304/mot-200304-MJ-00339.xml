<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0339/mot_200304_MJ_0339-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ339 pnr: v353
          </p>
          <p>
            Motion till riksdagen 2003/04:MJ339
          </p>
          <p>
            av Kjell-Erik Karlsson m.fl. (v)
          </p>
          <p>
            Naturvårdsverkets ansvar för havsmiljön
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad som
            i motionen anförs om att Naturvårdsverket skall få det övergripande
            ansvaret för havsmiljön.
          </p>
          <p>
            Bakgrund
          </p>
          <p>
            Ansvaret för Sveriges marina miljöer är idag splittrat. Naturvårdsverket
            har ansvar för miljömålen Hav i balans, Ingen övergödning och
            Levande kust och skärgård. Sjöfartsverket ansvarar för sjöfarten.
            Fiskeriverket ansvarar för fiskeverksamheten. Havsmiljökommissionen
            konstaterar i juni 2003 att ansvaret för verksamheter som påverkar
            havet är uppdelat på flera departement och myndigheter och att
            det sektorsansvar som finns inte medfört påtagliga förbättringar
            av havsmiljön. Fisket är den verksamhet som påverkar det marina
            livet mest. Fisket har medfört att ett antal marina arter antingen
            är utrotade i stora delar av havet eller att arter är på gränsen
            till att försvinna från stora delar av sitt naturliga utbredningsområde.
            Denna massiva påverkan medför kaos i de marina ekologiska systemen
            med oanade kort- och långsiktiga effekter. Därför är det viktigt
            att fisket behandlas som en faktor med avgörande betydelse för
            den marina miljön. Dagens struktur och organisation av myndigheterna
            medför en rad oklarheter. Det saknas samordning, myndigheternas
            roller är oklara i förhållande till andra myndigheter och i förhållande
            till aktörer i sektorn. Ibland har myndigheterna dubbla roller.
            Dessa brister avspeglar sig också i regeringens och riksdagens
            kvalitet i hanteringen av dessa frågor. Den allvarliga situationen
            när det gäller fiskebestånden motiverar också att man ser över
            myndighetsstrukturen.
          </p>
          <pb facs="riksdagen-motions-pdf/data/200304/mot_200304_MJ_0339/mot_200304_MJ_0339-0002.pdf"/>
          <p>
            2003/04:MJ339
          </p>
          <p>
            Ansvaret och forskning — som bland annat Fiskeriverket bedriver
            — kring bl.a. marina arter och den komplexa marina ekologin bör
            också vara så organiserad från samhällets sida att den står fri
            från särintressen. Forskningen kring marina arter ska kunna bedrivas
            utan att störas av olika aktörers agerande. Den marina forskningen
            bör också bli mer internationell eftersom fiskefrågorna och övriga
            marina frågor är synnerligen gränsöverskridande till sin karaktär.
          </p>
          <p>
            Naturvårdsverket bör ha det övergripande ansvaret
          </p>
          <p>
            De allvarligaste problemen som rör havet är miljöfrågor. Naturvårdsverket
            har redan idag ansvaret för miljömålen som rör havet. Därför är
            det naturligt att Naturvårdsverket också får det övergripande
            ansvaret för alla havsmiljöfrågor, även för t.ex. fiskefrågor.
            Naturvårdsverket kan då identifiera brister och föreslå de förändringar
            som behövs när det gäller myndigheternas instruktioner för att
            sektorsansvaret skall kunna utvecklas och samordnas. Naturvårdsverket
            skulle då också kunna öreslå avgränsning och mandat för respektive
            sektor, myndighetens roll i örhållande till sektorns aktörer och
            rollfördelning mellan de myndigheter som har ansvar för marina
            miljöfrågor. Det som här har anförts om att ge Naturvårdsverket
            det övergripande
          </p>
          <p>
            ansvaret över havsmiljön bör riksdagen som sin mening ge regeringen
            till känna.
          </p>
          <p>
            Stockholm den 1 oktober 2003
          </p>
          <p>
            Kjell-Erik Karlsson (v) Owe Hellberg (v) Sten Lundström (v) Sven-Erik
            Sjöstrand (v) Karin Svensson Smith (v) Karin Thorborg (v)
          </p>
        </div>
      </div>
    </body>
  </text>
</TEI>
