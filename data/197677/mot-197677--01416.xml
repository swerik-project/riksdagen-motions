<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--01416">
  <teiHeader>
    <fileDesc>
      <titleStmt>
        <title>med anledning av propositionen 1976/77:64 om statligt personskadeskydd</title>
        <author>av herr Gahrton</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1976/77:64 om statligt personskadeskydd</title>
          <idno type="rdwebb">G0021416</idno>
          <rs type="number">1416</rs>
          <ref type="dokument_url_text">http://data.riksdagen.se/dokument/G0021416/text</ref>
          <ref type="dokument_url_html">http://data.riksdagen.se/dokument/G0021416</ref>
          <ref type="dokumentstatus_url_xml">http://data.riksdagen.se/dokumentstatus/G0021416</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EF4gEp1CrEwnV5AnkFU4P2</idno>
            <name>PER GAHRTON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-W9eh6LR5t6mkg36nJPdsJ1" type="signed"/>
        <correspContext corresp="i-W9eh6LR5t6mkg36nJPdsJ1">
          <note type="signatory" corresp="i-EF4gEp1CrEwnV5AnkFU4P2"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__1416/mot_197677__1416-001.pdf"/>
      <fw xml:id="i-6sHrqnr5HjY8NeDjqqcRM5">
        Mot. 1976/77:1416 3
      </fw>
      <div xml:id="i-GdEvUDjbzZtuZ5sJH6R7tE" type="motHeader">
        <div xml:id="i-4huGp8m6apVpgvi6fw3rM2" type="motTitle"/>
        <div xml:id="i-JSBXJMf3mRCbRt3v6wc6A6" type="motSubmissionInfo"/>
      </div>
      <div xml:id="i-GhyRuPYvz7UGH4PQpRLZGY" type="motBody">
        <div xml:id="i-4VGC99AB93kzZmrGDkX2mu">
          <p xml:id="i-FvXefZLnDzsDGBqZ6xq7LM">
            Motion
          </p>
          <p xml:id="i-DzwMsz8t4SSaUsB2mBbxEC">
            1976/77:1416
          </p>
          <p xml:id="i-3GjPAmsTb2duWDHBe5q7i1">
            av herr Gahrton med anledning av propositionen 1976/77:64 om
            statligt personska- deskydd m. m.
          </p>
          <p xml:id="i-4YiyJVkxZtpvH4xGAaz7qe">
            I propositionen 1976/77:64 föreslås förbättring av det statliga
            personska- deskyddet. Det är en inriktning som förtjänar allt
            stöd. De personer som drabbas av skador eller vissa sjukdomar
            efter de nya bestämmelsernas ikraftträdande den 1 juli 1977 kommer
            att få en väsentligt bättre personlig ekonomisk trygghet än vad
            som tidigare varit fallet. Detta aktualiserar samtidigt ett intrikat
            rättviseproblem. Det heter i propositionen: ”Det har varit en
            allmän princip att ersättning för skada i arbetet fortsätter att
            utgå enligt de bestämmelser som gällde då skadefallet inträffade
            oavsett att ny lagstiftning genomförs.” Det finns naturligtvis
            många statsfinansiella och administrativa skäl för en sådan ordning.
            Men ur sociala och mänskliga synvinklar får det ofta orimliga
            konsekvenser. Särskilt gäller det en liten men särskilt utsatt
            grupp, de militärskadade. För denna grupp gäller dels militärersättningslagen,
            dels ett särskilt olycksfallsskydd för ideell skada. Genom propositionens
            förslag kommer ersättning såväl för inkomstbortfall som för ideell
            skada på grund av militärskada att väsentligt höjas. Samtidigt
            erkänner man i propositionen att ”de äldre livräntorna kommer
            att släpa efter i standardutvecklingen”. Därför föreslås en uppräkning
            av äldre livräntor, dock endast sådana som gäller invaliditet
            till minst 25 procent. Någon motsvarande uppräkning av ersätt-
            ningen för ideell skada föreslås inte. Det innebär att det kommer
            att finnas (minst) tre olika kategorier militärskadade i landet:
            1) En grupp som skadats före 1969 och som genom 1969 års kungörelse
            kunde få ett maximibelopp på 50 000 kr. 2) En grupp som skadats
            mellan 1969 och den nya lagens ikraftträdande den 1 juli 1977
            och som enligt 1969 års kungörelse kunnat få engångsbelopp på
            150 000 kr. 3) En grupp som skadats efter lagens ikraft- trädande
            den 1 juli 1977 och kan få ersättning beräknad efter statens personskadeförsäkring.
            Denna kategorisering — som ju beträffande de två förstnämnda katego-
            rierna redan föreligger — upplevs och kommer än mer att upplevas
            som orättvis av de drabbade. Samtidigt är antalet berörda — lyckligtvis
            — ur samhällelig synvinkel relativt litet. Grupp 1 kan beräknas
            till ca 600. Grupp 2 torde uppgå till högst ett 100-tal årligen,
            dvs. betydligt under 1 000 personer sammanlagt. Totalt löpte för
            hela militärersättningskomplexet i januari 1975 4 272 egenlivräntor
            och 1031 efterlevandelivräntor. Utanför det militära området finns
            naturligtvis många människor i liknande situation. Dock finns
            skäl att särbehandla de militärskadade.
          </p>
          <pb facs="riksdagen-motions-pdf/data/197677/mot_197677__1416/mot_197677__1416-002.pdf"/>
          <p xml:id="i-BAFpkQju4PnGzjxGX2ZRWx">
            Yrkesskadeförsäkringskommittén anför i detta hänseende (SOU 1976:50):
          </p>
          <p xml:id="i-W8vVWo2oxZYKE6xKiUbWyL">
            Att vissa särförmåner hittills utgått vid militärskador är i
            huvudsak en följd av att man ansett att skador under fullgörande
            av den medborgerliga skyldighet, som tjänstgöringen innebär, skall
            kompenseras med större ersättning än andra skador. Detsamma gäller
            för den som frivilligt bidrar till den viktiga uppgiften att stärka
            landets totalförsvar. Bakom denna uppfattning ligger i sin tur
            den bedömningen att militär- tjänsten innebär större skaderisker
            än annan verksamhet. Den enskilde har därtill mycket små möjligheter
            att själv påverka risksituationen. Detta resonemang är enligt
            kommitténs mening alltjämt bärande. Trots ansträngningar från
            de militära myndigheterna att göra tjänsten säkrare är fortfarande
            risken att råka ut för skada vid militärtjänstgöring betydande.
            Värnplikten är en obligatorisk tjänstgöring som fullgörs av större
            delen av landets manliga befolkning. Genom alltmer omfattande
            läkarkontroller vid inskrivning och i viss mån även vid inryckning
            har de värnpliktiga visserligen kommit att bli en grupp där personer
            med nedsatt hälsotillstånd frikallats från tjänstgöring. Den värnpliktige
            fullgör emellertid sin tjänstgöring under förhållanden som avsevärt
            skiljer sig från hans civila liv. De alltmer ökade kraven på användbarhet
            hos den enskilde soldaten i ett modernt krig medför också särskilda
            påfrestningar för den värnpliktige och risker för skador under
            övningar och annan utbildning. Det nu anförda motiverar enligt
            kommitténs mening att det även i fortsättningen finns ett skydd
            utöver den allmänna försäkringens vid skador som drabbar den som
            fullgör militärtjänstgöring.
          </p>
          <p xml:id="i-8GcotJjR9quBwxXrvgy1t">
            Mot denna bakgrund förefaller kategoriseringen av de militärskadade
            olycklig och stötande för rättskänslan. Det borde vara möjligt
            att inordna också de äldre skadefallen i den nya lagstiftningens
            trygghetssystem utan orimliga kostnader eller oöverstigliga administrativa
            svårigheter. Varje nu i livet militärskadad person borde betraktas
            som om skadan har inträffat efter den nya lagens ikraftträdande
            —- med avdrag för eventuellt utbetalda engångsersättningar för
            ideell skada. En gränsdragning vid 25-procentig invaliditet förefaller
            under alla förhållanden socialt och humanitärt omoti- verad (vilket
            också påpekats av bl. a. LO). Mot bakgrund av detta hemställer
            jag att riksdagen beslutar att de nya lagbestämmelserna beträffande
            militärskadade skall äga tillämpning på samtliga nu i livet militärskadade
            personer som om deras skador inträffat efter den I juli 1977.
          </p>
          <p xml:id="i-KBmNDaDK8tbnT8GZhirpe2" type="date">
            Stockholm den 24 februari 1977
          </p>
          <div xml:id="i-JQNYu27kKEtpBFLKZewReo" type="signatureBlock">
            <list xml:id="i-4vjMuD6sgV2pJun3y4wvFj">
              <item xml:id="i-4CMM68mKgX5Eso6KAJd553" who="i-EF4gEp1CrEwnV5AnkFU4P2" type="signature">
                PER GAHRTON (fp)
              </item>
            </list>
          </div>
        </div>
      </div>
    </body>
  </text>
</TEI>
