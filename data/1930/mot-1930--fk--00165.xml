<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1930/mot_1930__fk__165/mot_1930__fk__165-001.pdf"/>
      <fw xml:id="i-VH5U8yCfZoHv82vV6T5MMD">
        Motioner i Första kammaren, Nr 165. 1
      </fw>
      <div type="motHeader" xml:id="i-KTForDxWDNSRk5RJWbPNDk">
        <div type="motTitle" xml:id="i-CgejbiVA5HE6Snb6eG5BRj"/>
        <div type="motSubmissionInfo" xml:id="i-FvyRksW63HzMfhdK5457MV"/>
      </div>
      <div type="motBody" xml:id="i-GCMUXf9P4VUDYa7SB47ZJj">
        <div xml:id="i-DpKAYC3s6G3XybQJrZ1Q9S">
          <p xml:id="i-XWNiyMx7HanmJ7VFA6LQ4F">
            Nr 165.
          </p>
          <p xml:id="i-D3oTFep3X637X6G9cP4ztw">
            Av herr Möller m. fl., om utredning i syfte att bereda arbetare
            skydd mot vräkning vid arbetskonflikter.
          </p>
          <p xml:id="i-81h2DGtKJn442JJegeYoVH">
            Bostaden som naturaförmån ingår fortfarande i vissa arbetares
            avlöningsvill- kor. Särskilt är detta i stor utsträckning fallet
            i fråga om lantarbetarna. Till följd härav ha vid inträffade arbetskonflikter
            i desamma indragna arbetare ofta stått inför hotet om vräkning
            från sina bostäder, ett hot som icke sällan satts i verkställighet.
            Ställda med sitt bohag på bar backe ha dessa vräkta arbetare och
            deras familjer bringats i ett verkligt nödläge, där samhället,
            i detta fallet de olika kommunerna, fått hjälpande inskrida efter
            måttet av sin vilja och sina resurser. Senast ha händelserna i
            samband med lantarbetarekonflikten i Södra Möre fäst uppmärksamheten
            på dessa förhållanden. Denna konflikt är föranledd av arbetsgivarnas
            vägran att förhandla med arbetarnas organisation om kollek- tivt
            arbetsavtal. Arbetsgivarna ha förklarat sig villiga att på sina
            gårdar till- lämpa de löneförmåner, som fastställts i det mellan
            andra lantarbetsgivare i orten och Sv. lantarbetareförbundet ingångna
            s. k. Kalmar läns avtalet, men de vägra absolut att underteckna
            något kollektivt avtal. Likaledes vägrade arbetsgivarna överlägga
            med statens förlikningsman, då denne sökte medla i konflikten.
            Striden, som alltjämt pågår, är sålunda en klar strid om arbetarnas
            föreningsrätt. Rätten att organisera sig är ju numera för industriarbetarnas
            vidkommande allmänt erkänd. Vad lantarbetarna beträffar ha statsmakterna
            i vårt land gått in även för deras föreningsrätt genom att ratificera
            den konvention, som antogs av Internationella Arbetsorganisationens
            tredje konferens i Geneve den 12 november 1921, och vars huvudpunkt
            hade följande lydelse: »Varje medlem av internationella arbetsorganisationen,
            som ratificerar denna konvention, förbinder sig att tillförsäkra
            alla i jordbruksarbete sysselsatta per- soner samma förenings-
            och församlingsrätt, som tillkommer industriarbetare, samt att
            avskaffa alla genom lagstiftning eller eljest vidtagna anordningar,
            som för jordbruksarbetarna medföra inskränkning av här berörda
            rättigheter.» Det är för denna, av statsmakterna sålunda erkända
            rätt, som Södra Möres lantarbetare nu nödgas föra en hård och
            förtvivlad strid. En strid i vilken ar- betsgivarna — för att
            bringa lantarbetarna till underkastelse — inte ens ryggat tillbaka
            för att vräka arbetarna ur deras bostäder och sålunda skingra
            och skövla deras fattiga hem. Ej mindre än ett 50-tal arbetare,
            varav 34 med familjer, ha under Mörekonflikten avhysts från sina
            bostäder och fått sina hem och sitt torftiga bohag skingrade.
          </p>
          <p xml:id="i-3eu35hhKRJMtDjxLKPVmR5">
            Bihanq till riksdagens protokoll 1930. 3 saml. 47 häft. (Nr 165—168).
            1
          </p>
          <pb facs="riksdagen-motions-pdf/data/1930/mot_1930__fk__165/mot_1930__fk__165-002.pdf"/>
          <fw xml:id="i-QvY5KWk8Z7ws41hddEo6Qp">
            2 Motioner 1 Första kammaren, Nr 165.
          </fw>
          <p xml:id="i-WRYhksMEPtLxVDhdN8hvN2">
            Dessa vräkningar ha blottat såväl vissa lantarbetsgivares hänsynslöshet
            — vräkningarna ha i ett par fall skett trots sjukdom inom de vräkta
            familjerna — som också under vilka långt ifrån människovärdiga
            förhållanden jordbrukets arbetare nödgas leva. En skildring från
            vräkningarna kan illustrera detta. Den är hämtad ur tidningen
            »Östra Småland» för den 23 oktober 1929. Tidningen skrev: »Vädret
            var det sämsta tänkbara och de tillstädeskomna, utom ordnings-
            makten — tre poliser från Kalmar — och avhysningsförrättarna,
            voro få. Vid en blick i bostaden, som skall utrymmas, är det lätt
            att övertyga sig om att de som skola vräkas icke haft en bostad
            som kunnat kallas människovärdig. Inga som helst fogstrykningar
            å grundläggningen, vadan dragighet och köld under vintertiden
            varit omöjligt utestänga. Fönsterkarmar och -bågar uppruttna,
            innanfönster obefintliga. Överallt genompyrt med väggohyra. Sådan
            är i detta fall den bostad, som väntar ”den personal, som efter
            den 24 oktober skall nyanställas”. Så plockas möblerna ut i skvalande
            regn. Landsfiskalen söker själv så långt möjligt är skydda bohaget
            för väta och täcker över med matt- stumpar och skynken, och han
            visar nu som förut all den försynthet och väl- vilja, som är möjlig
            i det otrevliga uppdraget. Arbetet forceras, ty ytterligare tvenne
            vräkningar förestå under dagens lopp. Efter ett par timmar är
            det också överstökat och de församlade gå till nästa plats.» Mörearbetsgivarnas
            tillvägagångssätt, genom att dels neka ingå kollektiv- avtal och
            dels företaga vräkningar mot sina arbetare, har väckt allmän upp-
            märksamhet över hela landet. Oviljan mot arbetsgivarna har sträckt
            sig till stora delar av folket, oavsett politisk uppfattning,
            över användandet av vräk- ningar i arbetskonflikter. Mörepatronernas
            uppträdande är emellertid intet ensamstående. Samma metoder ha
            ofta tidigare kommit till användning. Vi erinra särskilt om vräkningarna
            under lantarbetarekonflikten i Skåne 1924—1925. Denna konflikt
            gällde arbetarnas avlöningsvillkor, men då vräk- ningarna, som
            under konfliktens gång följde slag i slag, i första hand riktade
            sig emot de lantarbetare, som på ett eller annat sätt företrädde
            fackföreningarna, erhölls det bestämda intrycket att arbetsgivarna
            ville komma lantarbetarnas fackliga organisation till livs. I
            spetsen för vräkningarna gick den skånska högadeln. Det torde
            inte innebära någon överdrift, snarare tvärtom, om an- talet verkställda
            vräkningar uppskattas till 150. Vräkningarna skapade för- stämning
            i vida kretsar och genomfördes synnerligen hänsynslöst. Ingen
            hänsyn togs till lång och trogen tjänst på vederbörande gårdar.
            Vräkningar förekommo där arbetarna hade haft anställning å samma
            gård ända upp till 32 å 35 år. Följande skildring i tidningen
            »Aurora» (nr 283, 1924) av en vräkning är be- lysande för situationen.
            Det gällde en vräkning vid Krageholm, och det heter om denna i
            tidningen: »Något pinsammare har jag aldrig skådat. Först bars
            en del bohag ut i dugg- regnet på den nersmorda backen. De strejkande
            vid gården stodo som mulna åskådare och man förstår vilka känslor
            som behärskade dem. Per Dahl själv
          </p>
          <pb facs="riksdagen-motions-pdf/data/1930/mot_1930__fk__165/mot_1930__fk__165-003.pdf"/>
          <fw xml:id="i-Xau6C5ow7p76UzjZYqB4Me">
            Motioner i Första kammaren, Nr 165. 3
          </fw>
          <p xml:id="i-4rW7E1sLuVUBksNm6wdeBV">
            tog det hela med godmodighet och beundransvärt lugn. Han är arbetarekom-
            munens ordförande däruppe, en säker karl som vet sitt ansvar och
            nogsamt visste att han på förhand var dömd att bära hundhuvudet.
            Kvinnorna gräto i smyg, och när även matförrådet bars ut i novemberrusket
            var det kanske inte utan att en och annan av åskådarna kände hur
            strupen snördes ihop. Barnen hade man förskonat från att bevittna
            uppträdet. De voro i skolan och sedan skulle släkt och vänner
            ta hand om dem för dagen. Mitt i eländet inträffade en tragikomisk
            situation när familjefadern vänligt men bestämt anhöll att få
            med sig ett sig ägandes kakelugnsrör. Landsfiskalen sände bud
            då efter smeden för att ordna denna sak, ty rätt skall ju vara
            rätt även när en fattig statare- familj under det lysande Krageholm
            flyttas utom dörrarna. Så kommo kärror fram, och så forslades
            ”pinnarna” efter hand till Sövestad. Den otäcka akten var icke
            slut, då jag lämnade platsen för att fara till staden, och sedan
            skulle man i lag med vännen Anders Persson.» Det kan förtjäna
            omnämnas, att flera bostadslägenheter stodo tomma vid samma gård,
            men trots detta måste fattigvårdsstyrelsen ordna bostad för två
            vräkta familjer, inalles 10 personer, i en församlingen tillhörig
            stallänga. Det talas i våra dagar så ofta och så vackert om hemmet
            som samhällets grundval och om skyldigheten att skydda och värna
            de svenska hemmen. De nu skildrade förhållandena visa att sannerligen
            ett sådant skydd är behövligt. Det kan inte vara i överensstämmelse
            med social rättvisa och humanitär anda, att en arbetare och dennes
            familj skall vräkas med sina tillhörigheter från sina bostäder,
            när konflikt på arbetsmarknaden uppstår. Denna fördömliga strids-
            metod försätter i främsta rummet kvinnor och barn i en förtvivlad
            situation. Det är mången gång mycket svårt att anskaffa bostäder
            åt på dylikt sätt bo- stadslösa familjer. Skyldigheten att här
            träda hjälpande emellan åligger fattig- vårdsmyndigheterna, som
            i flera socknar, där vräkningar förekommit, haft svårigheter för
            bostäders ordnande, samtidigt som detta även medfört ökade utgifter
            för kommunen. Med nu gällande lagar på området ha tyvärr inte
            statsmakterna möjlighet att förhindra verkställighet av begärda
            vräkningar av här skildrat slag. De statliga myndigheterna äro
            tvärtom enligt sagda lag pliktiga att utföra dylika av arbetsgivarna
            begärda vräkningar, när helst arbetsgivarna anse detta vara en
            lämplig stridsmetod i en arbetskonflikt. En ändring är här av
            nöden, en ändring, varigenom möjlighet beredes myndigheterna att
            hävda humaniteten i stället för att vara tvingade till hantlangartjänst
            åt socialt efterblivna.
          </p>
          <p xml:id="i-PrYjeg1o8cVsCxBw5dWRDi">
            Frågan om lagstiftning till förebyggande av att arbetare, som
            åtnjuta bostads- förmån av arbetsgivaren, avhysas från sina bostäder
            vid arbetskonflikter, har tidigare varit föremål för behandling
            av riksdagen. Vid 1907 års riksdag upp- togs problemet i samband
            med Kungl. Maj:ts förslag angående nyttjanderätt till fast egendom,
            i det socialdemokratiska partiet i andra kammaren i motion
          </p>
          <pb facs="riksdagen-motions-pdf/data/1930/mot_1930__fk__165/mot_1930__fk__165-004.pdf"/>
          <fw xml:id="i-H3oBS8r9w4hCpRJjp7rJhk">
            4 Motioner i Första kammaren, Nr 165.
          </fw>
          <p xml:id="i-HKUzFfvhzQyRsu1PhVxEMu">
            nr 178 väckta förslag i ämnet. I motionen påpekades, att nyttjanderätts-
            lagens 3 kap., som innefattade reglering av de allmänna hyresavtalen,
            alldeles förbigick de bostadsupplåtelser, som skedde i samband
            med arbetsanställning. Motionärerna önskade förebygga vräkningar
            i samband med arbetskonflikter genom att tillerkänna arbetare
            inom industrien, som åtnjöte bostad av arbets- givaren, en i lagen
            bestämd uppsägningsfrist, motsvarande till sin längd den frist,
            som enligt nyttjanderättslagen skulle gälla i fråga om hyresavtal
            i sådana fall då hyran beräknas efter kvartal eller längre tid.
            Uppsägningstiden skulle därigerom bli minst tre månader, i det
            arbetaren skulle kunna uppsägas till avflyttning å den fardag,
            som inträffade näst efter tre månader från uppsäg- ningen. Lagens
            bestämmelser skulle vara tvingande och alltså ej kunna sättas
            ur kraft genom klausul i ett avtal. Förslaget formulerades såsom
            ett moment i hithörande $i 3 kap. nyttjanderättslagen och innehöll:
            »Vid bruk, gruvor, sågverk, fabriker, verkstäder och andra industriella
            in- rättningar, där arbetsgivaren åt arbetaren upplåter bostad,
            vare arbetsgivaren pliktig upprätta skriftligt hyresavtal, däri
            hyrespriset för lägenheten beräknas i penningar för år.» Därjämte
            tillades en föreskrift om tvingande verkan av lagbestämmelsen.
            Förslaget föll i riksdagen, men andra kammaren avlät en skrivelse,
            vari begärdes att rättsförhållandet i avseende å bostäder, som
            av arbetsgivare vid in- dustriella anläggningar upplåtas åt deras
            arbetare, måtte ordnas på grundvalen av de för hyresavtal gällande
            bestämmelser. Frågan upptogs 1910 av dåvarande regeringen i samband
            med frågan om lag angående arbetsavtal och gällde nu även arbetsanställning
            inom jordbruket. Lagtexten innehöll följande bestämmelser:
          </p>
          <p xml:id="i-rUXgFrG2X6nY44MY4VbcR">
            »$ 20. Är arbetaren i arbetsgivarens hus och kost, vare arbetsgivaren
            skyldig att förse arbetaren med tjänligt husrum samt sund och
            tillräcklig föda ävensom bereda honom nödig vård under sjukdom.
            Upphör arbetsavtalet, vårde arbets- givaren sjuk arbetare, till
            dess denne kan flyttas från arbetsgivarens hus och må ej flyttning
            ske, innan den kan äga rum utan fara för arbetarens liv eller
            hälsa och vården av annan övertages. $ 21. Tillhandahåller arbetsgivaren
            bostad åt arbetare, som ej är i arbets- givarens kost, och är
            ej hyresavtal angående bostaden särskilt ingånget, vare arbetaren,
            ändå att annorlunda överenskommits, ej skyldig att från bostaden
            avflytta tidigare än fjorton (14) dagar efter det arbetsavtalet
            blivit uppsagt eller hävt. Vad nu är stadgat gälle ej, då arbetsavtal
            ingåtts för viss tid och denna gått till ända, ej heller ifråga
            om upplåtelse av bostad åt arbetare, som antagits för tillfälligt
            arbete och har sitt egentliga hemvist å annan ort. Är särskilt
            hyresavtal slutet och är ej hyrestiden bestämd, vare kortaste
            upp- sägningstid fjorton dagar. Ej må i hyresavtalet hyrestiden
            bestämmas med
          </p>
          <pb facs="riksdagen-motions-pdf/data/1930/mot_1930__fk__165/mot_1930__fk__165-005.pdf"/>
          <fw xml:id="i-SLjpkMdACrgsFjwStJ5p8E">
            Motioner i Första kammaren, Nr 165. 5
          </fw>
          <p xml:id="i-LKvGXKk3FnXbZkAodF9JYw">
            hänsyn till arbetsavtalets bestånd eller för arbetaren stadgas
            arbetsskyldighet i arbetsgivarens företag. Bestämmelse, som strider
            mot vad nu sagts, vare ogill.»
          </p>
          <p xml:id="i-Np7zb6dccZ7Uzq7bstY9jH">
            I motioner av hrr Åkerman och Karlsson i Fjäl föreslogs, att
            respittiden skulle ökas till en månad. Den förstnämnde hade även
            ett par andra ändringsförslag. Han yrkade att uppsägningstiden
            skulle räknas från det arbetsavtalet upphört samt att den legala
            fristen skulle gälla även då arbetsavtalet var ingånget för bestämd
            tid. Enligt herr Åkermans förslag skulle ovannämnda $ 21 erhålla
            följande lydelse: »Tillhandahåller arbetsgivaren bostad åt arbetare,
            som ej är i arbetsgivarens kost, och är ej hyresavtal angående
            bostaden särskilt ingånget, vare arbetaren, ändå att annorlunda
            överenskommits, ej skyldig att från bostaden avflytta tidigare
            än en månad efter det arbetsavtalet upphört. Vad nu är stadgat
            gälle ej i fråga om upplåtelse av bostad åt arbetare, som antagits
            för tillfälligt arbete och har sitt egentliga hemvist å annan
            ort. Är särskilt hyresavtal slutet och är ej hyrestiden bestämd,
            vare kortaste upp- sägningstid en månad. Ej må i hyresavtal hyrestiden
            bestämmas med hänsyn till arbetsavtalets bestånd eller för arbetaren
            stadga arbetsskyldighet i arbets- givarens arbetsföretag. Bestämmelse,
            som strider mot vad nu sagts, vare ogill.» Utskottet förordade
            regeringsförslaget med den av herr Åkerman föreslagna ändringen
            beträffande utgångspunkten för fristens beräknande. Då emellertid
            hela lagförslaget föll, kom någon reglering av nu förevarande
            spörsmål icke till stånd. Även vid 1911 års riksdag ingick en
            bestämmelse om dessa förhållanden i det av regeringen framlagda
            förslaget till lag om vissa arbetsavtal, och avfatt- ningen överensstämde
            i huvudsak med den av utskottet 1910 formulerade före- skriften.
            Dock tillades, att arbetarna efter arbetsavtalets upphörande finge
            nöjas med annan tjänlig bostad, som arbetsgivaren ställde till
            förfogande, för den tid under vilken han fortfarande hade rätt
            till bostad. Det är uppenbart att de ovannämnda förslagen icke
            skulle ha varit ägnade att bereda ett tillräckligt skydd mot vräkningar
            under arbetskonflikter. En väsentligt utsträckt frist för arbetaren
            torde i detta hänseende vara nödvändig. Denna torde i första hand
            böra omfatta så lång tid, som i allmänhet förekommer beträffande
            den för bostadslägenheter ömsesidiga uppsägningsrätten, vilken
            torde vara tre månader. Men därjämte torde det böra ankomma på
            myndig- heternas prövning, huruvida under särskilda förhållanden
            ytterligare tid, exem- pelvis två månader, skall medgivas för
            innehav av lägenheten. Sättet och medlen för åstadkommande av
            sagda skydd bör bli föremål för utredning. Denna utredning bör
            taga till prövning alla med denna fråga sam- manhängande omständigheter
            och avse förslag till lag, som giver arbetarna det skydd, varom
            i det föregående talats. För att så snart som möjligt sätta
          </p>
          <pb facs="riksdagen-motions-pdf/data/1930/mot_1930__fk__165/mot_1930__fk__165-006.pdf"/>
          <fw xml:id="i-KoM2MMp8LL8mhkQekiDyNb">
            6 Motioner i Första kammaren, Nr 165.
          </fw>
          <p xml:id="i-GL3ChXyNeHP2jqCQRhDVHK">
            en bestämd spärr mot här påtalade vräkningsmetoder, bör utredningen
            be- drivas så, att förslag i ärendet kan föreläggas 1931 års riksdag.
            Med stöd av det anförda vilja vi hemställa,
          </p>
          <p xml:id="i-7YAMTwrqjXBthXuskD6oen">
            att riksdagen måtte i skrivelse till Kungl. Maj:t anhålla om
            utredning på i motiveringen angivna grunder, avseende att skapa
            skydd mot vräkning vid arbetskonflikter åt arbetare, i vars avlöningsvillkor
            bostadsförmån ingår, och att utredningen jämte förslag i ärendet
            förelägges 1931 års riksdag.
          </p>
          <p xml:id="i-VbvM1mNQSGmnFPFrs9ZKpD" type="date">
            Stockholm den 21 januari 1930.
          </p>
          <p xml:id="i-WFwAwwHhhWd27btqfE3M5z">
            Gustav Möller. Rickard Sandler. Olof Olsson. ÅA. J. Bärg.
          </p>
          <p xml:id="i-XTnsm97Qd6AHMN7LKjb9mG">
            Edv. Björnsson.
          </p>
        </div>
      </div>
    </body>
  </text>
</TEI>
