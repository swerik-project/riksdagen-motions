<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-NU-00416">
  <teiHeader>
    <fileDesc>
      <titleStmt>
        <title>Turism</title>
        <author corresp="i-F5CraRitpEtuezeja6cK6P">av Anders Sellström (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Turism</title>
          <idno type="rdwebb">GY02N416</idno>
          <rs type="number">N416</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GY02N416/text</ref>
          <ref type="dokument_url_html">http://data.riksdagen.se/dokument/GY02N416</ref>
          <ref type="dokumentstatus_url_xml">http://data.riksdagen.se/dokumentstatus/GY02N416</ref>
          <ref type="doc">http://data.riksdagen.se/fil/9451119C-19A8-461C-980F-D8179EE1B4BC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-F5CraRitpEtuezeja6cK6P</idno>
            <name>Anders Sellström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-X48Fv8AoDRh3wpBCie2XuX" type="signed"/>
        <correspContext corresp="i-X48Fv8AoDRh3wpBCie2XuX">
          <note type="signatory" corresp="i-F5CraRitpEtuezeja6cK6P"/>
        </correspContext>
        <correspAction xml:id="i-4xYxF3Nmr95XHhgY5SqSGY" type="numbering">
          <date when="2010-10-29"/>
        </correspAction>
        <correspAction xml:id="i-UjgBYNTuXobRzwW1TY6gqL" type="submission">
          <date when="2010-10-27"/>
        </correspAction>
        <correspAction xml:id="i-GJakBt2F8DmURSjwg7s4Kd" type="transfer">
          <date when="2010-10-27"/>
        </correspAction>
        <correspAction xml:id="i-6wR243zRPSwNJXbcUwsgf6" type="assigned"/>
        <correspContext corresp="i-6wR243zRPSwNJXbcUwsgf6">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HU4pj4JukVexZjVtmrs3ra" type="motBody">
        <div xml:id="i-Un1bvENUtk2HENoqgkc9Fq" type="motProposal" subtype="förslag">
          <head xml:id="i-Kb8UMb9GM4qetz6uEFZSG3">
            Förslag till riksdagsbeslut
          </head>
          <p xml:id="i-RSEW8b23ekUggRJhLooEs">
            Riksdagen tillkännager för regeringen som sin mening vad som
            anförs i motionen om satsningar inom turism för att utveckla Sverige
            som turistland.
          </p>
        </div>
        <div xml:id="i-27BVLQaaTYSKBgXgsaGvfM" type="motContent">
          <head xml:id="i-PcBMt8Vk4P4bZfbcK3rko3" type="h1">
            Inledning
          </head>
          <p xml:id="i-3Uy3nUFHsBagxh9DVmMJZr">
            Sverige har goda förutsättningar för en växande turistnäring.
            Det är ett stort land med en vacker natur, ren luft och rent vatten,
            en spännande historia och ett rikt kulturutbud över hela landet.
            Vi har också områden som kan erbjuda en upplevelse av tystnad,
            något som allt fler i våra mest tätbefolkade regioner i Europa
            och världen efterfrågar. Sverige är ett naturskönt land med stor
            variationsrikedom i landskapet. De milsvida skogarna, sjöarna,
            älvarna och fjällen, liksom våra vackra kuster och skärgårdar,
            lockar människor från mer tätbefolkade områden i landet och från
            andra länder.
          </p>
          <p xml:id="i-U83G6oi8KyvV35npcpC6Ve">
            Men det behövs fler och tydligare satsningar för att utveckla
            Sveriges turistpotential till fullo. I denna motion listar jag
            nio viktiga satsningar för Sverige som turistland.
          </p>
          <p xml:id="i-LUZacywKHHxcr2KPKxq1CT">
            Det goda samhället och en god välfärd förutsätter ett konkurrenskraftigt
            och differentierat näringsliv. Detta innebär i sin tur att ett
            gott klimat måste skapas och vidmakthållas för ett dynamiskt småföretagande,
            där enskilda människors idéer, kreativitet och entreprenörskap
            får möjlighet att blomma ut. En del av näringslivet som blir alltmer
            betydelsefull är turismen.
          </p>
          <p xml:id="i-4CG69L6FJo1xRHYcPobsRc">
            Turism är enligt WTO:s definition: Människors aktiviteter när
            de reser till och vistas på platser utanför sin vanliga omgivning
            för kortare tid än ett år för affärer, fritid eller andra syften.
            År 2009 ökade turistnäringens omsättning i Sverige till 251,7
            miljarder kronor, en ökning med 6,1 procent från 2008. Exportvärdet,
            det vill säga utländska besökares konsumtion i Sverige, ökade
            med nästan 13 procent till 93,6 miljarder kronor och är därmed
            större än både järn och stål (30,5 miljarder kronor) och personbilsexporten
            (33,6 miljarder kronor) tillsammans. Svenska affärsresenärers
            konsumtion uppgick till 43,6 miljarder kronor.
          </p>
          <p xml:id="i-5F8mD9bnHdN1AmeuqTJxTX">
            Turistnäringen skapar drygt 159 000 arbetstillfällen i Sverige
            enligt siffror från Tillväxtverket. Det är lätt att inse att utvecklingskraften
            för Sverige som helhet är enorm. De jobb som skapas inom turistnäringen
            blir jobb i våra egna regioner, de kan inte flyttas utomlands.
            Dessutom bidrar turisterna genom sin konsumtion för närvarande
            med över 12 miljarder kronor till statens momskassa. Till skillnad
            från flera andra exportnäringar så tillför alltså turisterna momspengar
            till staten.
          </p>
          <p xml:id="i-ALkMauJ6RucHZA6eGdtLXg">
            Undersökningar visar också att det är lättare för ungdomar, lågutbildade
            och invandrare att få sina första jobb i turistbranschen. Besöksnäringen
            är extra personalintensiv och ger därför en möjlighet för många
            att få ett arbete.
          </p>
          <head xml:id="i-V98TDmXrTFqGauyMNC1kxv" type="h1">
            Satsningar för ökad turism i Sverige
          </head>
          <head xml:id="i-3wveV8CQBUQJ21PLZ1MPsU" type="h2">
            Fördubblad satsning på marknadsföring
          </head>
          <p xml:id="i-FRQp3noEtdQX7v7FuVaLWj">
            Sverige har goda förutsättningar för en växande turistnäring.
            Turismen som bransch tillhör världens snabbast växande men där
            Sverige har svårare att hävda sig som turistland. Det finns några
            tillväxthämmande faktorer som regelkrångel, brist på riskkapital,
            högre moms än grannländerna och dålig infrastruktur.
          </p>
          <p xml:id="i-41JJ6NNtpCLBNWES4DQPiV">
            Idag spenderar staten cirka 150 miljoner kronor per år på Visit
            Sweden som har som uppgift att marknadsföra Sverige. Det innebär
            att vi i Sverige satsar drygt 16 kronor per capita. Motsvarande
            siffra i Danmark och Norge är en bit över 30 kronor per capita
            medan man i Norge lägger cirka 47 kronor per invånare på att marknadsföra
            turismen. Jag anser att en rejäl uppväxling behövs på detta område.
          </p>
          <p xml:id="i-8K8Fx7EjmSK8dmk8geggRr">
            Den ökade marknadsföringen av Sverige som turistland ska inriktas
            på marknadsföring av det som är unikt för Sverige: glesbygden,
            vildmarken, fjälltrakterna, mörkret och kylan, norrsken och midnattssol,
            allemansrätten, våra många sjöar, älvar och vackra havskust. Detta
            marknadsföringsarbete bör även omfatta Sveriges storstäder. Det
            handlar också om möjligheterna till fiske, jakt, bär- och svampplockning,
            kanotsafari, forsränning, bo på lantgård med mera.
          </p>
          <head xml:id="i-4e5TDqKYdWvTq4kMwcd7KM" type="h2">
            Bättre samordning av de offentliga insatserna
          </head>
          <p xml:id="i-JjvqvZ4XyRHpnvojVEhXtw">
            De offentliga organen, staten, landstingen/regionerna och kommunerna,
            branschen och den ideella sektorn, behöver i högre grad arbeta
            tillsammans och samordnat för att utveckla den svenska besöksnäringen.
            Alliansregeringen har under våren 2010 gett Tillväxtverket och
            Visit Sweden i uppdrag att tillsammans leda arbetet i en samordningsgrupp,
            där en rad statliga myndigheter ingår, för destinationsutveckling
            och tillväxt i besöksnäringen. Denna typ av samordning från statens
            sida är mycket angelägen, men arbetet måste också på ett aktivt
            sätt involvera regioner, kommuner och de företag som verkar inom
            näringen och inte bara de som är kopplade till ett delägarskap
            i Visit Sweden.
          </p>
          <head xml:id="i-GoqaKG85btz4i9iVeNQLkY" type="h2">
            En utbyggd infrastruktur och utvecklad trafik
          </head>
          <p xml:id="i-NMapF8PS8QqH6MU924nUaP">
            En väl fungerande infrastruktur är av avgörande betydelse för
            turismen på landsbygden. Exempelvis spelar priser på flyg- och
            tågresor en avgörande roll om avlägsna resmål ska få underlag
            för en på sikt lönsam turistnäring. Fjällturismen har under de
            senaste femton åren dragit söder ut. Alltfler söker sig till Dalarna,
            Jämtland och Härjedalen medan utvecklingen Västerbotten och Norrbotten
            inte varit lika positiv.
          </p>
          <p xml:id="i-A3aSTrBsZX2MYkwaUke5F">
            Flyget måste också utnyttjas mer för att öka turismen, inte minst
            i norra Sverige och då särskilt i Lappland. Fjällturismen till
            Hemavan har till exempel ökat kraftigt sedan man fick en fungerande
            flygtrafik. Utvecklingen mot att staten tar ägaransvar för ett
            mer begränsat antal flygplatser i ett nationellt basutbud, får
            inte leda till att staten drar tillbaka sitt finansieringsansvar
            i form av driftbidrag till övriga flygplatser. Vägarnas standard
            betyder också mycket för besöksnäringen. De små turistanläggningarna
            ligger ofta vid sidan av de stora vägarna, och tjälskador kan
            ställa till stora problem. Anslagen till de enskilda vägarna har
            höjts under alliansregeringens tid och måste fortsätta prioriteras.
            Jag anser att turismen måste vara framtidsinriktad och mer miljöanpassad.
          </p>
          <p xml:id="i-RcdujSVyvsiULN7VX6ksRo">
            Järnvägstransporter bör när förutsättningar finns nyttjas i högre
            grad. Idag saknas till exempel järnväg till Nordeuropas största
            vinterturistområde, Sälen, vilket gör att den miljömässiga belastningen
            på vägar och tillfarter blir stor. En jämförelse kan göras med
            skidorten Åre som ligger betydligt längre norrut, men genom sin
            järnvägsförbindelse har utmärkta kommunikationer med omvärlden
            och därmed avlastar så väl vägar som närmiljö. Den omreglering
            av järnvägstrafiken som alliansregeringen genomfört, skapar förutsättningar
            för fler transportlösningar som är skräddarsydda för besöksnäringens
            behov. Redan har etableringsmöjligheterna för andra bolag än SJ
            ökat vad gäller charter, veckosluts- och helgtrafiken. Det mer
            omfattande marknadsöppnandet som sker under 2011, måste få sådana
            former att goda förutsättningar etableras för olika typer av evenemangs-
            och säsongsanpassad trafik.
          </p>
          <head xml:id="i-AEq7EJqmMrd77tiaUG594V" type="h2">
            Utveckla fler turistkluster
          </head>
          <p xml:id="i-2yaVRZFxh3gsH51d9WDnXT">
            I dag finns tydliga turistkluster i exempelvis småländska Glasriket,
            de svenska fjällorterna, Åland, Gotland och västkusten. Sverige
            behöver dock bli bättre på att ta tillvara de allmänna kluster
            som utbildning-turistort-företagsetablering innebär. Genom att
            förlägga en högskola på en turistort kan man också locka till
            sig företag med det humankapital som utbildade studenter på orten
            innebär. Ett förslag skulle kunna vara att etablera en turisthögskola
            i någon av de turistorter som finns i Sverige.
          </p>
          <head xml:id="i-QybxKpBHSopHB55EQUzVfc" type="h2">
            Satsa på lokalt ambassadörsskap och lokal samverkan
          </head>
          <p xml:id="i-5CBShZnJCe1RHdbcupj42g">
            För en god marknadsföring krävs inte bara satsningar på nationell
            turism i Sverige. Lokalbefolkningen är de bästa ambassadörerna
            för sin bygd. Genom att ha varit så att säga turist på hemmaplan
            har man lättare att berätta för externa besökare om sin hembygd.
            Skolan bör på ett tidigt stadium framhålla bygdens betydelse och
            kopplingen till historien för att på så sätt göra eleverna mer
            medvetna om den lokala förankringen.
          </p>
          <p xml:id="i-RSDUfcZrEcdWA6FPgtC5wE">
            I strävan att utveckla turism på landsbygden ska målsättningen
            vara att skapa förutsättningar för en ekologiskt uthållig näring.
            Samarbete och en målmedveten samordning mellan flera intressenter
            kan ge goda resultat. En förebild kan vara det samarbete som etablerats
            genom IEF, Inlandskommunernas ekonomiska förening, där ett 20-tal
            kommuner från Halmstad i söder till Gällivare i norr aktivt samarbetar
            med Inlandsbanan och Inlandsvägen som de sammanhållande banden.
            En annan är Siljan Turism, där kommunerna och näringslivet runt
            Siljan har utvecklat en lokal samverkansmodell.
          </p>
          <head xml:id="i-Aywq3WxcQEBdnh8Pqi4VbZ" type="h2">
            Öka turismutbildningen
          </head>
          <p xml:id="i-9SnMxgghxwSG53Mo8FcJW6">
            Det är viktigt att Sverige deltar aktivt i den forskning som
            bedrivs kring turism. Lika viktigt är att de erfarenheter och
            de forskningsrön som framkommer på ett enkelt, snabbt och effektivt
            sätt förs ut till näringen.
          </p>
          <p xml:id="i-8bV5uDSLBjE5b34XYYHKUE">
            På utbildningssidan finns ett brett utbud av kurser på gymnasienivå,
            inom vuxenutbildningen och de kvalificerade yrkesutbildningarna
            liksom högskoleutbildning. Den kvalificerade yrkesutbildningen
            varvar teori och praktik och finns på ett tjugofemtal platser.
            Utbildningarna har olika inriktning och de flesta kurser är på
            80 poäng. Efterfrågan på kvalificerad arbetskraft ökar successivt
            inom rese- och turistnäringen och möjligheterna att få arbete
            efter utbildningen är goda. Platserna på KY-utbildningar bör därför
            ökas.
          </p>
          <p xml:id="i-22Ar87nECxJKv8wj2gmuD9">
            Viktigt är att skapa studievägar för att de som har erfarenhet
            ska kunna komplettera med teori, det vill säga man måste ha turismutbildning
            med flexibilitet.
          </p>
          <head xml:id="i-ToJYMTw1E8rzfc59dxhQh2" type="h2">
            Samordna myndighetskontrollen och minska avgifterna
          </head>
          <p xml:id="i-YVeXmoosAceQDtDZzcwnVf">
            Myndigheterna ska fokusera på syftet med en regel. Ett tillsynsuppdrag
            bör inte inskränka sig till bara myndighetsutövning utan också
            uppfylla en viktig servicefunktion. I dag måste ofta turistföretagen
            betala dubbla avgifter för myndighetskontroll. Vid kontroller
            av exempelvis kylanläggningar krävs att ett auktoriserat företag
            utför besiktningen. Efter denna kontroll sker en ytterligare kontroll
            av den ansvariga myndigheten. Turistföretagen betalar båda kontrollerna.
          </p>
          <p xml:id="i-WLUVhyqijmZY6XEnyqnGoJ">
            Ett system utformat på ett liknande sätt som kontrollen inom
            bilbesiktningen där myndigheten bara ackrediterar och granskar
            besiktningsföretaget skulle vara mycket smidigare för de små företagen.
            Är kontrollen utförd av en certifierad besiktningsman ska kvaliteten
            på besiktningen vara garanterad. Myndigheten kontrollerar alltså
            endast reparationsfirman och inte turistföretaget.
          </p>
          <p xml:id="i-MVYetwWTHUHC6GVZTVyUop">
            Vid nyetableringar är ofta många myndigheter inblandade, vilket
            förhalar företagsstarten. Lagstiftningen inom olika sektorer kommer
            också ibland i konflikt med varandra, vilket går ut över företagaren.
            Jag menar att det krävs en bättre samordning mellan de olika myndigheterna.
            En ökad samlokalisering av alla statliga myndigheter bör eftersträvas
            på regional nivå. Då kan regionala behov stödjas och samordnas.
            Myndigheterna bör minimera kontrollen av anläggningar som fungerat
            utan anmärkning under en längre tid och i stället fokusera resurserna
            på de anläggningar som har problem.
          </p>
          <p xml:id="i-Sd96c7KHFS1PLg5v89nCYo">
            Myndigheterna bör också åläggas att inom en viss tid meddela
            företagaren om tillstånd ges eller inte. I de fall där olika myndigheter
            ställer motstridiga krav ska detta hanteras mellan myndigheterna,
            dock självklart med möjlighet för företaget att yttra sig.
          </p>
          <p xml:id="i-2R5hDehRUiH5XoYXgNtdpU">
            Jag föreslår att särskilda så kallade företagshandläggare ska
            svara för samordning av tillstånd för en viss bransch, till exempel
            hotell och restaurang, småskalig och naturnära turism, evenemang
            och så vidare. Det borde vara möjligt med ett interkommunalt samarbete
            så att flera kommuner kan nyttja den specialkompetens inom en
            bransch som byggts upp i en av dem.
          </p>
          <head xml:id="i-7wgEsdrtz4wvgaAFXh9SFo" type="h2">
            Förenkla regelverket och anpassa resegarantilagen
          </head>
          <p xml:id="i-AZFnStoXXj18TtutaF3yNK">
            Många regler och bestämmelser kan vara välmotiverade, men det
            finns alltför många exempel där systemet, som är till för att
            skydda och hjälpa, i stället stjälper företagen. Det lilla företaget
            kan inte på samma sätt som storföretagen hålla speciell kompetens
            för administrativa uppgifter. De rigida bestämmelserna innebär
            höga tillsynskostnader för alla företagare och då också turistföretagen.
          </p>
          <p xml:id="i-TiSYD84f94ndBJLXguSxVn">
            En stor del av lagstiftningen kring livsmedel och hälsoskydd
            utgår från företag som är knutna till byggnader och fasta inventarier.
            De turistföretag som är baserade på upplevelser i skog och mark
            stöter ofta på problem eftersom fasta byggnader ofta saknas. Det
            lilla turistföretaget har inte de resurser som reglerna är utformade
            för. Detta hämmar turistnäringens fortsatta tillväxt. För att
            inte hindra det lilla turistföretaget att bedriva sin verksamhet
            krävs flexibla regler. Det är orimligt att samma lagstiftning
            gäller för samtliga företag oavsett inriktning, lokalisering och
            storlek. Självklart får det inte innebära att god livsmedelshygien
            och hälsoskydd åsidosätts.
          </p>
          <p xml:id="i-UT9qFtmo3cGmy5RNb3Vm44">
            Ett exempel på inflexibel lagstiftning är resegarantilagen. Lagens
            syfte är att ge konsumenter ett skydd mot förseningar och ekonomiska
            förluster. Resegarantilagen är bra för konsumenterna men kan vara
            bekymmersam för mindre företag som den i dag är utformad. Småföretagen
            får ofta ta lån för att finansiera garantin med ofta oförmånliga
            villkor som i sin tur innebär stora risker för småföretagaren.
            I vissa andra länder förekommer det fondlösningar som visat sig
            fungera bra. En utredning om resegarantisystemet bör snarast tillsättas.
            I utredningen bör särskilt de mindre företagens situation beaktas.
            Även om det på vissa områden behövs genomgripande förändringar
            av regelverket handlar det till stor del om attityder och värderingar
            när det existerande regelverket tillämpas.
          </p>
          <head xml:id="i-8bCEkbvDZiGC1ZBEBo736M" type="h2">
            Ge svenska turistentreprenörer en bra start
          </head>
          <p xml:id="i-Dso6pTFfbXGQtoDAQw8cHr">
            För en del av dem som är verksamma inom turistnäringen är eget
            företagande ett alternativ. Det är dock ett stort steg att starta
            eget och det är inte alltid så lätt att få finansiering. I Danmark
            finns sedan 1965 möjlighet att skattefritt spara för att starta
            eget företag. På ett så kallat etableringskonto är insättningarna
            avdragsgilla och möjliga upp till 40 procent av nettolönen. Om
            sparmedel tas ut utan att användas till anläggningstillgångar
            i ett nystartat företag, efterbeskattas kontohavaren och får dessutom
            betala en ränta för den tid som pengarna varit obeskattade. Avdrag
            för insättningar på kontot kan göras upp till fyra år efter etableringsåret,
            men begränsat till 40 procent av löneintäkten eller vinsten vid
            egen verksamhet. Mellan 550 och 800 danskar har årligen de senaste
            fyra åren valt att göra insättningar på ett etableringskonto.
            Många nya företag har startats tack vare etableringskontot. Jag
            vill också i Sverige införa denna typ av etableringskonto.
          </p>
          <p xml:id="i-QwReMLB37BBf9u18vvZ6iQ">
            Jag vill dessutom introducera en möjlighet att göra avdrag för
            satsningar som görs i andras nystartade företag, ett så kallat
            riskkapitalavdrag. Konkret innebär förslaget att personer som
            köper nyemitterade aktier i onoterade bolag ska ha möjlighet till
            skattereduktion för investeringar upp till 100 000 kronor per
            år. Avdrag ska få göras mot inkomst av kapital såväl som mot inkomst
            av tjänst. Reduktionen ska även gälla köp av aktier i egna och
            närståendes fåmansföretag.
          </p>
        </div>
        <div xml:id="i-RBnVdctrdybbBYizo15NeZ" type="signatureBlock">
          <list xml:id="i-4cKuTdb1VMxk8uRY66bDND">
            <item xml:id="i-UEpLXmkhE9YijAAuvC2DBq" who="i-F5CraRitpEtuezeja6cK6P" type="signature">
              Anders Sellström (KD)
            </item>
          </list>
        </div>
      </div>
    </body>
  </text>
</TEI>
