<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__ak__690/mot_1957__ak__690-001.pdf"/>
      <div type="motHeader" xml:id="i-J4Nb3Grkzt8H5N5qzrDJ5w">
        <div type="motTitle" xml:id="i-WdzmtaiUhCNHEMdLTUP9Ve"/>
        <div type="motSubmissionInfo" xml:id="i-47im5M6xf6EK8RmvK4bTAm"/>
      </div>
      <div type="motBody" xml:id="i-P7uAdLgT7CexQ5qh4THBri">
        <div xml:id="i-AvVQpoAPfySgwAchWKavZY">
          <p xml:id="i-359sJMWN9JJPoDqspqNK85">
            Motioner i Andra kammaren, nr 690 år 1957 7
          </p>
          <p xml:id="i-MwWk8t8isd9xBEv8vEWrVQ">
            Nr 690
          </p>
          <p xml:id="i-SSy1QhgLyashFo6zmgDBrY">
            Av herr Nilsson i Tvärålund m. fl.,, i anledning av Kungl. Maj:ts
            proposition, nr 175, angående komplettering av riksstats- förslaget
            för budgetåret 1957/58, m. m.
          </p>
          <p xml:id="i-Gj7yAdXEkggLwbAQnsG2pg">
            I propositionen nr 175 framlägges förslag till komplettering
            av riksstats- förslaget. I den översikt över det ekonomiska läget
            som samtidigt lämnas framhålles bl. a., att det fortfarande råder
            en balanserad högkonjunktur med starka spänningar, som hålls i
            schack av den ekonomiska politiken. Den totala efterfrågan i samhället
            utövar alltjämt ett alltför starkt tryck på den totala tillgången.
            Finanspolitiken syftar, såsom departementschefen redovisar, till
            att totalt och på särskilt strategiska punkter reducera efter-
            frågan och köpkraften. Enighet synes råda om att den samlade ekonomiska
            politikens tyngdpunkt bör förskjutas i riktning mot en starkare
            begränsning av konsumtionsefterfrågan, så att ett ökat personligt
            sparande och därmed ökade investeringar möjliggöres. Bl. a. i
            detta syfte föreslås införande av en allmän energiskatt. Förslaget
            om energiskatt, som kan sägas utgöra en begränsad omsätt- ningsskatt,
            bör i nuvarande läge och på angivna grunder accepteras. Men det
            måste samtidigt framhållas, att en sådan skatt liksom en allmän
            om- sättningsskatt har en del icke önskvärda verkningar, i det
            att även produk- tionen i viss utsträckning belastas. Det centrala
            problemet i vår ekonomiska politik under efterkrigstiden kan sägas
            ha varit det alltför starka trycket från konsumtionssidan. Ansprå-
            ken på våra resurser har nästan ständigt tenderat att överstiga
            tillgången. Produktionsökningen har inte kunnat hålla jämna steg
            med den ökade kon- sumtionsefterfrågan. Sparandet har därigenom
            blivit otillräckligt för de investeringar som vi betraktar som
            nödvändiga. I ett fullsysselsättningssam- hälle som vårt, där
            de starka arbetsmarknadsorganisationerna har ett av- görande inflytande
            över den ekonomiska utvecklingen, har det berett oss stora svårigheter
            att med de medel, som använts, upprätthålla samhälls- ekonomisk
            stabilitet. En inkomstbeskattning vid hög nivå stimulerar varken
            till sparande eller till bästa möjliga utnyttjande av våra produktionsresurser,
            Det är folks ut- gifter som innebär att resurser tas i anspråk.
            Inkomstskatten bestraffar inkomsten men inte utgiften. Vid en
            viss inkomst är det inte längre till- räckligt lönande att skaffa
            sig ytterligare inkomster. Många, som anser att skatten tar för
            stor del av sådana marginalinkomster, avhåller sig från att
          </p>
          <pb facs="riksdagen-motions-pdf/data/1957/mot_1957__ak__690/mot_1957__ak__690-002.pdf"/>
          <p xml:id="i-CMYyrLruMtAyX16jqqnWfi">
            8 Motioner i Andra kammaren, nr 690 år 1957
          </p>
          <p xml:id="i-3eHdzqm6NJgrNv8d6PG5V6">
            göra den ytterligare produktionsinsats, som de annars skulle
            vilja göra. Det betyder, att våra samlade produktionsresurser
            inte utnyttjas på tillfreds- ställande sätt. Om vi önskar få till
            stånd en så snabb ökning av resurserna som möjligt och samtidigt
            en rationell användning av dem, borde skatten i stället vara utformad
            på sådant sätt, att inkomsten stimulerades i större utsträckning
            och utgiften i erforderlig grad bestraffades. Det framstår som
            angeläget att ytterligare sänkning av inkomstskatten möjliggöres.
            Långtidsutredningen har visat, att vi under en relativt lång period
            måste räkna med stora investeringsbehov, som är svåra att avvisa,
            och begränsade möjligheter att öka konsumtionen. I ett sådant
            läge är det givetvis, såsom framhållits, nödvändigt att konsumtionsefterfrågan
            hålles tillbaka, så att resurserna inte överanstränges. När man
            har i olika sammanhang diskuterat möjligheterna av att i större
            utsträckning förskjuta beskattningen från investeringssidan till
            konsumtionssidan, har man väl närmast tänkt sig en allmän eller
            begränsad omsättningsskatt. Den i propositionen föreslagna energiskatten
            är en begränsad omsättningsskatt. För kort tid sedan har dessutom
            betänkande angående allmän omsättningsskatt framlagts, vilket
            för närvarande är föremål för remissbehandling. En ökning av varupriserna
            genom omsättningsskatt får emellertid vissa inte önskvärda konsekvenser.
            Såsom framhållits drabbas produktionen av vissa kostnadsökningar.
            Man måste också räkna med krav på kompensation i löneökningar.
            Åtgärden i och för sig skulle alltså i viss utsträckning verka
            inflationsdrivande. En omläggning av vår beskattning, så att den
            i större utsträckning träffar konsumtionsutgifterna, är emellertid
            önskvärd. En lösning synes vara, att en progressiv utgiftsskatt
            införes och att den direkta inkomstbeskattningen i motsvarande
            grad lindras. Driftutgifter skulle givetvis inte bli föremål för
            sådan beskattning. Den beskattningsbara utgiften skulle i huvudsak
            ut- göras av den summa, som återstår sedan det sparade beloppet
            dragits från årsinkomsten. Men beskattning borde även ske av sådan
            konsumtion, som finansieras genom förtäring av förmögenhet. Till
            skydd för personer med små inkomster kan man vid en sådan ut-
            giftsbeskattning tänka sig en skattefri konsumtion intill ett
            visst belopp för varje person. I jämförelse med en indirekt varuskatt
            har utgiftsbeskatt- ningen den fördelen, att hänsyn kan tas till
            antalet konsumtionsenheter i varje hushåll, och skatten kan läggas
            progressivt i förhållande till det en- skilda hushållets konsumtion
            per konsumtionsenhet. En betydande fördel är det ju också att
            en sådan utgiftsbeskattning inte medför någon varu- fördyring.
            Ur samhällsekonomisk och konjunkturpolitisk synpunkt måste en
            om- läggning av beskattningen till att i högre grad än hittills
            utgå efter konsum- tionsutgifterna vara önskvärd. En hög progressiv
            inkomstskatt stimulerar inte individen till ökade arbetsinsatser.
            Särskilt gäller detta extrainkomster,
          </p>
          <pb facs="riksdagen-motions-pdf/data/1957/mot_1957__ak__690/mot_1957__ak__690-003.pdf"/>
          <p xml:id="i-AwmBEPnbrVPHLzbijHFtVr">
            Motioner i Andra kammaren, nr 690 år 1957 9
          </p>
          <p xml:id="i-JjjZWEmvXdx4fmaNQkC6KY">
            som drabbas av en hård marginalskatt. Det är helt naturligt,
            att individen i många fall då väljer ökad fritid framför ökade
            produktionsinsatser. Ut- giftsbeskattningen har ingen sådan återhållande
            verkan på arbetslust och företagsamhet, då något marginalskatteproblem
            av det slag, som känne- tecknar vårt skattesystem, inte förekommer.
            Sambeskattningen synes också kunna ordnas på ett mer tillfredsställande
            sätt vid en utgiftsbeskattning. Medan inkomstbeskattningen kan
            sägas stimulera till ökade utgifter, har utgiftsbeskattningen
            i detta avseende en återhållande verkan. Om en ut- giftsbeskattning
            genomföres och inkomstbeskattningen minskas, skulle det med all
            sannolikhet medföra en betydande stimulans för folks lust att
            skaffa sig ökade inkomster liksom för det personliga sparandet.
            En sådan omläggning av skattesystemet, som vi här diskuterat,
            skulle enligt vår mening öka möjligheterna för ekonomiskt framåtskridande
            i vårt samhälle. Den ökning av sparandet, som förutsättes inträffa,
            skulle möjlig- göra, att räntan till fördel för näringsliv och
            företagsamhet kan hållas på lägre nivå. Under de senaste åren
            har totalbalansering av statsbudgeten eftersträvats men inte kunnat
            genomföras. Om sparandet genom omläggning av skattesystemet kan
            ökas i erforderlig utsträckning, framträder inte ur samhällsekonomisk
            synpunkt behov av totalbalansering av statsbudgeten, då staten
            utan förfång för näringslivet kan låna upp pengar för kapital-
            utgifter på kapitalmarknaden. Det synes sannolikt, att den statliga
            inkomst- skatten vid en sådan omläggning kan sänkas i större utsträckning
            än som svarar mot den utgiftsskatt, som skulle påföras. Givetvis
            bör utgiftsskattens uttagningsprocent kunna anpassas efter det
            konjunkturpolitiska lägets krav. I England har ett detaljerat
            förslag framlagts till en progressiv beskatt- ning av konsumtionsutgifterna.
            I vårt land har långtidsutredningen berört problemet men inte
            gjort det till föremål för någon prövning. Ett par remissinstanser
            har i yttranden över långtidsutredningens förslag fäst upp- märksamheten
            på möjligheten av att införa en progressiv beskattning av konsumtionsutgifterna.
            I förevarande proposition föreslås, att uttagningsprocenten för
            den statliga inkomstskatten oförändrat skall vara 100. Vi vill
            givetvis inte i nuvarande läge föreslå ändring i nämnda avseende.
            Såväl det statsfinansiella som det samhällsekonomiska läget synes
            oss emellertid motivera, att frågan om in- förande av en progressiv
            utgiftsskatt i syfte att minska inkomstskatten med det snaraste
            upptages till prövning. Med anledning av vad som ovan anförts
            får vi hemställa, att riksdagen vid behandling av propositionen
            nr 175 i skrivelse till Kungl. Maj:t måtte hemställa om prövning
            av
          </p>
          <p xml:id="i-KnpZ2zAjW4TDxoViTi5YuJ">
            2 Bihang till riksdagens protokoll 1957. 4 saml. Nr 688—690
          </p>
          <pb facs="riksdagen-motions-pdf/data/1957/mot_1957__ak__690/mot_1957__ak__690-004.pdf"/>
          <p xml:id="i-KvoAFineve7LZMPG8MBagi">
            10 Motioner i Andra kammaren, nr 690 år 1957
          </p>
          <p xml:id="i-779VJZCEmav3AWbt6f6UAi">
            frågan om införande av en progressiv beskattning av kon- sumtionsutgifterna
            i syfte att sänka den direkta inkomst- beskattningen.
          </p>
          <p xml:id="i-3vZxJJgTmnHQmqDk1Pi65N">
            Stockholm den 15 maj 1957
          </p>
          <p xml:id="i-4SEVBzdEKP9YQYo8b6ixbE">
            Jan-Ivan Nilsson Karl Andersson Fritz Börjesson i Tvärålund i
            Björkäng
          </p>
          <p xml:id="i-9KRzKznf4mUSYNd4UqpDWw">
            Svenska Tryckeriaktiebolaget, Stockholm 1957
          </p>
          <p xml:id="i-5w8yGVsmSM1RWpA2vWzsyd">
            s70764
          </p>
        </div>
      </div>
    </body>
  </text>
</TEI>
