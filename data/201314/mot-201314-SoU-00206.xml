<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SoU-00206">
  <teiHeader>
    <fileDesc>
      <titleStmt>
        <title>ANDT-frågor</title>
        <author corresp="i-du5LHNwBWrCH1am94GCk1">av Eva Olofsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>ANDT-frågor</title>
          <idno type="rdwebb">H102So206</idno>
          <rs type="number">So206</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H102So206/text</ref>
          <ref type="dokument_url_html">http://data.riksdagen.se/dokument/H102So206</ref>
          <ref type="dokumentstatus_url_xml">http://data.riksdagen.se/dokumentstatus/H102So206</ref>
          <ref type="doc">http://data.riksdagen.se/fil/CE4C30AC-58B8-4E36-A73B-3BCB8DAC53FE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5bSx5uixL6j9CEjmd8CeG2" type="signed"/>
        <correspContext corresp="i-5bSx5uixL6j9CEjmd8CeG2">
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-Jo4bJqPvUvqv7bi6VFsjGC" type="numbering">
          <date when="2013-09-27"/>
        </correspAction>
        <correspAction xml:id="i-L9iCiCcEdRm6cB4gpHxLAG" type="submission">
          <date when="2013-09-19"/>
        </correspAction>
        <correspAction xml:id="i-6J5Po3ZmhUVSQZVuvGhufh" type="transfer">
          <date when="2013-09-19"/>
        </correspAction>
        <correspAction xml:id="i-4v3AYinAsfQjuMui1BFAUH" type="assigned"/>
        <correspContext corresp="i-4v3AYinAsfQjuMui1BFAUH">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QESDUwjtzbQSDooP1FKDV4" type="motHeader"/>
      <div xml:id="i-PB88iJ1DaDTHjj2kiuYxCA" type="motBody">
        <div xml:id="i-ALbtm28rghY19FoNdw39fB" type="TOC">
          <head xml:id="i-EF1gui3LmzqCDU1KeHSgr3">
            1 Innehållsförteckning
          </head>
          <list xml:id="i-A9Q6AdCjY8jAh94of7YxDR">
            <item xml:id="i-6e1PieA1mFExyowyt9cSQu">
              2Förslag till riksdagsbeslut 2
            </item>
            <item xml:id="i-UFrrJ3ptto3n4bfzXH7Pvg">
              3Inledning 4
            </item>
            <item xml:id="i-U3Giu3mfQReaQZjQtLkDvH">
              4ANDT-politiken 4
            </item>
            <item xml:id="i-LsoMYkdrHVexeVSgZFnBt1">
              4.1Klass och kön 5
            </item>
            <item xml:id="i-DcbfvhuyGnYdgjqot7WQK2">
              5Alkohol 6
            </item>
            <item xml:id="i-ZgtT9kKF4oribpqHENVPZ">
              5.1Nej till så kallad gårdsförsäljning 6
            </item>
            <item xml:id="i-Bas6nXE6ts4iejK3v2asyz">
              5.2Näthandel med alkohol 7
            </item>
            <item xml:id="i-RcbbUWCB2sPj36e4qnT8V4">
              5.3Förbjud alkohol- och tobaksreklam 8
            </item>
            <item xml:id="i-Wi91YHeJKSuwqFDvyr4mQW">
              5.4 Nationell handlingsplan för minskat alkoholbruk bland ungdomar
              9
            </item>
            <item xml:id="i-Hni8LLmJbsj9RfBkwe5CB4">
              5.5Sänkta införselkvoter för alkohol 9
            </item>
            <item xml:id="i-MA2Nz9KPja4sEHxwCNPzXP">
              5.6Alkolås bör vara standard i trafiken 9
            </item>
            <item xml:id="i-8fspJbRvv2Lro8strYqjyP">
              6Tobak 10
            </item>
            <item xml:id="i-XADscZkj9DYSjSSteKcNVC">
              6.1Licensplikt för tobaksförsäljning 11
            </item>
            <item xml:id="i-TpesiLu5PeSWtt29Cx56CU">
              6.2Inför dold försäljning av tobak 12
            </item>
            <item xml:id="i-AfZZvG43Tdri3kzhMmZCXW">
              6.3Ingen gratis reklam med neutrala paket 12
            </item>
            <item xml:id="i-RUXM7BWKxMsvVAyBGSurMi">
              6.4Bildinformation minskar tobaksanvändningen 13
            </item>
            <item xml:id="i-MSETt1RqEN6RZ5uLW3azBp">
              6.5Passiv rökning och rökfria miljöer 13
            </item>
            <item xml:id="i-K23gcg7CV4h3fuDSRC5oQK">
              6.6Utfasning av tobak 14
            </item>
          </list>
        </div>
        <div xml:id="i-QKMvCyTe6eiLo8WcVwTMp7" type="motProposal" subtype="förslag">
          <head xml:id="i-9dkY4frcs8YbSzcqqVN1Sa">
            2 Förslag till riksdagsbeslut
          </head>
          <list xml:id="i-MKUwq7wnFueNH74moCwV4D" style="ol">
            <item xml:id="i-CM4Edyypwfk4gKzuzcE2cB">
              Riksdagen tillkännager för regeringen som sin mening vad som
              anförs i motionen om att det övergripande målet för ANDT-politiken
              ska vara ett samhälle fritt från narkotika och dopning, en sänkning
              av alkoholkonsumtionen och minskade medicinska och sociala skador
              orsakade därav samt ett minskat tobaksbruk.
            </item>
            <item xml:id="i-J8gmCDm8mvVCxyGNpKjYEM">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med konkreta förslag till åtgärder på ANDT-området utifrån både
              klass- och könsperspektiv.
            </item>
            <item xml:id="i-HSCNckft5CYyxCQCH3t4W1">
              Riksdagen tillkännager för regeringen som sin mening vad som
              anförs i motionen om att gårdsförsäljning av alkoholhaltiga drycker
              är en fråga om detaljhandelsmonopolets bevarande och därmed en
              fråga om folkhälsa och samhälleliga konsekvenser av alkoholkonsumtion.
            </item>
            <item xml:id="i-436NPyo553r8AEDR8DBFjm">
              Riksdagen tillkännager för regeringen som sin mening vad som
              anförs i motionen om att det bör införas ett förbud mot kommersiell
              förmedling av alkoholdrycker
            </item>
            <item xml:id="i-3WpuSKYY4raPohEcgQFK6V">
              Riksdagen tillkännager för regeringen som sin mening vad som
              anförs i motionen om att alla former av alkoholreklam bör förbjudas
              i Sverige.
            </item>
            <item xml:id="i-GjctLQRM2C7GzfF5zPkvvn">
              Riksdagen tillkännager för regeringen som sin mening vad som
              anförs i motionen om att regeringen inom EU bör driva frågan om
              att varje medlemsstat ska få avgöra om den vill förbjuda alkoholreklam
              med hänsyn till folkhälsan.
            </item>
            <item xml:id="i-FiXQxhkz7gSENqkgJnmXya">
              Riksdagen tillkännager för regeringen som sin mening vad som
              anförs i motionen om en handlingsplan för minskat alkoholbruk
              bland ungdomar.
            </item>
            <item xml:id="i-TnAuMSMpr4bU3xKDWwFSqM">
              Riksdagen tillkännager för regeringen som sin mening vad som
              anförs i motionen om ett förnyat initiativ att arbeta för sänkta
              införselkvoter av alkohol inom EU. 1
            </item>
            <item xml:id="i-NnqLU22QMaxjto7X97iB9D">
              Riksdagen tillkännager för regeringen som sin mening vad som
              anförs i motionen om att regeringen omgående bör återkomma till
              riksdagen med ett förslag som omfattar krav på alkolås som standardutrustning
              vid köp av alla nya personbilar, bussar och lastbilar. 2
            </item>
            <item xml:id="i-3au9X46AQnS46m3ZXTKDzf">
              Riksdagen tillkännager för regeringen som sin mening vad som
              anförs i motionen om att WHO:s konvention om tobak bör genomföras
              i svensk lagstiftning.
            </item>
            <item xml:id="i-E6XNA6fC4yyMCqP4hyWZYj">
              Riksdagen tillkännager för regeringen som sin mening vad som
              anförs i motionen om att tobaksförsäljning bör vara licenspliktig.
            </item>
            <item xml:id="i-8mV4Zp2jcfJ5FssmT5asjm">
              Riksdagen tillkännager för regeringen som sin mening vad som
              anförs i motionen om att s.k. dold försäljning av tobak bör införas.
            </item>
            <item xml:id="i-FrFq9XR7GQBRp5HMSBWv12">
              Riksdagen tillkännager för regeringen som sin mening vad som
              anförs i motionen om att neutrala förpackningar för tobaksvaror
              bör införas.
            </item>
            <item xml:id="i-PoJZ6adKkfKPhTyXvjMrCr">
              Riksdagen tillkännager för regeringen som sin mening vad som
              anförs i motionen om att bildinformation om tobakens skadeverkningar
              bör införas på förpackningarna.
            </item>
            <item xml:id="i-Jo7mjwdKkQkWHeaF2Uumda">
              Riksdagen tillkännager för regeringen som sin mening vad som
              anförs i motionen om att regeringen skyndsamt bör återkomma med
              ett förslag på hur fler rökfria miljöer kan skapas.
            </item>
            <item xml:id="i-BBJnFmZ7S6LwB5JLsdwDC4">
              Riksdagen tillkännager för regeringen som sin mening vad som
              anförs i motionen om att regeringen bör återkomma med en tidsbestämd
              åtgärdsplan för ett tobaksfritt samhälle.
            </item>
          </list>
          <p xml:id="i-Mkpmego2fq9QyZPJLHMY5b">
            1 Yrkande 8 hänvisat till SkU.
          </p>
          <p xml:id="i-Uoetd44hdzFK4g7VTh1ssC">
            2 Yrkande 9 hänvisat till TU.
          </p>
        </div>
        <div xml:id="i-JxVCY7MwQnoAwkH3SdY6zi" type="motContent">
          <head xml:id="i-7cKUhfNabdskcVixPjQjmZ" type="h1">
            3 Inledning
          </head>
          <p xml:id="i-7cQ5AygehpuhMiVwXKyivi">
            När de ekonomiska skillnaderna ökar i ett samhälle ökar även
            skillnaderna i hälsa. Hälsoklyftorna i det svenska samhället är
            i dag mycket påtagliga. I Socialstyrelsens och Statens folkhälsoinstituts
            gemensamma rapport Folkhälsan i Sverige – Årsrapport 2013 fastställs
            det bl.a. att det finns tydliga hälsoskillnader mellan dem som
            har kort och dem som har lång utbildning. I yrkesverksamma åldrar
            är dödligheten mer än dubbelt så hög bland personer med förgymnasial
            utbildning som bland dem med eftergymnasial utbildning och skillnaden
            har ökat sedan början av 1990-talet. Alla stora dödsorsaker i
            befolkningen – hjärtsjukdom, stroke, cancer, olyckor, självmord
            och alkoholrelaterade diagnoser – är vanligare bland dem med kort
            utbildning. De som har kort utbildning upplever också sin hälsa
            som sämre.
          </p>
          <p xml:id="i-W5hgcrExXZdvjj6T5rQ5va">
            Eftersom vår hälsa påverkas av vår ekonomiska och sociala livssituation
            krävs det även en folkhälsopolitik som spänner över alla samhällsområden.
            Den borgerliga regeringen har på ett systematiskt sätt nedrustat
            den svenska folkhälsopolitiken och gjort hälsa till en fråga om
            individuell livsstil. På så sätt riskerar man att ge människor
            skulden för sin egen ohälsa. Vänsterpartiet kräver en återupprättad
            folkhälsopolitik som har som övergripande mål att minska klassklyftorna
            i hälsa och där man på ett systematiskt sätt påverkar de samhällsförhållanden
            och miljöfaktorer som skapar ohälsa. Frågor rörande alkohol, narkotika,
            dopning och tobak (ANDT) är en viktig del av detta folkhälsoarbete.
          </p>
          <head xml:id="i-31MjTEtXYqbAUoaZ819gfN" type="h1">
            4 ANDT-politiken
          </head>
          <p xml:id="i-JHrK6Mjse2SQrwKrjWSUiQ">
            I början av 2011 antog regeringen en strategi för politik rörande
            alkohol, narkotika, dopning och tobak (ANDT). I strategin angavs
            ett övergripande mål för arbetet: Ett samhälle fritt från narkotika
            och dopning, med minskade medicinska och sociala skador orsakade
            av alkohol och med ett minskat tobaksbruk. Detta mål innebär att
            olika vikt och fokus läggs på ANDT-politikens olika områden.
          </p>
          <p xml:id="i-YAqZEuW2g8WMcoxpxJr2PD">
            Det narkotika- och dopningsfria samhället är ett sedan länge
            fastslaget mål i Sverige. Det är ett mål som Vänsterpartiet instämmer
            i. Vi kan samtidigt konstatera att detta mål av många har tolkats
            på ett sätt som förhindrat en nyanserad debatt om samhällets åtgärder.
            I alltför hög grad har narkotikapolitiken präglats av en bestraffande
            dimension som trängt undan vetenskapligt grundade förslag på åtgärder
            inom området. Det arbete som bedrevs under Mobilisering mot narkotika
            (MOB) var mycket värdefullt för att på ett bättre sätt samordna
            den nationella politiken och stärka politikens koppling till vetenskap
            och praktik. Den borgerliga regeringen valde tyvärr att lägga
            ner MOB.
          </p>
          <p xml:id="i-BTuJJ3wqnfDh2jzbM8QmVm">
            Målen för alkohol- och tobakspolitiken är satta på en lägre nivå
            än för narkotika och dopning, vilket vi inte ser några problem
            med. Det finns emellertid hos regeringen också en tydlig skillnad
            i synsättet mellan alkohol och tobak. Medan man anser att tobaksbruket
            måste minska så finns ingen sådan ambition när det gäller alkoholen.
            Detta ser vi som allvarligt. Det framstår som allt tydligare att
            den restriktiva svenska alkoholpolitiken håller på att luckras
            upp till förmån för en politik där alkoholkonsumtion i sig inte
            ses som ett problem utan endast blir ett problem i vissa enskilda
            fall. Detta har tidigare visat sig bl.a. i regeringens förändringar
            av alkohollagen, som pekar i en tydligt liberaliserande riktning.
            Det har också visat sig i regeringens engagemang för att gång
            på gång utreda frågan om gårdsförsäljning av alkohol, vilket resulterat
            i förslag som handlar om direkt konkurrensutsättning av Systembolaget
            genom småbutiker som inte alls behöver ligga på en gård på landsbygden.
            Regeringen har också lagt ner Alkoholkommittén, vilket lett till
            sämre fokus och en sämre samordning av frågorna på nationell nivå.
          </p>
          <p xml:id="i-WARXYMLBVXP1SQo9p4CjS6">
            För oss är det tydligt att alkoholkonsumtionen i högsta grad
            påverkar framför allt folkhälsan och brottsutvecklingen. Det är
            inte enbart för enstaka enskilda individer och familjer som alkoholen
            är ett problem som kräver insatser – för en hållbar utveckling
            krävs en minskad totalkonsumtion i samhället. Därför bör det övergripande
            målet för ANDT-politiken vara ett samhälle fritt från narkotika
            och dopning, en sänkning av alkoholkonsumtionen och minskade medicinska
            och sociala skador orsakade därav samt ett minskat tobaksbruk.
            Detta bör riksdagen som sin mening ge regeringen till känna.
          </p>
          <head xml:id="i-YHQLbWp8XTTgdnwZL3Rmv8" type="h2">
            4.1 Klass och kön
          </head>
          <p xml:id="i-36VHfRR13VRYPiGzVL92qn">
            En persons livsvillkor och socioekonomiska position påverkar
            hälsan, livsstilen och bruket av alkohol, narkotika, dopning och
            tobak. Inom forskningen brukar detta förklaras med att status
            och grad av kontroll över sitt eget liv påverkar människors grundnivå
            av stress. Stressnivån i sin tur har mycket stor betydelse för
            psykisk och fysisk hälsa och immunförsvar. Kortutbildade, arbetslösa
            och människor boende i socioekonomiskt svaga områden har i regel
            sämre hälsa än andra. I Sverige finns det även en stor skillnad
            i hälsa mellan utrikes och inrikes födda.
          </p>
          <p xml:id="i-V4FVXTj3LXMUVCHXaN7CVK">
            Kvinnors och mäns bruk av alkohol, narkotika, dopning och tobak
            skiljer sig också åt. Likaså samhällets syn på kvinnor respektive
            män som missbrukar. Eftersom gruppen missbrukande män är större,
            har kvinnor ofta svårare att få vård och behandling som är anpassad
            utifrån deras behov. Missbruk hos kvinnor är mer skam- och skuldbelagt
            än hos män, och det är vanligare att kvinnor som missbrukar har
            tidiga traumatiska upplevelser i grunden. Det finns även biologiska
            skillnader mellan kvinnor och män, t.ex. när det gäller förmågan
            att bryta ned alkohol.
          </p>
          <p xml:id="i-UUwYfQzmgtKkxz4aBXmP61">
            För att en ANDT-strategi ska vara effektiv är därför klass- och
            könsperspektiv en förutsättning. Regeringen saknar dessa perspektiv
            i sin strategi. Både statistik och forskning behöver delas upp
            och analyseras utifrån dessa perspektiv. Såväl information om
            exempelvis drogernas skadeverkningar som andra riktade åtgärder
            måste anpassas till olika grupper och deras behov.
          </p>
          <p xml:id="i-PgzrfQuY3f6bjacUJjEvkF">
            Med anledning av detta bör regeringen återkomma till riksdagen
            med konkreta förslag till åtgärder på ANDT-området utifrån både
            klass- och könsperspektiv. Detta bör riksdagen som sin mening
            ge regeringen till känna.
          </p>
          <head xml:id="i-JDZYPdqKyPtBa9K3u2Q9DS" type="h1">
            5 Alkohol
          </head>
          <p xml:id="i-VqqQPDM7AKEhX9oucUXSqA">
            Vänsterpartiet står för en solidarisk och restriktiv alkoholpolitik
            som innebär att tillgängligheten till alkohol ska vara begränsad
            genom höga skatter, ett starkt Systembolaget och inte minst strängare
            regler för privatinförsel. En lägre totalkonsumtion innebär att
            den alkoholrelaterade ohälsan och dödligheten minskar. Vi måste
            bekämpa den ökande alkoholkonsumtionen och agera för att återta
            vår rätt att själva bestämma över vår alkoholpolitik. Det handlar
            om att återskapa den restriktiva alkoholpolitiken som har sin
            grund i ett folkhälsoperspektiv och som är solidarisk i stället
            för egoistisk. Sverige behöver återupprätta en alkoholpolitik
            som utgår från totalkonsumtionsmodellen och där tillgänglighet
            och pris är de viktigaste instrumenten för minskad alkoholkonsumtion.
          </p>
          <head xml:id="i-PNBcUWWenPGNVBpMu5Bp9M" type="h2">
            5.1 Nej till så kallad gårdsförsäljning
          </head>
          <p xml:id="i-RQcyQYMjkJWPUYzwApFkZE">
            Regeringen har i två omgångar låtit utreda frågan om gårdsförsäljning
            av alkohol. Med gårdsförsäljning har menats att tillåta försäljning
            av alkoholdrycker i liten skala på den gård där de tillverkas.
            Det senaste utredningsförslaget handlar dock inte om gårdar över
            huvud taget.
          </p>
          <p xml:id="i-DSjHKRVBrzzpjZxSEupAuG">
            Under utredningens gång insåg utredaren att försäljning på gårdar,
            som det var tänkt från början, inte skulle tillåtas av EU. En
            separat försäljningskanal med enbart egna produkter, oavsett volymer,
            skulle vara en diskriminering mot utländska alkoholproducenter.
            Det skulle med andra ord vara ett brott mot de förutsättningar
            som tillåter oss att behålla Systembolaget.
          </p>
          <p xml:id="i-Gh8VvKRKLVAnmDuVFVJA6k">
            I stället har man lagt fram förslag som handlar om att etablera
            rena konkurrenter till Systembolaget. Alla företag som tillverkar
            alkohol, svenska som utländska, ska få ha butiker i Sverige och
            sälja direkt till konsumenter. Att bara tillåta försäljning på
            landsbygden skulle bryta mot EU:s regler om etableringsfrihet.
            Därför kom utredningen fram till att det måste vara tillåtet att
            öppna butiker i städer och tätorter. Det går inte att reglera
            försäljningen genom att i dessa butiker bara tillåta svenska produkter
            eftersom man då bryter mot EU-rätten.
          </p>
          <p xml:id="i-H9D622EW5MV4metn21fA9D">
            Att förslagen sedan är omgivna av vissa restriktioner får betraktas
            som en parentes i sammanhanget. Inköpsmängderna begränsas, men
            är inte lägre satta än att de kan bedömas som högst normala inköp
            på Systembolaget. Det krävs en upplevelsetjänst i samband med
            försäljningen, såsom ett studiebesök. Kravet är dock så otydligt
            att det sannolikt lätt kan kringgås.
          </p>
          <p xml:id="i-U3HjURPascAqcHdFgEdV7s">
            Det som föreslås är inget annat än en detaljhandel som konkurrerar
            med Systembolaget. Det svenska detaljhandelsmonopolet är den viktigaste
            delen av den restriktiva svenska alkoholpolitiken. Med en konkurrensutsättning
            hotas monopolet. Eftersom konsekvenserna är så stora om detaljhandelsmonopolet
            faller, måste frågan om gårdsförsäljning avföras helt från dagordningen
            en gång för alla. Våra gemensamma resurser kan användas på ett
            bättre sätt, i sjukvården, socialtjänsten, äldrevården och skolan.
            Gårdsförsäljning av alkoholhaltiga drycker är en fråga om detaljhandelsmonopolets
            bevarande och därmed en fråga om folkhälsa och samhälleliga konsekvenser
            av alkoholkonsumtion. Detta bör riksdagen som sin mening ge regeringen
            till känna.
          </p>
          <head xml:id="i-7v6mqZDkwGjBEfwsQjWEL7" type="h2">
            5.2 Näthandel med alkohol
          </head>
          <p xml:id="i-5gjKvQ9Vw3JrzxZLwvQDJb">
            Sedan förbudet mot privatimport av alkoholdrycker avskaffades,
            efter att Sverige förlorade det s.k. Rosengrenmålet i EG-domstolen,
            har ett stort antal kommersiella verksamheter med syfte att sälja
            alkoholdrycker till privatpersoner dykt upp i Sverige. Vissa har
            en omfattande verksamhet i Sverige med kontor, kundtjänst, säljare,
            inköpsfunktioner, ekonomiassistenter och controllrar. Andra säljer
            alkoholdrycker som hämtas i en livsmedelsbutik. De flesta momenten
            i försäljningen av alkoholdrycker på internet i dag sköter en
            förmedlare som i realiteten agerar som säljare gentemot konsumenten.
          </p>
          <p xml:id="i-JU3TvjmAW5dq7a3cCRpb3B">
            Alkohollagsutredningen (SOU 2009:22) föreslog att kommersiell
            förmedling av försäljning av alkoholdrycker till privatpersoner
            genom införsel bör förbjudas med undantag för transporter som
            sker genom yrkesmässig befordran eller annan oberoende mellanhand.
            Förslaget har ännu inte genomförts.
          </p>
          <p xml:id="i-WKQbuCmELkx6CEYA2kL49b">
            Statens folkhälsoinstitut har påpekat att näthandeln kan dra
            Sverige till prövning i EG-domstolen. Vid en rättslig prövning
            skulle EG-domstolen kunna komma fram till att den svenska alkoholpolitiska
            regleringen inte längre på ett sammanhängande och systematiskt
            sätt uppfyller syftet att skydda folkhälsan mot alkoholens skadeverkningar.
            Detta resonemang har EG-domstolen tidigare fört i domar om spelmonopol.
            En fällande dom skulle innebära att Sverige måste ändra sin lagstiftning
            så att den står i överensstämmelse med EG-rätten. Sverige skulle
            då få välja mellan att försöka återinföra ett heltäckande alkoholmonopol
            – vilket sannolikt innebär svårigheter och kanske även skadeståndskrav
            – eller avskaffa det helt.
          </p>
          <p xml:id="i-HjfTTzc8Pq1cF6Ud42MPhP">
            IOGT-NTO har under 2011 polisanmält tio nätbutiker och vinklubbar
            eftersom de anser att de har bedrivet olaglig näthandel, och i
            juli i år valde Systembolaget att polisanmäla matkedjan City Gross
            efter att de har sålt alkohol tillsammans med sin matkasse via
            Internet.
          </p>
          <p xml:id="i-9uP7d7tkdoq1a5kSD6uMMK">
            Regeringen tillsatte en särskild utredning 2012 med uppdrag att
            bl.a. se över dels reglerna för tillsyn av marknadsföring av alkoholdrycker
            och tobak till konsumenter, dels tillsyn av e-handel med och hemleverans
            av alkoholdrycker. I juli i år kom utredningens betänkande En
            väg till ökad tillsyn (SOU 2013:50).
          </p>
          <p xml:id="i-ASbw4ho5mCx6zNRSLB8P8e">
            Vänsterpartiet anser att det är ytterst märkligt att regeringen
            tillsätter en utredning för att se över tillsynen av kommersiell
            e-handel innan det är fastslaget om handeln är laglig eller inte.
            Återigen undviker regeringen själva grundfrågan. Till och med
            i utredningen konstateras det att lagstiftningen måste ses över
            när det gäller näthandel.
          </p>
          <p xml:id="i-VwV8tFi8eTeUEUcREXKR3S">
            Regeringen måste sätta ner foten i den här frågan. Vänsterpartiet
            kräver att Sverige även fortsättningsvis driver en ansvarsfull
            och restriktiv alkoholpolitik. Med anledning av detta anser vi
            att ett förbud mot kommersiell förmedling av alkoholdrycker bör
            införas. Detta bör riksdagen som sin mening ge regeringen till
            känna.
          </p>
          <head xml:id="i-5y9G2gTKwthTdys7pY6wXt" type="h2">
            5.3 Förbjud alkohol- och tobaksreklam
          </head>
          <p xml:id="i-FsxGuJxXYZzi9KouDeKskS">
            Före 2003 var det inte tillåtet med alkoholreklam i Sverige.
            Som en följd av det uppmärksammade Gourmetfallet försvann det
            svenska totalförbudet mot alkoholreklam och nya regler infördes
            i maj 2003. Totalförbudet var ett mycket viktigt alkoholpolitiskt
            verktyg som nu är borta. Det alkoholreklamförbud som infördes
            och som gäller än i dag innebär att det inte är tillåtet med reklam
            för alkoholdrycker som innehåller mer än 15 volymprocent alkohol.
            I och med denna förändring påbörjades en liberalisering av alkoholreklamreglerna,
            och trots att nya regler infördes den 1 januari 2005 för att begränsa
            marknadsföringen av alkohol till konsumenter är reglerna fortfarande
            mycket generösa.
          </p>
          <p xml:id="i-NvW4qABKFbMiFib6hnZ1vj">
            I utredningen En väg till ökad tillsyn står det bl.a. följande:
          </p>
          <p xml:id="i-17VfsZVNhX92RjdXrK3NJX">
            Den kartläggning som vi har genomfört visar otvetydigt att marknadsföringen
            av alkoholdrycker har ökat närmast lavinartat under de senaste
            åren, både i fråga om medieinvesteringar och när det gäller spridningsvägar.
            Kartläggningen visar också att marknadsföringen av såväl alkohol-
            som tobaksprodukter har bytt skepnad.
          </p>
          <p xml:id="i-DpyrhZD3Jdwozku1d8CWU8">
            För Vänsterpartiet är detta ett uppenbart problem. Bara mellan
            åren 2008 och 2011 ökade investeringarna i alkoholreklam från
            369 miljoner kronor till ca 837 miljoner kronor, en ökning med
            ca 127 procent. Ungefär hälften av all alkoholreklam i Sverige
            i dag sänds på tv trots att alkoholreklam på tv och radio är förbjudet
            i Sverige. Alkoholindustrin har hittills lyckats kringgå svensk
            lagstiftning genom att annonsera i tv-kanaler som är sända från
            Storbritannien.
          </p>
          <p xml:id="i-NTuMxWewLindxSdfwL6T2V">
            En ny, och ännu oreglerad, mediekanal för alkoholindustrins marknadsföring
            är sociala medier. Forskningen om hur ungdomar påverkas av alkoholreklam
            visar att ungdomars alkoholdebut påverkas samt att alkoholreklam
            får de ungdomar som redan dricker att öka sin konsumtion. Forskningen
            bekräftas i WHO:s europeiska strategi för att minska alkoholskador.
            Det framhålls av WHO att alkoholreklamens effekt på konsumenter,
            speciellt ungdomar, inte ska underskattas. De europeiska medlemsstaterna
            uppmuntras i strategin till att utveckla lagstiftning och skyddsmekanismer
            för att motverka alkoholreklamens skadeeffekter. Bland annat rekommenderas
            ett totalförbud mot alkoholreklam.
          </p>
          <p xml:id="i-2znSJyRLd32wvvAhfxgc9x">
            Regeringens utredare föreslår en handfull förslag för att öka
            kontrollen och översynen av marknadsföringen av alkohol och tobak
            men inga förslag på hur den kan stoppas. Vänsterpartiet anser
            återigen att regeringen helt har missat själva kärnan av problemet.
            Alla former av alkoholreklam bör förbjudas i Sverige. Detta bör
            riksdagen som sin mening ge regeringen till känna.
          </p>
          <p xml:id="i-AggsCrrc7dyxEEqQdAgjwN">
            Regeringen bör dessutom driva frågan inom EU att varje medlemsland
            självt ska få avgöra om det vill förbjuda alkoholreklam med hänsyn
            till folkhälsan. Detta bör riksdagen som sin mening ge regeringen
            till känna.
          </p>
          <head xml:id="i-TiA6r8esWM8znr4KftTK2Q" type="h2">
            5.4 Nationell handlingsplan för minskat alkoholbruk bland ungdomar
          </head>
          <p xml:id="i-TkzV1pvSW45yAwzwg51Efr">
            Att minska alkoholkonsumtionen bland unga är kanske den allra
            viktigaste frågan på området. Det finns vissa positiva tendenser
            när det gäller ungas alkoholkonsumtion, men det handlar om minskningar
            från en tidigare mycket hög nivå. Det är dags för en handlingsplan
            för minskat alkoholbruk bland ungdomar. En sådan handlingsplan
            bör omfatta såväl informationsinsatser som överväganden rörande
            lagstiftning kring exempelvis alkoholförsäljning och hur detta
            påverkar ungdomars situation. Samhället behöver också ta ytterligare
            steg för att förbättra ungdomars möjligheter till fritidssysselsättning
            och aktiviteter i drogfria miljöer. Vad som här anförts om en
            handlingsplan för minskat alkoholbruk bland ungdomar bör riksdagen
            som sin mening ge regeringen till känna.
          </p>
          <head xml:id="i-E3Cs1TN1v7iDdK7y289xrc" type="h2">
            5.5 Sänkta införselkvoter för alkohol
          </head>
          <p xml:id="i-BcnfYaSUwgqxCbpCqMJaM5">
            EU-inträdet och de stora införselkvoter som nu gäller för privatpersoner
            har haft stor påverkan på alkoholsituationen i Sverige. Andelen
            utlandsköpt alkohol har stigit drastiskt, även om en viss stabilisering
            nu skett. Regeringen har tagit initiativ inom EU för att diskutera
            sänkta kvoter, men tyvärr utan resultat. Det stora problemet i
            sammanhanget är att alkoholdrycker inom EU framför allt betraktas
            som en handelsvara och att folkhälsoperspektivet osynliggörs.
            Trots att regeringens tidigare försök inte burit frukt tror vi
            att det är nödvändigt att arbeta vidare med denna fråga inom EU.
            Regeringen bör därför ta ett förnyat initiativ till att arbeta
            för sänkta införselkvoter av alkohol inom EU. Detta bör riksdagen
            som sin mening ge regeringen till känna.
          </p>
          <head xml:id="i-8fd4ramkdT7dNLda3km6wW" type="h2">
            5.6 Alkolås bör vara standard i trafiken
          </head>
          <p xml:id="i-XwcNQnP8orDdmBFSkWkshw">
            En ökad användning av alkolås i trafiken är mycket viktigt för
            att öka trafiksäkerheten och rädda liv. Regeringen skulle på detta
            område kunna föra en betydligt mer aktiv politik. Regeringen bör
            omgående återkomma till riksdagen med ett förslag som omfattar
            krav på alkolås som standardutrustning vid köp av alla nya personbilar,
            bussar och lastbilar. Detta bör riksdagen som sin mening ge regeringen
            till känna.
          </p>
          <head xml:id="i-9Dqz7LuKr5H7Se3k1A7s6z" type="h1">
            6 Tobak
          </head>
          <p xml:id="i-5fP6r8FRTwE7QepG7n2wQk">
            I maj 2003 antog Världshälsoförsamlingen, Världshälsoorganisationens
            beslutande organ, en ramkonvention som ska begränsa tobakskonsumtionen
            och den ökande ohälsa som tobaken orsakar.
          </p>
          <p xml:id="i-RtqTY9QgQ236GsQaa8DKaw">
            Varje år dör nästan 5 miljoner människor av tobaksrelaterad ohälsa
            globalt. År 2020 beräknas den siffran ha stigit till 10 miljoner,
            varav 7 miljoner i utvecklingsländer. Enligt SCB:s undersökning
            2008 var andelen dagligrökare i den vuxna befolkningen 14 procent
            i Sverige. Fortfarande är det över en miljon svenskar som röker
            och lika många som snusar. Andelen personer som dagligen utsätts
            för andras tobaksrök har dock minskat med nära 40 procent från
            1999 till 2007, enligt Socialstyrelsens Miljöhälsorapport 2009.
            Det är uppenbart att skärpningen av tobakslagen 2005, då rökning
            förbjöds i alla serveringslokaler, har bidragit till minskningen.
            Lagändringen 2005 genomfördes efter förslag från den socialdemokratiska
            regeringen med stöd av Miljöpartiet och Vänsterpartiet, trots
            protester från Moderaterna och en del folkpartister i riksdagen.
          </p>
          <p xml:id="i-LjnycyKqibTM9CJuWVZKSc">
            En internationell ramkonvention är ett effektivt verktyg för
            att hantera det breda spektrum av frågor som har bäring på tobaksområdet.
            Konventionen slår fast internationella regler för frågor som är
            gränsöverskridande. Konventionen ger stöd för enskilda länder
            att utveckla sin nationella lagstiftning och politik för att förebygga
            rökning. Den är även en regelsamling för de områden som påverkar
            tobakskonsumtionen. Länderna kan dock ha strängare nationella
            regler än vad konventionen anger.
          </p>
          <p xml:id="i-EPo6kU6RuaVuUZ3W4fFHQZ">
            Varje land som antar konventionen ska införa regler om förbud
            av reklam, marknadsföring och sponsring. Konventionen säger också
            att de länder som inte kan genomföra ett omfattande förbud ska
            införa strikta begränsningar och att den reklam som tillåts bl.a.
            ska åtföljas av en varningstext. Gränsöverskridande reklam, dvs.
            tv, radio, tryckt press och internet, regleras särskilt.
          </p>
          <p xml:id="i-7J7dmMTa5y31XuXayrPCtV">
            Sverige ratificerade tobakskonventionen i juli 2005. Därmed har
            Sverige åtagit sig att följa de förpliktelser som konventionen
            innebär, främst att utveckla, genomföra, regelbundet uppdatera
            och se över fullständiga multisektoriella nationella strategier,
            planer och program för tobakskontroll. Såväl internationella åtaganden
            som nationella beslut innebär således krav på förstärkta åtgärder
            för minskat tobaksbruk.
          </p>
          <p xml:id="i-PZxQ6nPyurP7rk6nw5JtC2">
            Vänsterpartiet vill intensifiera arbetet för en bättre folkhälsa
            och minska tobakens skadeverkningar. WHO:s konvention om tobak
            bör därför implementeras i svensk lagstiftning. Detta bör riksdagen
            som sin mening ge regeringen till känna.
          </p>
          <p xml:id="i-4fcgQTkP8VNVssVF6m5bpX">
            Inom EU pågår det just nu ett intensivt arbete med ett nytt tobaksproduktdirektiv.
            Förslaget till nytt direktiv innehåller bl.a. ett krav på stora
            hälsovarningar i text och bild på tobaksförpackningar och förbud
            mot mentol och vissa andra smaktillsatser i tobaksprodukter. Både
            debatten och omröstningen om direktivet har dock blivit uppskjuten
            och det finns misstankar om att detta är en följd av påtryckningar
            från tobaksindustrin. Industrins syfte anses vara att försöka
            dra ut på behandlingen av direktivet så att det inte hinner fattas
            något beslut innan parlamentets mandatperiod går ut 2014.
          </p>
          <p xml:id="i-W35LZAQzAcZLZZcxtDRe5G">
            Vänsterpartiet följer arbetet och hoppas på ett skarpt tobaksproduktdirektiv.
            Vi oroar oss dock för det massiva lobbyarbetet som tobaksbolagen
            bedriver. Tobaksjätten Philip Morris International publicerade
            exempelvis nyligen en rapport som varnade för att direktivet kan
            kosta Europa tiotusentals jobb och flera miljarder euro i minskade
            skatteintäkter. Ett annat grepp i Philip Morris PR-krig är att
            försöka mobilisera opinion bland rökarna i olika länder genom
            reklamlappar i cigarettpaketen och särskilda webbkampanjsidor.
          </p>
          <head xml:id="i-8UJkTKHTwvYyd4fPYFm85V" type="h2">
            6.1 Licensplikt för tobaksförsäljning
          </head>
          <p xml:id="i-7RTpcvaSC8Qki7PxuGGsT3">
            Ändringar i reglerna för tobaksförsäljning har skett flera gånger
            sedan mitten av 90-talet. År 1997 infördes ett förbud mot att
            sälja tobaksvaror till personer under 18 år. Samma år fick också
            kommunerna tillsynsansvaret för att lagen följdes. År 2002 infördes
            en bestämmelse om att den som i näringsverksamhet säljer tobaksvaror
            ska anmäla försäljningen hos den kommun där försäljningen sker.
            Skälet till att denna bestämmelse infördes var att 18-årsgränsen
            inte följdes tillräckligt väl och att man därför önskade bättre
            förutsättningar för tillsyn och information. År 2005 infördes
            en bestämmelse om att tobaksvaror som säljs ska tillhandahållas
            på ett sådant sätt att ålderskontrollen kan genomföras och att
            detta även gäller när försäljningen sker via automat, postorder
            eller liknande. Samtidigt infördes en bestämmelse om att det på
            varje försäljningsställe ska finnas en klart synlig skylt med
            information om förbudet mot att sälja tobaksvaror till personer
            under 18 år. Skälen till dessa ändringar var bl.a. att det hade
            visat sig att minderåriga fortfarande hade lätt att komma över
            tobak.
          </p>
          <p xml:id="i-UW8yMfhwYZxhU2S73PFZ26">
            Tobakshandel är sedan 1960-talet en fri näring, vilket innebär
            att i princip alla näringsidkare kan sälja tobak. Till skillnad
            från detaljhandel med folköl uppställs inte krav på lokalen eller
            vilken handel som i övrigt bedrivs. Tobaksvaror säljs på många
            olika försäljningsställen, från de stora livsmedelskedjornas butiker
            till små bensinmackar, kiosker, hotell och restauranger.
          </p>
          <p xml:id="i-53wsiic8HB8vEfwFavQifg">
            Tobaksutredningen genomförde en undersökning där ungdomar tillfrågades
            om hur de har fått tag i tobak under de senaste 30 dagarna. Bland
            dem som rökte dagligen eller nästan dagligen uppgav störst andel
            att de hade köpt cigaretterna själva i butik. Det var ovanligt
            att de handlat på restaurang eller på internet. Det var väldigt
            ovanligt att man blev bjuden av en förälder.
          </p>
          <p xml:id="i-WZ799GcoLBeke5D66S18nK">
            I Nationella folkhälsokommitténs betänkande från 2000, Hälsa
            på lika villkor – nationella mål för folkhälsan, tas minskat tobaksbruk
            upp som ett av folkhälsomålen. Utredningen föreslår bl.a. att
            tobakslagen ska skärpas genom att ett licenssystem införs för
            försäljning av tobak. Endast de butiker eller andra inrättningar
            som kommunen anser kan följa lagen ska ges licens att sälja tobak.
          </p>
          <p xml:id="i-SWdrku5TsL19CgCRKMqBUK">
            Licensiering för att få sälja tobak krävs redan i ett flertal
            länder, t.ex. Frankrike, Finland, Italien, Polen, Spanien och
            Tyskland.
          </p>
          <p xml:id="i-QWvK6aUv53LUJJJZZXZizs">
            Förslaget med licensiering är bra och det bör införas även i
            Sverige. Kravet bör även omfatta importörer och partihandlare.
            Detta bör riksdagen som sin mening ge regeringen till känna.
          </p>
          <head xml:id="i-C5xoi9DtMnmkJ45SeTpeKL" type="h2">
            6.2 Inför dold försäljning av tobak
          </head>
          <p xml:id="i-T6RdMGgyfhfW544sYFqsqQ">
            En annan åtgärd Vänsterpartiet förordar är s.k. dold försäljning
            av tobaksprodukter. Förslaget innebär att produkterna inte får
            exponeras på försäljningsstället, vilket skulle medföra att kunden
            aktivt måste efterfråga tobaksprodukter från personalen.
          </p>
          <p xml:id="i-WikRkJEdXqiBJquXU6crgq">
            Antalet länder som förbjudit synlig tobak på säljställen växer.
            Till pionjärerna Island och Thailand har flera länder sällat sig,
            däribland Storbritannien, Norge och Finland.
          </p>
          <p xml:id="i-WzwveVEjKawwU1yqDyWbWA">
            En analys av internationella erfarenheter och befintliga vetenskapliga
            studier av problemet med exponering av tobak på säljställen (New
            Zealand Medical Journal, 20 juni 2008) visar att väl synliga tobaksvaror
            i butiker frestar barn att börja experimentera med tobak för att
            sedan riskera att fastna i ett tobaksbruk. I samma undersökning
            har man genomfört kvalitativa studier bland rökare och före detta
            rökare i Nya Zeeland som tyder på att de synliga tobaksvarorna
            är ett problem även för vuxna. För personer som försöker sluta
            röka kan cigarettpaketen utgöra en oemotståndlig lockelse. Exponeringen
            leder lätt till impulsköp för många kunder.
          </p>
          <p xml:id="i-3Y5N2iQZuJDU6SzB22zCQX">
            Vi vet att några större affärskedjor i Sverige är positivt inställda
            till en lagstiftning om dold försäljning och vi anser att det
            är något som bör bidra till att minska nyrekryteringen av tobaksbrukare.
            Det bör därför lagstiftas om dold försäljning av tobak. Detta
            bör riksdagen som sin mening ge regeringen till känna.
          </p>
          <head xml:id="i-PEgxqYLWjxc8KPyyF4yaEC" type="h2">
            6.3 Ingen gratis reklam med neutrala paket
          </head>
          <p xml:id="i-BRtTMfYHXmVcZKZ2WDxdQs">
            Tobaksvarornas förpackningar är en av de få återstående reklampelarna
            för tobaksindustrin, som satsar enorma resurser på att utveckla
            sina förpackningar för att attrahera olika grupper. Med dold försäljning
            motverkar man exponeringen av förpackningarna i butiken men inte
            efter att varan väl är köpt. Att införa neutrala förpackningar
            är nästa steg för att begränsa tobaksindustrins marknadsföring.
          </p>
          <p xml:id="i-Y2eczq3FbMcXvTrCpBc5eV">
            Neutrala förpackningar innebär en standardisering av paketens
            utseende, form och storlek. Inga andra färger får förekomma än
            de som finns i eventuella varningsbilder plus en neutral färg
            som täcker hela paketet. Namnet på varumärket trycks med ett vanligt
            typsnitt.
          </p>
          <p xml:id="i-B8Aq3ERw1Ww3xQUXfo7MNG">
            2012 införde Australien en lag om att som första land i världen
            införa neutrala förpackningar för alla typer av tobak. Det bedöms
            vara en av de åtgärder som krävs för att landet ska kunna nå målet
            för sin nationella tobaksförebyggande strategi, nämligen att andelen
            rökare i landet ska ha minskat till under 10 procent år 2020.
          </p>
          <p xml:id="i-2UuQCNQYrN5RPNytjWxNuW">
            För att ytterligare minska tobaksbolagens exponeringsmöjligheter
            bör neutrala paket införas även i Sverige. Detta bör riksdagen
            som sin mening ge regeringen till känna.
          </p>
          <head xml:id="i-PcM3YpT2LgQN6gfaCSz7vV" type="h2">
            6.4 Bildinformation minskar tobaksanvändningen
          </head>
          <p xml:id="i-4aDLuhs5URgP9cP8gRjc53">
            Varningar på cigarettpaket och övriga tobaksförpackningar ökar
            medvetenheten om tobakens hälsorisker och minskar tobakskonsumtionen.
            Ju större varningen är desto mer påverkar den och allra effektivast
            är varningar med bilder. Att sätta varningsbilder på tobaksvaror
            är helt i linje med WHO:s ramkonvention för tobakskontroll.
          </p>
          <p xml:id="i-VndSEUL2KyBBTUt1PCbzPT">
            Kanada var först i världen med att införa varningsbilder 2001.
            Därefter har bl.a. Australien följt efter. Där täcks 75 procent
            av framsidan och 90 procent av baksidan av varningsbilder. EU
            har rekommenderat sina medlemsstater att införa varningsbilder
            på cigarettpaketen och har skapat ett gemensamt bildbibliotek
            med 42 bilder som länderna kan välja mellan. 2006 blev Belgien
            det första landet inom EU som införde varningsbilder och har följts
            av exempelvis Storbritannien, Frankrike och Spanien. På närmare
            håll har exempelvis Norge gått samma väg.
          </p>
          <p xml:id="i-DTCh5w6GkSpTiQRXLSzHy6">
            I en alltmer globaliserad värld där både konsumenter och varor
            rör sig tämligen fritt och produkter förpackas för stora språkområden
            är det svårt att informera begripligt med texter på små förpackningar.
            Sverige bör därför införa bildinformation om tobakens skadeverkningar
            på förpackningarna. Detta bör riksdagen som sin mening ge regeringen
            till känna.
          </p>
          <head xml:id="i-BLUfcSpLX2AazbHFRbxyQ5" type="h2">
            6.5 Passiv rökning och rökfria miljöer
          </head>
          <p xml:id="i-8Uu4DmupLSQEjm49KCYQqQ">
            Riksdagen beslutade 2003 om fyra nationella delmål för att minska
            tobaksbruket. Ett av målen till 2014 är att ingen ofrivilligt
            ska utsättas för rök i sin omgivning. WHO rekommenderar alla länder
            att införa helt rökfria miljöer, och enligt EU-kommissionen är
            det är en mänsklig rättighet att slippa utsättas för tobaksrök
            på arbetsplatsen.
          </p>
          <p xml:id="i-JA7sWrNoJN4MgNijwHo6q6">
            Med passiv rökning menas att personer som inte själva röker utsätts
            för de luftföroreningar som bildas när andra röker. Tobak som
            inhaleras (huvudrök) förbränns vid en högre temperatur än den
            som fyller rummet när cigaretten glöder (sidorök). På grund av
            detta har sidoröken högre koncentration av partiklar, vilket gör
            att den är ännu farligare än den rök som rökaren har inhalerat.
          </p>
          <p xml:id="i-N3eRbGA2fEUeRb7J8x3ARq">
            Enligt den nationella folkhälsoenkäten Hälsa på lika villkor
            utsattes 15 procent av befolkningen i åldern 16–84 år för passiv
            rökning minst en gång per vecka 2011. De flesta hörde till åldersgruppen
            16–29 år. Åtta procent av befolkningen utsätts för passiv rök
            på arbetet. Särskilt drabbade är personal inom hemtjänsten och
            hemsjukvården samt personliga assistenter eftersom de är undantagna
            från tobakslagens skydd mot passiv rökning mot sin vilja på arbetsplatsen.
            Det finns även många restauranganställda som utsätts på utomhusserveringar.
          </p>
          <p xml:id="i-LCApwa4hGjB4XXqDn7GEkZ">
            Restriktioner mot rökning i miljön leder till bättre hälsa i
            befolkningen eftersom både den passiva och den aktiva rökningen
            minskar. Vuxna som lever i länder med heltäckande förbud har 5–10
            gånger mindre risk att utsättas för passiv rökning än de som lever
            i länder utan förbud. Det finns också studier som visar att rökfria
            miljöer bidrar till att rökare minskar sin konsumtion med 2–4
            cigaretter per dag. Dessutom är det fler som slutar röka om det
            finns en stark policy om att arbetsplatsen ska vara rökfri.
          </p>
          <p xml:id="i-HCJfUuT61J9FY8z6591o87">
            I mars 2012 fick Statens folkhälsoinstitut i uppdrag av regeringen
            att analysera passiv rökning på allmänna platser och lämna förslag
            på åtgärder för att ytterligare minska risken att utsättas för
            passiv rökning. Särskild hänsyn ska tas till platser där barn
            brukar vara. Utredningen har dock blivit försenad och beräknas
            vara klar först i slutet av 2014. Vänsterpartiet ser mycket positivt
            på att frågan utreds och är kritiska till att arbetet drar ut
            på tiden. Vi anser att arbetet mot passiv rökning bör prioriteras.
            Regeringen bör skyndsamt återkomma med ett förslag på hur fler
            rökfria miljöer kan skapas. Detta bör riksdagen som sin mening
            ge regeringen till känna.
          </p>
          <head xml:id="i-JtbJ432gpecHHnRUmsWu3x" type="h2">
            6.6 Utfasning av tobak
          </head>
          <p xml:id="i-RHxUYt7F8rWQCSaG5tx5Jp">
            I Sverige dör varje år omkring 6 400 människor i sjukdomar som
            orsakats av deras rökning. Drygt 200 avlider av skador de fått
            av passiv rökning. Tobaksbruk är i dag den vanligaste yttre orsaken
            till sjukdomar och för tidig död. Skadorna kan efter ett antal
            år drabba rökaren på många sätt, t.ex. kärlkramp i benen, cancer
            i urinblåsan, kronisk bronkit, lungcancer, åderförkalkning, stroke,
            hjärtinfarkt, magsår och benskörhet. Det är bara några exempel
            ur den långa lista över sjukdomar som orsakas av tobak.
          </p>
          <p xml:id="i-9zKfsR7tgtDHYorNpJfFKX">
            Trots mycket kunskap om tobakens skadeverkningar börjar fortfarande
            ungdomar med tobak. En stor orsak till detta är en resursstark
            och inflytelserik tobaksindustri som systematiskt använder sina
            resurser till att motarbeta samhälliga insatser mot tobaksbruk.
          </p>
          <p xml:id="i-V3cVDDi7T1sr2JSYWmYUtz">
            Finland ligger före Sverige i arbetet med att förebygga och minska
            tobaksanvändningen. 2010 togs det beslut om en målsättning som
            innebär att landet ska vara tobaksfritt år 2040. Även Skottlands
            regering har beslutat att ta fram en tidtabell med åtgärder som
            ska leda till att landet blir tobaksfritt inom ett par decennier
            och Nya Zeeland siktar på år 2025. Liknande förslag med slutdatum
            för tobaksbruk diskuteras även i flera andra länder.
          </p>
          <p xml:id="i-Kde4NXjKMCJjBBgaC5fpS8">
            Vänsterpartiet anser att ett utfasningsdatum även skulle ge det
            tobaksförebyggande arbetet i Sverige skjuts i rätt riktning. Ett
            tydligt mål att sikta mot kan öka drivkraften i arbetet. Med anledning
            av detta bör regeringen återkomma med en tidsbestämd åtgärdsplan
            för ett tobaksfritt samhälle. Detta bör riksdagen som sin mening
            ge regeringen till känna.
          </p>
        </div>
        <div xml:id="i-6qPj7MmGYicU88QzP6HMGG" type="motSignatures">
          <list xml:id="i-AaUbGKeJLuVHv5JzMirEQS">
            <item xml:id="i-Sv7gQgrBEr92S51jgAkeGp">
              Eva Olofsson (V)
            </item>
            <item xml:id="i-bTAby49U8txR6n3yfEwtu">
              Bengt Berg (V)
            </item>
            <item xml:id="i-VgS9amSewKaiw34z7KEfw1">
              Marianne Berg (V)
            </item>
            <item xml:id="i-7MRhF1EAp5mdJTs87ff5Yw">
              Amineh Kakabaveh (V)
            </item>
            <item xml:id="i-MJL7nqzhq8PBbpW3KrnYuG">
              Lars Ohly (V)
            </item>
            <item xml:id="i-Wzxm1LdcwbgbCQ1bqy7rXw">
              Lena Olsson (V)
            </item>
            <item xml:id="i-AW1iu4zfjBwevpq1CN45hK">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
