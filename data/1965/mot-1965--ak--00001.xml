<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__1/mot_1965__ak__1-001.pdf"/>
      <fw xml:id="i-6zyYoV6qcsYLbWFC9fhyEQ">
        Nr 1—6 Motioner i Andra kammaren, nr 1 år 1965 1
      </fw>
      <div type="motHeader" xml:id="i-VsdyzZxNGSuwQHVGbzBhMm">
        <div type="motTitle" xml:id="i-9WPNUpy1cVs1vMSiSqBq9L"/>
        <div type="motSubmissionInfo" xml:id="i-FoJB84XoV9GKXfRBwarLfA"/>
      </div>
      <div type="motBody" xml:id="i-PGFkseVwxe6W4byQmzfiSm">
        <div xml:id="i-3RX1W8cWUejdXtcz4Q9Lze">
          <p xml:id="i-3HUcrJ5CggWYfmc2ygnALD">
            Nr 1
          </p>
          <p xml:id="i-38AnUBxTCafqedBGyVLDJz">
            Av herr Hermansson m. fl., om upprättande av fasta diplomatiska
            förbindelser med Tyska demokratiska republiken.
          </p>
          <p xml:id="i-EiTGRwkudhnPRaySqA3Ubn">
            (Lika lydande med motion nr 1 i Första kammaren)
          </p>
          <p xml:id="i-CTR5XbDERdWULstomCoeA9">
            Mer än 15 år har gått sedan Tyska demokratiska republiken konstituera-
            des. Omständigheterna kring Tysklands uppdelning i två suveräna
            stater är allmänt bekanta. Bildandet av Tyska demokratiska republiken
            kom som ett svar på de tre västallierades omvandling av sina ockupationszoner
            till staten Tyska förbundsrepubliken. Under de femton år som Tyska
            demokratiska republiken ägt bestånd har förbindelser från svensk
            sida upprätthållits på olika plan: handel, samtrafik till sjöss
            och till lands, sportutbyte, kulturellt utbyte, turisttrafik,
            transito- trafik m. m. Betydande svenska firmor och industrier
            presenterar sina alster och söker kommersiella kontakter vid varumässor
            i Tyska demokra- tiska republiken, och firmor från denna stat
            har utfört vissa anläggningar i Sverige. I Stockholm finns dels
            en handelskammare för Tyska demokratiska republiken, dels en informations-
            och upplysningstjänst, dels en transport- byrå. I motsats till
            NATO-länderna erkänner de svenska myndigheterna Tyska demokratiska
            republikens resepass och — om man bortser från ut- länningskommissionens
            ibland helt oförståeliga vägran att ge inresetillstånd åt TDR-medborgare
            — lägges inga hinder i vägen för person- och annan trafik mellan
            de båda staterna. Svenska myndigheter, organisationer, institutioner
            av skilda slag, indu- striföretag, banker och handelsfirmor erkänner
            sålunda Tyska demokra- tiska republiken. Men det officiella Sverige
            — regeringen — vägrar alltjämt att erkänna Tyska demokratiska
            republikens existens. Som argument för denna hållning har anförts
            att därest Sverige ger Tyska demokratiska re- publiken officiellt
            erkännande så skulle det innebära att man också erkände den tyska
            nationens definitiva uppdelning i två stater, vilket i sin tur
            skulle medföra ett försvårande av denna nations återsamling till
            en enhetlig stat. Argumentationen är enligt vår mening inte övertygande.
            För det första har den statliga delningen av Tyskland tillkommit
            på ett sådant sätt att den måste betraktas som relativt bestående.
            För det andra har Sverige genom att officiellt erkänna Tyska förbundsrepubliken
            i klart med- vetande att denna stat inte representerade hela Tyskland
            därmed också er- känt den tyska nationens statliga splittring.
            Ingen kan hävda att Tyska för-
          </p>
          <p xml:id="i-FEoxcyPDXiqDmjXqPybTaF">
            Bihang till riksdagens protokoll 1965. 4 saml. Nr 1—6
          </p>
          <pb facs="riksdagen-motions-pdf/data/1965/mot_1965__ak__1/mot_1965__ak__1-002.pdf"/>
          <fw xml:id="i-Ceg9mdTby8a6UJNB2yi9WK">
            2 Motioner i Andra kammaren, nr 1 år 1965
          </fw>
          <p xml:id="i-V25cmdtz6qyFHMHhr4mvby">
            bundsrepublikens regering representerar också Tyska demokratiska
            re- publiken. Vi tror inte att den reella orsaken till att Sverige
            hittills vägrat erkänna Tyska demokratiska republiken beror på
            att regeringen inte är klart med- veten om de fakta som här anförts.
            Vi kan inte finna någon annan rimlig förklaring till denna svenska
            vägran än att detta skulle ses med oblida ögon i förbundsrepublikens
            regering som lagt den s. k. Hallsteindoktrinen till grund för
            sin utrikespolitik i dessa stycken. Vi anser emellertid att Sve-
            rige inte bör falla undan för hotelser från främmande makt. Många
            gånger under efterkrigsåren har Sverige upptagit diplomatiska
            förbindelser med stater vilkas stabilitet varit betydligt mindre
            dokumente- rade än Tyska demokratiska republiken. Vi vill här
            inte klandra regeringen för detta. Vi framhåller det endast för
            att bringa i erinran om att konse- kvens i handläggningen av ärenden
            av denna art bidrar till att stärka utlan- dets förtroende till
            vårt eget land. Med vad här anförts föreslår vi, att riksdagen
            i skrivelse till regeringen hemställer att denna tar initiativ
            till upprättandet av fasta diplomatiska förbindelser med Tyska
            demokratiska republiken. Stockholm i januari 1965
          </p>
          <p xml:id="i-EZd6bLg3ArbaB4b9BJ5yT7">
            C.-H. Hermansson Sven Hector Axel Jansson
          </p>
        </div>
      </div>
    </body>
  </text>
</TEI>
