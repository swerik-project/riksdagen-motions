<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-TU-00213">
  <teiHeader>
    <fileDesc>
      <titleStmt>
        <title>Dubbelspår längs Nya Ostkustbanan och utbyggnaden av Norrbotniabanan</title>
        <author corresp="i-PAgTpr3nkZRPEoiqjPKQAf">av Amanda Lind m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:213 av Amanda Lind m.fl. (MP)</title>
          <idno type="rdwebb">HB02213</idno>
          <rs type="number">213</rs>
          <orgName type="comitteeAbbreviation">TU</orgName>
          <ref type="dokument_url_text">https://data.riksdagen.se/dokument/HB02213/text</ref>
          <ref type="dokument_url_html">https://data.riksdagen.se/dokument/HB02213</ref>
          <ref type="dokumentstatus_url_xml">https://data.riksdagen.se/dokumentstatus/HB02213</ref>
          <ref type="pdf">https://data.riksdagen.se/fil/E82BF54E-2AFE-45AD-AA80-BFF637A233D4</ref>
          <ref type="docx">https://data.riksdagen.se/fil/C8FAB76E-4B3E-46C5-98CF-35AD667D5854</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAgTpr3nkZRPEoiqjPKQAf</idno>
            <name>Amanda Lind</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DAzwuDmrMCAk4CXBrm86y5</idno>
            <name>Elin Söderberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9Hwwz2RnQnrJTjSv8uVmaM</idno>
            <name>Camilla Hansén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-48Dg2ScegN8mpc2UJq5sE2</idno>
            <name>Rebecka Le Moine</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-KTmTMYsoqjqixxDSAwcrPb</idno>
            <name>Emma Berginger</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-6Q3BmnZKE6iJ52zGmiygE8" type="signed"/>
        <correspContext corresp="i-6Q3BmnZKE6iJ52zGmiygE8">
          <note type="signatory" corresp="i-PAgTpr3nkZRPEoiqjPKQAf"/>
          <note type="signatory" corresp="i-DAzwuDmrMCAk4CXBrm86y5"/>
          <note type="signatory" corresp="i-9Hwwz2RnQnrJTjSv8uVmaM"/>
          <note type="signatory" corresp="i-48Dg2ScegN8mpc2UJq5sE2"/>
          <note type="signatory" corresp="i-KTmTMYsoqjqixxDSAwcrPb"/>
        </correspContext>
        <correspAction type="submitted" xml:id="i-2Vsb1XDdS4Pj2fhsmGAKje">
          <date when="2023-09-27"/>
          <time when="18:14:09"/>
        </correspAction>
        <correspAction type="reviewed" xml:id="i-JsoNfNkCjq45qKag2pUntP">
          <date when="2023-09-27"/>
          <time when="18:21:05"/>
        </correspAction>
        <correspAction type="referred" xml:id="i-WRwsGxUChob2iS7iJ5mcRa">
          <date when="2023-10-17"/>
        </correspAction>
        <correspAction type="assigned" xml:id="i-8A3vKjXcud1M2zweDAhK2Y">
          <date when="2024-02-02"/>
          <time when="15:26:43"/>
        </correspAction>
        <correspContext corresp="i-8A3vKjXcud1M2zweDAhK2Y">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-9YpUZggfZBASFgcsRWARY9"/>
        <correspContext corresp="i-9YpUZggfZBASFgcsRWARY9">
          <ref type="uppgift">2023/24:TU18</ref>
          <ref type="ref_dok_id">HB01TU18</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">TU18</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:213 av Amanda Lind m.fl. (MP) Dubbelspår längs Nya Ostkustbanan och utbyggnaden av Norrbotniabanan</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-KHteXad4f22m7gVxsb18yD">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-H6MDTDhLGSMvZteFm6GDtM">
              Riksdagen ställer sig bakom det som anförs i motionen om att
              påskynda utbyggnaden av dubbelspår längs Nya Ostkustbanan och
              att detta bör få genomslag även i kommande nationell plan och
              tillkännager detta för regeringen.
            </item>
            <item sortKey="Yrkande 2" xml:id="i-DYtjSTiJLBMcg9e8JptEmM">
              Riksdagen ställer sig bakom det som anförs i motionen om att
              påskynda utbyggnaden av Norrbotniabanan och tillkännager detta
              för regeringen.
            </item>
            <item sortKey="Yrkande 3" xml:id="i-N9ZDsmnAB4WnRqYVRYaFgj">
              Riksdagen ställer sig bakom det som anförs i motionen om att
              prioritera utbyggnad av Botniska korridoren och järnväg i norra
              Sverige i kommande nationell plan och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-EsDe4QzKDCodbh7JyxzJmR">
            Otillräckliga satsningar på järnväg i den nationella planen
          </head>
          <p xml:id="i-NgHuQ8wRxCsfSLtbSmGHCo">
            För Miljöpartiet är det en självklarhet att det ska vara lätt
            att resa med tåg i hela Sverige. Då behövs såväl nybyggnation
            som utbyggnad och underhåll av befintlig järnväg. När tåget kommer
            i tid och går snabbt kan fler välja att resa hållbart och det
            blir enklare och mer attraktivt att tågpendla.
          </p>
          <p xml:id="i-9kVka5g9zRDhbMWYKwZVx7">
            I den förra S‑regeringens skrivelse 2021/22:261 Nationell planering
            för transport­infrastrukturen 2022–2033 fastslås resurser och
            objekt för transportinfrastrukturen i Sverige för kommande år.
            Tyvärr saknades nödvändiga prioriteringar av järnväg. När det
            gäller godstransporter riskerar nuvarande prioriteringar att cementera
            godstrafiken till tunga vägtransporter istället för att möjliggöra
            överföring av gods till järnväg och sjöfart. Det är mycket olyckligt
            i en tid där klimatinvesteringarna behöver stärkas och när industrin,
            inte minst i norra Sverige, är inne i en stark utveckling.
          </p>
          <p xml:id="i-2kqMzhvFhLJJwf15qRTvRt">
            Miljöpartiet vill påskynda satsningarna på både utbyggnad och
            underhåll av järnvägen i hela landet. Dubbelspår längs Nya Ostkustbanan
            samt Norrbotniabanan är två av partiets utpekade särskilt prioriterade
            objekt. Nu är det avgörande att resurser tillförs så att en fungerande
            järnväg längs Norrlandskusten verkligen kommer på plats. Vi har
            varken råd eller tid att vänta längre!
          </p>
          <head type="h1" xml:id="i-7yNqUETmQq3jeFYUbLYp6q">
            De gröna industrisatsningarna kräver prioritering av järnvägen
            i norr
          </head>
          <p xml:id="i-8kVDAK1j43VyrS7Wamppzw">
            Med den nyindustrialisering som pågår i norra Sverige är hållbara
            och snabba trans­porter en avgörande faktor såväl för etableringar
            och näringslivets utveckling som för människors förutsättningar
            att bosätta sig i de norra delarna av landet. För att inte de
            gröna industrietableringarna ska leda till att norra Sverige utvecklas
            till ett nytt Klondike baserad på tillfällig, influgen arbetskraft,
            eller att industri- och samhälls­utvecklingen hämmas av otillräckliga
            transportmöjligheter för gods, behöver utbyggnad av järnvägen
            i norr vara en stomme i en strategi för hållbar samhällsbyggnad
            i norra Sverige och en prioritering i kommande nationell plan.
          </p>
          <p xml:id="i-JmGWgdBH7oHQLy7orrgLY8">
            Europeiska unionen har pekat ut Botniska korridoren som en prioriterad
            transport­korridor. I den ingår Norrbotniabanan, Nya Ostkustbanan
            och Godsstråket genom Bergslagen. Det innebär att möjligheten
            till medfinansiering är stor, men också att Sverige behöver uppfylla
            sin del av överenskommelsen med EU – att stomnäts­korridoren Skandinavien–Medelhavet
            – där Botniska korridoren är en bärande del – ska vara klar senast
            2030. Utan bättre järnväg blir konsekvenserna stora för både klimatet,
            trafiksäkerheten och förutsättningarna för näringslivet i både
            Sverige och Europa. Med det försämrade säkerhetspolitiska läget
            finns ytterligare skäl till snabb utbyggnad av robusta transportnät
            som knyter Europa samman.
          </p>
          <p xml:id="i-B76DSnm6PVcVwCK7ksbo8P">
            Enligt Nya Ostkustbanans senaste partigranskning är alla som
            svarat eniga om vikten av dubbelspår och att det ska prioriteras.
            Samtidigt vet vi att skillnaderna är stora i hur partierna i praktiken
            väljer att prioritera infrastruktursatsningar när det väl kommer
            till kritan. Regeringen har i sina direktiv till kommande nationell
            transportplan uttalat att Botniska korridoren ska prioriteras.
            Det är bra, men det gäller att detta verkligen får genomslag,
            både i plan och i finansiering.
          </p>
          <head type="h1" xml:id="i-SKntrjQUkDC9iQGabozpx7">
            Påskynda utbyggnaden av dubbelspår längs Nya Ostkustbanan
          </head>
          <p xml:id="i-BxkLFFAWSYuBzP9hGwukNE">
            Dubbelspår på sträckan Gävle–Sundsvall–Härnösand är en avgörande
            järnvägssatsning för Gävleborg och Västernorrland, för mellersta
            och norra Sverige och för järnvägens konkurrenskraft i hela Sverige.
            Med dubbelspåret mellan Gävle och Härnösand knyts Norrbotnia-
            och Botniabanan i norr samman med järnvägen i södra Sverige. Ostkust­banan
            är viktig för både person- och godstrafik. För att järnvägen längs
            hela Norr­landskusten ska komma till sin rätt behöver Nya Ostkustbanan
            prioriteras och ut­byggnaden av dubbelspåret färdigställas i snabbare
            takt än vad som nu är planerat och resurssatt. Det skulle både
            förkorta restiderna längs sträckan och fyrdubbla kapaciteten,
            vilket både skulle minska sårbarheten och öka tågens tillförlitlighet
            och punktlighet.
          </p>
          <p xml:id="i-TS8dDahxj3ajfbKa5ScqrG">
            Ostkustbanan är idag kraftigt eftersatt. Idag utgör Ostkustbanan
            en flaskhals som påverkar hela järnvägsnätet. Idag tar det en
            timme att åka tåg mellan Härnösand och Sundsvall, en sträcka på
            fem mil, vilket innebär att det är klart långsammare att färdas
            med tåg än med bil längs denna sträcka. Vi har under en längre
            tid kunnat se en kraftigt växande trafik längst sträckan. Mellan
            år 2000 och 2010 ökade trafiken med 80 %, från 35 tåg per dygn
            till 65 tåg. Trafiken väntas öka ytterligare långsiktigt. Det
            är positivt med ett ökat resande, men det innebär större förseningar,
            försvårar underhållsarbete och ger förlängda res- och transporttider
            då fler tåg ska samsas längs banan. Restiden mellan Stockholm
            och Sundsvall har förlängts sedan 1996, från drygt 3 h till över
            3,5 h. Dagens enkelspår är helt enkelt otillräckligt.
          </p>
          <p xml:id="i-UyFLvrBESWxt6H7NExHAAz">
            Restiderna mellan Stockholm och Gävle, Stockholm och Sundsvall
            samt Stockholm och Umeå skulle kraftigt förkortas med dubbelspår
            längs Ostkustbanan Gävle–Härnösand. Exempelvis tar det i dag 6,5
            timmar att åka tåg mellan Stockholm och Umeå. Med dubbelspår mellan
            Gävle och Härnösand skulle restiden kortas till 3 timmar och 50
            minuter. För den regionala arbetspendlingen, utvidgning av arbetsmarknadsregionerna
            i norr och för möjligheten att resa till och från Stockholm med
            järnväg kan inte betydelsen av dubbelspår längs Nya Ostkustbanan
            överskattas.
          </p>
          <p xml:id="i-HLnFJCYSjdDUk8rrn3UEHi">
            Även för godstrafiken är Nya Ostkustbanan oumbärlig. Basindustrin
            i norr genererar en stor mängd produkter som till omfattande del
            transporteras på järnväg. Dessa gods­volymer beräknas öka med
            ca 50 % kommande år.
          </p>
          <p xml:id="i-LSg1LinevA3JqaW7qqTZLd">
            Förutsättningarna för en snabbare utbyggnad av dubbelspår längs
            Nya Ostkustbanan är stora. Möjlighet till större medfinansiering
            från EU finns. Etappindelningen av Nya Ostkustbanan möjliggör
            tidigarelagda investeringar. Miljöpartiet vill att hela sträckan
            Gävle–Sundsvall–Härnösand byggs så snart som möjligt.
          </p>
          <head type="h1" xml:id="i-7ETDzS3qX8gAoS1UG4D8Ev">
            Påskynda utbyggnaden av Norrbotniabanan
          </head>
          <p xml:id="i-HBvVRCTn6yg8aYHbS8CHat">
            Miljöpartiet har länge varit pådrivande för Norrbotniabanan,
            som kopplar ihop Umeå och Luleå och därmed förbinder hela Norrlandskusten
            med järnväg. Norrbotniabanan halverar restiden mellan Umeå och
            Luleå och kommer att ge helt nya möjligheter för alla som bor,
            arbetar och reser längs sträckan. För att de gröna industrisatsningarna
            i norra Sverige ska bli hållbara är en viktig förutsättning att
            det som produceras kan transporteras på ett hållbart sätt och
            att det finns goda förutsättningar för människor att leva och
            arbeta i regionen. Här spelar Norrbotniabanan en oerhört viktig
            roll.
          </p>
          <p xml:id="i-Jr4tjjpuj5dTsFqquzGjgM">
            Vi vill därför satsa ytterligare för att snabba på planeringen
            och utbyggnaden av Norrbotniabanan. Det ska kunna gå att resa
            snabbt och hållbart längs hela Norrlands­kusten, men då behöver
            alla pusselbitarna finnas på plats snarast möjligt.
          </p>
          <p xml:id="i-16q31qj3T64bBrka5GHqns">
            2027 firar Ostkustbanan 100 år. Regeringen bör prioritera att
            färdigställa dubbel­spåret och utbyggd järnväg längs hela Norrlandskusten,
            så att detta jubileum kan firas med tillförsikten att järnvägstransporterna
            i norr är väl rustade för minst 100 år till.
          </p>
        </div>
        <div type="motSignatures">
          <list>
            <item xml:id="i-LNC6JeyQRjTJZPdrEDcCAf">
              Amanda Lind (MP)
            </item>
            <item xml:id="i-CLyXZUGuadywdcFphjpvDh">
              Elin Söderberg (MP)
            </item>
            <item xml:id="i-3a3toeoaTwTkkVBL5K44yb">
              Camilla Hansén (MP)
            </item>
            <item xml:id="i-2AnSXfNCrMVJ1gFfE1ivH7">
              Rebecka Le Moine (MP)
            </item>
            <item xml:id="i-AzZkB3kivwNUUSkxju16pA">
              Emma Berginger (MP)
            </item>
          </list>
        </div>
      </div>
    </body>
  </text>
</TEI>
