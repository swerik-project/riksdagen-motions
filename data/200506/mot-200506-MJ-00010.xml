<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_10/mot_200506_MJ_10-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ10 pnr: s3435
          </p>
          <p>
            Motion till riksdagen 2005/06:MJ10
          </p>
          <p>
            av Michael Hagberg (s) med anledning av skr. 2005/06:47
          </p>
          <p>
            Småskalig livsmedelsförädling
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad som
            i motionen anförs om vikten av lokal småskalig livsmedelsproduktion.
          </p>
          <p>
            Motivering
          </p>
          <p>
            Till att börja med vill jag instämma i regeringens bedömning
            vad gäller utvecklingstendenserna inom den småskaliga livsmedelsproduktionen.
            Det är helt och hållet min uppfattning och erfarenhet att intresset
            för mat med mervärden av olika slag ökar och att småskalig, lokal
            eller regional mat är ett sådant mervärde. Regeringen gör en riktig
            bedömning av att det finns en utvecklingspotential i ett stärkt
            samarbete mellan lokal och regional förädlad mat och besöksnäringen.
            I mitt hemlän, Sörmland, har jag i flera sammanhang pekat på den
            slumrande = resurs som den = sörmländska = matkulturen = och livsmedelsproduktionen
            utgör. Förutsättningarna för bred och rik produktion är mycket
            goda. Jag gör samma bedömning som regeringen att det är ökad centralisering
            av inköp och distribution inom handeln som försvårar för de mindre
            producenterna. Det finns en tradition att tänka storskaligt då
            det gäller livsmedelsproduktion. På grund av detta är den lokala
            marknaden för små producenter starkt underutvecklad. Skapande
            av matkluster är ett viktigt steg för att underlätta för de små
            producenterna. Flens kommun har tagit viktiga steg på det här
            området genom projektet ”Matkluster-en smak av Sörmland”. I matklustret
            ingår bland annat okal osttillverkning, rabarberproduktion m.m.
            Himlinge bageri med sina unika recept på bröd som man talar om
            långt utanför Sörmlands gränser är ett annat exempel. Den lokalt
            producerade rapsoljan ej att förglömma. Jag ser även en framtid
            i att kunna ta fram och vidare förädla livsmedelsprodukter i
          </p>
          <pb facs="riksdagen-motions-pdf/data/200506/mot_200506_MJ_10/mot_200506_MJ_10-0002.pdf"/>
          <p>
            2005/06:MJ10
          </p>
          <p>
            samarbete med den svenska kycklingindustrin i Valla, som ju är
            Europas bästa. Det handlar om att synliggöra den småskaliga matproduktionen
            i länet och föra fram alla led; producenter, förädlare, grossister,
            handlare, användare som t.ex. äldreboende och skolor, restauranger
            och naturligtvis också alla konsumenter. Jag vill framhålla de
            speciella satsningar som regeringen gjort gällande olika projekt
            inom den småskaliga livsmedelsförädlingen. Projektet ”Slowfood”
            i Jämtland går ut på att kontrastera den snabba matkultur som
            råder idag. Inom Slowfood-rörelsen är det fråga om upplevelser
            som smaker, dofter och känslor i stället för att snabbt få i sig
            maten. Detta projekt har inneburit att Jämtland ligger bäst statistiskt
            sett när det gäller turistutveckling. Genom att skapa en attraktiv
            sörmländsk matkultur med många småskaliga producenter kopplade
            till upplevelseindustrin och restaurangnäringen skapar vi naturliga
            platser där mat och kultur möts. Detta kommer att innebära ett
            viktigt steg framåt för hela turistnäringen i Sörmland vilket
            i sin tur leder till många nya arbetstillfällen. För att uppnå
            en sådan god utveckling krävs att vi premierar nya idéer och människor
            med entreprenörsanda.
          </p>
          <p>
            Stockholm den 29 november 2005
          </p>
          <p>
            Michael Hagberg (s)
          </p>
        </div>
      </div>
    </body>
  </text>
</TEI>
