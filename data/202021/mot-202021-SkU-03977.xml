<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SkU-03977">
  <teiHeader>
    <fileDesc>
      <titleStmt>
        <title>med anledning av prop. 2020/21:160 Säkrare samordningsnummer och bättre förutsättningar för korrekta uppgifter i folkbokföringen</title>
        <author corresp="i-26JwMpJPh7ufEnA9hhtP9j">av Niklas Wykman m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3977 av Niklas Wykman m.fl. (M)</title>
          <idno type="rdwebb">H8023977</idno>
          <rs type="number">3977</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H8023977/text</ref>
          <ref type="dokument_url_html">http://data.riksdagen.se/dokument/H8023977</ref>
          <ref type="dokumentstatus_url_xml">http://data.riksdagen.se/dokumentstatus/H8023977</ref>
          <ref type="docx">http://data.riksdagen.se/fil/1FD65DA9-FB35-4E4F-BBE3-509F1CB50131</ref>
          <ref type="pdf">http://data.riksdagen.se/fil/FD46BFF5-9BAF-4F07-AA21-1D26898208D8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-26JwMpJPh7ufEnA9hhtP9j</idno>
            <name>Niklas Wykman</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Mf3zjD1SVGBHTEHbp1Vz4A</idno>
            <name>Helena Bouveng</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-WwZzVPGhpXnyH5jyp86JB7</idno>
            <name>Boriana Åberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-56GdsFT6s6AKjKP51Hrmn5</idno>
            <name>Kjell Jansson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-XHzgSBhvzhMtyTsYMbxgy4</idno>
            <name>Fredrik Schulte</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-65wUMwYZxDVTs2LnuRHEPr" type="basedOn"/>
        <correspContext corresp="i-65wUMwYZxDVTs2LnuRHEPr">
          <ref>Proposition 2020/21:160</ref>
        </correspContext>
        <correspAction xml:id="i-GqVv33Z3pDWe7d8A3LBkzT" type="signed"/>
        <correspContext corresp="i-GqVv33Z3pDWe7d8A3LBkzT">
          <note type="signatory" corresp="i-26JwMpJPh7ufEnA9hhtP9j"/>
          <note type="signatory" corresp="i-Mf3zjD1SVGBHTEHbp1Vz4A"/>
          <note type="signatory" corresp="i-WwZzVPGhpXnyH5jyp86JB7"/>
          <note type="signatory" corresp="i-56GdsFT6s6AKjKP51Hrmn5"/>
          <note type="signatory" corresp="i-XHzgSBhvzhMtyTsYMbxgy4"/>
        </correspContext>
        <correspAction xml:id="i-LcYG8Z9JhTqhDPJKurLwn8" type="submitted">
          <date when="2021-04-08"/>
          <time when="16:16:37"/>
        </correspAction>
        <correspAction xml:id="i-S9mx28pWE4JUNDRzqmA1t5" type="reviewed">
          <date when="2021-04-12"/>
          <time when="13:04:45"/>
        </correspAction>
        <correspAction xml:id="i-2RZQhATZztD6GCV5E9EcZK" type="dismissed">
          <date when="2021-04-13"/>
        </correspAction>
        <correspAction xml:id="i-QxGCCwiNzMFAiYY578FmNr" type="referred">
          <date when="2021-04-14"/>
        </correspAction>
        <correspAction xml:id="i-HL2wi2FWMH77TPSxiketQ5" type="assigned">
          <date when="2021-05-19"/>
          <time when="16:51:14"/>
        </correspAction>
        <correspContext corresp="i-HL2wi2FWMH77TPSxiketQ5">
          <ref type="assignedTo">Skatteutskottet</ref>
        </correspContext>
        <correspAction xml:id="i-BAffosySfmjCLx1oXVaekU" type="behandlas_i"/>
        <correspContext corresp="i-BAffosySfmjCLx1oXVaekU">
          <ref type="uppgift">2020/21:SkU11</ref>
          <ref type="ref_dok_id">H801SkU11</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SkU11</ref>
          <ref type="ref_dok_titel">Säkrare samordningsnummer och bättre förutsättningar för korrekta uppgifter i folkbokföringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:3977 av Niklas Wykman m.fl. (M)
          med anledning av prop. 2020/21:160 Säkrare samordningsnummer och
          bättre förutsättningar för korrekta uppgifter i folkbokföringen
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-R8Gpk4fk7WK4NpAmHpXb8e">
            Förslag till riksdagsbeslut
          </head>
          <list style="ol">
            <item xml:id="i-LNYVjNVPnpm2ZEuGA9WoX8">
              Riksdagen ställer sig bakom det som anförs i motionen om att
              det bör utredas om Skatteverkets direktåtkomst till andra myndigheters
              databaser ska kunna utökas och tillkännager detta för regeringen.
            </item>
            <item xml:id="i-Mti1RHCKMEtiq7pDgSLcqX">
              Riksdagen ställer sig bakom det som anförs i motionen om att
              det ska krävas personlig inställelse hos Skatteverket, eller annan
              lämplig myndighet, för att få ett samordningsnummer och tillkännager
              detta för regeringen.
            </item>
            <item xml:id="i-CjfcAxGHZy54e8GqX7Bb3v">
              Riksdagen ställer sig bakom det som anförs i motionen om att
              alla som i dag har samordningsnummer genom personlig inställelse
              hos Skatteverket, eller annan lämplig myndighet, ska bekräfta
              sin identitet och att de samordningsnummer som inte bekräftas
              inom en ettårsperiod avslutas om det inte finns särskilda skäl
              och tillkännager detta för regeringen.
            </item>
            <item xml:id="i-S9AjocTxkdjVBaSADaH8AY">
              Riksdagen ställer sig bakom det som anförs i motionen om att
              biometriska data ska användas för att göra identifieringen av
              samordningsnumrens innehavare säkrare och tillkännager detta för
              regeringen.
            </item>
          </list>
        </div>
        <div type="motContent">
          <head xml:id="i-DSPsTv2SaZEH9PBGzgCF39" type="h1">
            Motivering
          </head>
          <p xml:id="i-4gMSkioPYaYdA8NMv6mCBT">
            Antalet människor som vistas i Sverige utan tillåtelse är i dag
            okänt. Skatteverket upp­skattar att omkring 200 000 personer är
            skrivna på felaktiga adresser i Sverige. Exakt hur omfattande
            problemen är vet ingen. En folkbokföring som staten inte har kontroll
            över kommer till en stor kostnad för skattebetalarna och försvårar
            arbetet att hjälpa de som behöver samhällets stöd allra mest.
          </p>
          <p xml:id="i-ELD7vM5MBzcnWxTSX9Z8VP">
            Att göra anspråk på någon annans folkbokföringsadress är allvarligt
            i sig självt. Fusket med folkbokföringsuppgifter är dock även
            en avgörande faktor i den organise­rade brottslighetens verksamhet.
            Genom att ange falska folkbokföringsuppgifter kan kriminella dölja
            sin identitet. När staten inte heller vet vem som bor var blir
            det enklare för brottslingar att gömma sig undan rättvisan och
            på så sätt fortsätta sin destruktiva verksamhet. Kriminella använder
            i dag falska adresser för att tillskansa sig bidrag och välfärdsförmåner
            som man egentligen inte har rätt till. Lag och ordning behöver
            tryggas, annars riskerar vi att befästa omfattande parallellsamhällen.
          </p>
          <p xml:id="i-7gomX1GoRhydF7z3Vv8g8s">
            Moderaterna ställer sig därför positiva till regeringens proposition
            men anser att åt­gärderna inte är tillräckligt långtgående och
            vill mot den bakgrunden föreslå ytterligare åtgärder.
          </p>
          <head xml:id="i-PBhVc38tHiztsDDnhbagVX" type="h2">
            Utred ökade befogenheter för Skatteverket
          </head>
          <p xml:id="i-37xMC4A1hBt2PKoftYUH53">
            Det bör utredas om Skatteverkets direktåtkomst till andra myndigheters
            databaser ska utökas. En förutsättning för att medge en annan
            myndighet eller verksamhetsgren direktåtkomst till personuppgifter
            är som anförts tidigare att den mottagande myndig­heten verkligen
            har ett behov av uppgifterna i sin verksamhet.
          </p>
          <p xml:id="i-5b4StKPqRXoRegN4WigpzR">
            Skatteverket ska handlägga ärenden om folkbokföring. Uppgifter
            från Migrations­verkets verksamhetsregister är nödvändiga för
            korrekta beslut om folkbokföring. Skatte­verket ska vid sin prövning
            av folkbokföring beakta ett flertal omständigheter som Migrationsverket
            har uppgifter om. En förutsättning för att medge direktåtkomst
            till personuppgifter är att den mottagande myndigheten verkligen
            har ett behov av uppgift­erna i sin verksamhet. Det finns ett
            motiverat behov för Skatteverket att få tillgång till uppgifter
            hos Migrationsverket som har betydelse för frågan om tilldelning
            av person­nummer och folkbokföring. För att effektivt bekämpa
            fusk och återupprätta kontrollen över folkbokföringen bör det
            utredas hur Skatteverkets direktåtkomst till andra myndig­heters
            databaser ska kunna utökas.
          </p>
          <p xml:id="i-DwYSvd2waJRCJD99ShfQTn">
            Skatteverkets direktåtkomst till Migrationsverkets verksamhetsregister
            bör därför utökas till att omfatta vissa angivna uppgifter som
            myndigheten behöver för handlägg­ning av ärenden om folkbokföring
            så som anges i SOU 2017:37.
          </p>
          <p xml:id="i-DifkrGxsXTqhh8KkRF8sH8">
            För att på riktigt återfå kontrollen över folkbokföringen i Sverige
            och för att stävja de brott som årligen kostar staten miljarder
            behöver även en folkräkning genomföras. Problemen har blivit mycket
            allvarliga, och en folkräkning är en kraftfull åtgärd som bör
            vidtas. Sverige har tidigare haft en tradition av att genomföra
            folkräkningar, likt många andra länder. En folkräkning ger staten
            möjlighet att bättre bekämpa brott, verktyg för att stävja framväxten
            av utanförskap och parallellsamhällen samt viktiga data och kunskap
            i arbetet att motverka trångboddhet.
          </p>
          <head xml:id="i-CKNrtBULAp23Sxjay2FPfw" type="h2">
            Ytterligare regelskärpningar kring samordningsnummer
          </head>
          <p xml:id="i-EsjSQ5N7YzxSxitcaEG6bN">
            Samordningsnummer är en identitetsbeteckning för personer som
            inte är eller har varit folkbokförda i Sverige. Syftet med samordningsnummer
            är att myndigheter och andra samhällsfunktioner ska kunna identifiera
            personer även om de inte är folkbokförda i Sverige. För att erhålla
            ett samordningsnummer krävs det varken uppehållstillstånd eller
            adress i Sverige, och personen som ansöker behöver inte besöka
            något av Skatteverkets kontor. Dessa låga krav bäddar för bedrägerier.
          </p>
          <p xml:id="i-AKycYmh1CLkymDa94PzRfr">
            Skatteverket har under flera år larmat om systematiskt missbruk
            av samordnings­nummer. Bland annat i rapporten En analys av samordningsnummer
            för beskattnings­ändamål uppgavs att samordningsnumret har fått
            ”en annan innebörd än den avsedda, både oavsiktligt och medvetet”
            och att företag och individer, men även myndigheter, har den felaktiga
            bilden att Skatteverket genom att tilldela ett samordningsnummer
            har säkrat att all information kring personen är korrekt och att
            inga ytterligare kontroller be­hövs från deras sida. Trots de
            åtgärder Skatteverket vidtagit för att komma till rätta med problemet
            kan det nu, snart fyra år senare, konstateras att missbruket med
            samordnings­nummer inte har minskat, det har tvärtom ökat. Regeringen
            har agerat senfärdigt och inte tagit problemet på allvar. Även
            de nu föreslagna åtgärderna för att förhindra miss­bruket av samordningsnummer
            i propositionen är inte tillräckligt långtgående.
          </p>
          <p xml:id="i-Hr87F3reme2N3mRnXmQARw">
            I dag har omkring 900 000 personer som inte är folkbokförda i
            Sverige fått ett sam­ordningsnummer för att kunna leva och verka
            i landet, t.ex. för att kunna skatta för sina inkomster. Av dessa
            har ca 150 000 övergått i personnummer. Bakom hur många av de
            resterande samordningsnumren det finns en verklig person är det
            ingen som vet. Detta är en grogrund för ett parallellsamhälle
            som nu växer fram. Konkreta åtgärder är nöd­vändiga här och nu.
          </p>
          <p xml:id="i-E3YVgmWwskPj6jP1yjveGT">
            Sverige saknar kontroll över hur många personer som illegalt
            vistas i landet. Detta antal väntas öka kraftigt de kommande åren.
            Samordningsnumren är en del i problemet. Om inte detta stoppas
            kommer det att leda till ett permanent skuggsamhälle präglat av
            utsatthet och kriminalitet. För de personer som lever i ett skuggsamhälle
            kommer inkomsterna oftast från illegalt arbete och kriminalitet.
            Dessutom finns det stor risk för att samordningsnummer ger tillgång
            till de svenska välfärdssystemen, utan att tillräck­liga kontroller
            görs. Fusk med samordningsnummer är därför också kopplat till
            bidrags­fusk, vilket i sin tur urholkar välfärdsstatens legitimitet.
            Därför är frågan om samord­ningsnummer av sådan vikt. Vi ser allvaret
            i den situation som nu råder och anser att man bör gå längre än
            vad regeringen föreslår.
          </p>
          <p xml:id="i-VznVsrzrHi4ot9TUZJ6iJN">
            Moderaterna anser därför att ytterligare kraftiga åtgärder är
            nödvändiga för att komma tillrätta med missbruket av samordningsnumren.
          </p>
          <p xml:id="i-2sP1K5DVMGBKikJTMQ5DzC">
            För det första bör det krävas personlig inställelse hos Skatteverket,
            eller annan lämplig myndighet, för att få ett samordningsnummer.
            Det gäller redan för person­nummer och har visat sig nödvändigt
            också för samordningsnummer. För det andra bör alla som i dag
            innehar samordningsnummer genom personlig inställelse hos Skatte­verket,
            eller annan lämplig myndighet, bekräfta sin identitet. De samordningsnummer
            som inte bekräftas inom en ettårsperiod avslutas om inte särskilda
            skäl föreligger. För det tredje bör även biometrisk data används
            för att göra identifieringen av handlingens innehavare tydligare.
            Det vill säga liknande krav som gäller för pass bör även gälla
            samordningsnummer.
          </p>
        </div>
        <div type="motSignatures">
          <list>
            <item xml:id="i-XyMHMdU9yLAxDVAd8nedyp">
              Niklas Wykman (M)
            </item>
            <item xml:id="i-6wQg8d3dkcddVkEtHnz3pU">
              Helena Bouveng (M)
            </item>
            <item xml:id="i-XaXonbWNFxP7m52m3jZu6B">
              Boriana Åberg (M)
            </item>
            <item xml:id="i-6Q6uVWoaSGTj26PJAeaf3x">
              Kjell Jansson (M)
            </item>
            <item xml:id="i-Bdp7pyWYLyyAGrQkmrHVS">
              Fredrik Schulte (M)
            </item>
          </list>
        </div>
      </div>
    </body>
  </text>
</TEI>
