<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1944/mot_1944__ak__193/mot_1944__ak__193-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 193. 1
          </p>
          <p>
            Nr 193.
          </p>
          <p>
            Av herr Hagård m. fl., i anledning av Kungl. Maj:ts framställ-
            ningar om anslag till fria sommarresor för barn och till
          </p>
          <p>
            bidrag till sommarkolonier.
          </p>
          <p>
            Under rubrikerna Fria sommarresor för barn och Bidrag till sommarkolo-
            nier ha under riksstatens femte huvudtitel föreslagits anslag
            till ett samman- lagt belopp av 1 200000 kronor. Detta innebär
            en höjning med 200 000 kronor av det belopp, som under innevarande
            budgetår anvisats för ifråga- varande ändamål. Beträffande omfattningen
            av fria resor för sommarvistelse i enskilda hem under år 1943
            har upplysts, att biljetter utfärdats för tillhopa 35 865 barn
            och 20015 vårdare, vilket innebär en betydande ökning i förhållande
            till motsvarande antal föregående år. I departementschefens motivering
            har en redogörelse lämnats för vissa missförhållanden, som uppstått
            i samband med nu ifrågavarande verksam- het. Sålunda anför socialstyrelsen,
            vilken tillsammans med utrymnings- kommissionen centralt sammanhåller
            och övervakar verksamheten, att var- ken år 1943 eller tidigare
            från vare sig de centrala eller lokala organen, som syssla med
            ifrågavarande uppgifter, generella kontrollåtgärder före- tagits
            över att de barn, som blivit föremål för samhällets stödjande
            åtgärder, verkligen ha vistats på uppgiven ort eller under den
            fastställda minimitiden av fyra veckor. Socialstyrelsen har dock
            vid en efteråt företagen stickprovs- kontroll konstaterat, att
            missbruk förekommit. I samband därmed ha även från de lokala organens
            sida missförhållanden blivit påtalade. Det har vid verkställda
            undersökningar sålunda utrönts, att barn under fyra års ålder,
            vilka icke behövt egna biljetter utan åtföljts av vårdare med
            fribiljett för sin egen resa, i flera fall återsänts hem ifrån
            landet redan efter 10 dagars vistelse därstädes. Ett annat missförhållande
            illustreras genom det under- stundom praktiserade förfaringssättet
            exempelvis att lösa biljett till någon plats i Stockholms skärgård
            men låta resan sluta i Stockholm, varigenom förutsättningarna
            för fri resa bortfallit och avsikten med nu ifrågavarande förmån
            förfelats. Socialstyrelsen har vid sina fortsatta undersökningar
            kun- nat konstatera, att i vissa fall uppenbart bedräglig avsikt
            förelegat från vederbörandes sida, och enligt uppgift komma åtal
            också att anställas. I anledning av nu påtalade missförhållanden
            ha från de lokala myndig- heternas, barnavårdsnämndernas, sida
            förslag lämnats rörande erforderliga kontrollåtgärder, men socialstyrelsen
            har för sin del icke ansett sig böra göra någon framställning
            i sådant syfte. Ehuru departementschefen för- klarat sig angelägen
            om att nödig kontroll utövas samt att uppenbara miss- Bihang till
            riksdagens protokoll 1944. 4 saml. Nr 193—202.
          </p>
          <pb facs="riksdagen-motions-pdf/data/1944/mot_1944__ak__193/mot_1944__ak__193-002.pdf"/>
          <p>
            2 Motioner i Andra kammaren, nr 193.
          </p>
          <p>
            bruk beivras, har han tills vidare nöjt sig med att låta i efterhand
            verkställa vissa stickprovsundersökningar rörande missbrukens
            art och frekvens. Man kan inte bortse ifrån att utifrån principiella
            synpunkter anmärk- ningar kunna framställas mot ifrågavarande
            verksamhet, vilken, med den skillnad som i visst avseende gjorts
            mellan barn från städerna och barn från landet i fråga om möjligheten
            att erhålla fria resor, onekligen medför orättvisa. Så mycket
            mera nödvändigt är det då, att den behjärtansvärda verksamheten
            i sin nuvarande begränsade omfattning icke medger missbruk, som
            kunna vålla, att den kommer i vanrykte. Det är alltid en ytterst
            be- tänklig sak, om sociala välfärdsanordningar på grund av sin
            utformning och brist på nödig kontroll locka människorna att tillskansa
            sig förmåner, som icke åsyftas och vilka i grund och botten för
            medborgarna i gemen kunna framstå som oberättigade. Med avseende
            å sommarresorna för barn ha från flera barnavårdsnämn- ders sida
            ett förslag till kontrollåtgärder framlagts, vilket förtjänar
            beak- tande. Det innebär, att varje barn, som tilldelats avgiftsfri
            biljett, skulle å en för ändamålet avsedd blankett erhålla intyg
            av ordförande eller ledamot i barnavårdsnämnd eller annan kommunal
            myndighet eller tjänsteman i orten för sommarvistelsen, att barnet
            minst fyra veckor vistats å uppgiven plats. I vissa fall, då avståndet
            från barnets vistelseort till kommunal myn- dighet eller funktionär
            lade hinder i vägen för erhållande av sådant intyg, skulle eventuellt
            ett intyg av annan trovärdig och ojävig person kunna få anses
            till fyllest. I samband härmed skulle det lokala förmedlande organet
            i barnets hemort äga skyldighet att vid uppenbara tendenser till
            onödiga, långa resor göra icke blott föreställningar utan även
            i tydliga fall av miss- bruk vägra utskriva avgiftsfri biljett.
            I fråga om organisationen torde efter den försöksverksamhet, som
            pågått under tre år, tiden vara inne att vidtaga nödiga förenklingar.
            Skälet för ut- rymningskommissionens medverkan torde nu icke längre
            föreligga. Några utrymningssynpunkter äro nämligen icke längre
            avgörande för verksam- heten. Det måste för övrigt anses vara
            olämpligt att förlägga det centrala arbetet på två olika organ,
            ty detta torde onödigtvis tynga och även fördyra verksamheten.
            Sedan departementschefen förklarat sig ha för avsikt att göra
            viss del av socialstyrelsens arbetsområde till föremål för översyn
            med hänsyn till personalbehov o. d., kan med skäl ifrågasättas,
            om icke vid en sådan gransk- ning jämväl nu påtalade organisatoriska
            spörsmål borde uppmärksammas och nuvarande olägenheter avlägsnas.
            Under åberopande av vad sålunda anförts få vi hemställa,
          </p>
          <p>
            att riksdagen vid behandling av frågan om anslag till Fria sommarresor
            för barn och Bidrag till sommarkolonier måtte besluta att i skrivelse
            till Kungl. Maj:t hemställa om
          </p>
          <pb facs="riksdagen-motions-pdf/data/1944/mot_1944__ak__193/mot_1944__ak__193-003.pdf"/>
          <p>
            Motioner i Andra kammaren, nr 193. 3
          </p>
          <p>
            utfärdandet av sådana föreskrifter, att betryggande kontroll
            kan av myndigheterna utövas däröver att förmånen av fria sommarresor
            icke obehörigen utnyttjas; samt att vid utfärdandet av sådana
            föreskrifter nu nämnda syn- punkter måtte vinna beaktande.
          </p>
          <p>
            Stockholm den 21 januari 1944. Alarik Hagård.
          </p>
          <p>
            Gunnar Sundqvist. E. Birke. Ebon Andersson i Stockholm.
          </p>
          <p>
            T. V. Lundell. Ragnar Sveningsson. C. Oscar Nolin.
          </p>
        </div>
      </div>
    </body>
  </text>
</TEI>
