<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1937--ak--00002">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1937/mot_1937__ak__2/mot_1937__ak__2-001.pdf"/>
      <fw xml:id="i-2bEYnJXkWFcDT9vAFj7Bjf">
        Motioner i Andra kammaren, Nr 2. 3
      </fw>
      <div xml:id="i-VEQVb2pDKb7yho18YfxxPk" type="motHeader">
        <div xml:id="i-4fG4rSSowrVW1A92kRgpDi" type="motTitle"/>
        <div xml:id="i-PdpyjRmfhQtkbQvYAkt5PZ" type="motSubmissionInfo"/>
      </div>
      <div xml:id="i-2Q4hb6wsGhAxSVZMervwyz" type="motBody">
        <div xml:id="i-MRfv8xz31e8Vfcw7wyRPSM">
          <p xml:id="i-Aowmqgf1Kj5ayJmwsKWgFx">
            Nr 2.
          </p>
          <p xml:id="i-HHboCv6S9mBnQHFvQrc51k" type="titleString">
            Av herrar Thorell och Lundqvist, angående vissa ändringar i vat-
            tenlagen.
          </p>
          <p xml:id="i-WLh4Nud3LLQ8orWE3MymGD">
            I 7 kapitlet 38 8 1:sta stycket vattenlagen angives under vilka
            villkor ett vattenavledningsföretag, varigenom annan tillhörigt
            strömfall borttages eller dess fallhöjd minskas eller till men
            för annans egendom vattenförhål- landena i vattendrag, sjö eller
            annan vattensamling eljest förändras, är till- låtet. Huvudregeln,
            från vilken vissa undantag finnas bl. a. i 39 8 i sam- ma kapitel,
            är att nyttan av åtgärden efter avdrag av kostnaden för dess verkställande
            måste överstiga skadan och intrånget å annans egendom. Förstnämnda
            8 innehåller vidare vissa anvisningar huru skadan och in- trånget
            ävensom kostnaderna för företaget skola beräknas. Av förarbetena
            till dessa bestämmelser synes framgå, att de sakkunniga vid bestämmelsernas
            utformning utgått från att företaget för att vara till- låtligt
            bör vara ur nationalekonomisk synpunkt förmånligt. Som första
            vill- kor härför hava de sakkunniga uppställt, att företagets
            bruttonytta bör överstiga den kapitalförlust, som vållas av företaget.
            Detta oaktat har under de senaste årtiondena i vårt land kommit
            till stånd ett flertal vattenavled- ningsföretag, vilka måste
            betecknas såsom mycket oekonomiska. Såväl sta- ten som enskilda
            personer hava i dylika företag nedlagt stora kostnader un- der
            det att båtnaden varit ganska problematisk och ingalunda — åtminstone
            ur affärsmässig synpunkt — kan sägas motsvara kostnaderna. Beräkningen
            av båtnaden torde ofta vara alltför sangvinisk. Till förekommande
            av att dylika oekonomiska företag komma till stånd bör en skärpning
            ske av de i vattenlagen stadgade villkoren för ett vatten- avledningsföretags
            tillåtlighet. Dessa ändrade bestämmelser böra så långt är möjligt
            givas retroaktiv verkan. En sökande till ett vattenavledningsföretag
            kan på grund av stadgande i 10 kapitlet 48 8 vattenlagen icke
            utan samtliga sökandes medgivande åter- kalla sin ansökan med
            mindre kostnaden av synemännen beräknas uppgå till mer än nio
            tiondelar av den uppskattade båtnaden av företaget. Nyttan av
            ett vattenavledningsföretag har ofta visat sig vara svårberäkne-
            lig. Möjligheten för en sökande att frånträda sin ställning som
            sådan bör därför utvidgas. Rätt att frånträda företaget bör för
            en sökande förefin- nas, åtminstone när kostnaden uppgår till
            åtta tiondelar av den beräknade båtnaden. Även synes böra tagas
            under övervägande, om icke vid kost- nadens beräkning någon hänsyn
            jämväl bör tagas till framtida underhålls- kostnader. En syneförrättning
            rörande vattenavledningsföretag utmynnar, såvida icke, som i 10
            kapitlet 50 8 vattenlagen sägs, synemännen finna hinder, jämlikt
          </p>
          <pb facs="riksdagen-motions-pdf/data/1937/mot_1937__ak__2/mot_1937__ak__2-002.pdf"/>
          <fw xml:id="i-ZM8DeS7wh6zre9FUFn4u4">
            4 Motioner i Andra kammaren, Nr 2.
          </fw>
          <p xml:id="i-3gJLVo3tQNw8iP71LEi4GU">
            i vattenlagen stadgade grunder, möta mot företaget, i ett utlåtande,
            som en- ligt 75 8 i samma kapitel går i verkställighet i den ordning,
            som för laga kraftägande dom är stadgat. Då såsom ovan nämnts
            endast i undantagsfall en av flera sökande till ett vattenavledningsföretag
            under syneförrättningens gång kan träda tillbaka, hava förenämnda
            regler visat sig medföra, att en av flera sökande, vilken under
            förrättningens gång insett att det planerade företaget för hans
            del skulle bliva för kostsamt, icke kunnat återkalla sin ansökan,
            utan tvungits till fortsatt deltagande. Det har ock ofta visat
            sig, att de sökande med sin ansökan om syneförrätt- ning icke
            avsett att under alla förhållanden få företaget till stånd, utan
            en- dast önskat erhålla en ungefärlig uppskattning rörande företagets
            bärighet. I vattenlagen finnas emellertid icke bestämmelser om
            någon annan syneför- rättning rörande vattenavledningsföretag
            än den ovan angivna, vilken resul- terar i ett utlåtande, som
            måste verkställas. En ändring härutinnan borde kunna ske på det
            sätt, att vid sidan av gäl- lande bestämmelser om syneförrättning
            upptoges stadganden om en förbe- redande undersökning. Syftet
            med denna undersökning skulle vara att på ett mindre kostsamt,
            men dock ändamålsenligt sätt nå fram till en ungefär- lig uppskattning
            av den nytta, som uppkommer, och den skada, som vållades genom
            det planerade företaget. Av utlåtandet, varav icke någon av del-
            tagarna skulle vara bunden, skulle deltagarna kunna bedöma, huruvida
            före- taget borde komma till stånd eller icke. Med hänvisning
            till det anförda hemställes,
          </p>
          <p xml:id="i-GiBvAGYi3w1HSPnF1cqXAR">
            att riksdagen måtte i skrivelse till Kungl. Maj:t anhålla om
            utredning och förslag rörande sådana ändringar i vattenla- gen:
            att villkoren för ett vattenavledningsföretags tillåtlighet skärpes;
            att möjligheten för en sökande till ett dylikt företag att frånträda
            sin ansökan utvidgas; samt att möjlighet beredes för en förberedande
            undersök- ning av ett vattenavledningsföretags bärighet utan att
            de rättsverkningar inträda, vilka nu äro förbundna med en sy-
            neförrättning.
          </p>
          <p xml:id="i-5UQABcDoMYEYA4uJdWJ3cj">
            Stockl.olm den 13 januari 1937.
          </p>
          <p xml:id="i-QsPcWAuAg78Lr6RxRtLcUc">
            E. Thorell. R. Lundqvist.
          </p>
        </div>
      </div>
    </body>
  </text>
</TEI>
