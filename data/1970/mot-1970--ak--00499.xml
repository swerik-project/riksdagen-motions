<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__499/mot_1970__ak__499-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 499—506 - Motion i Andra kammaren, nr 499 år 1970 1
          </p>
          <p>
            Nr 499
          </p>
          <p>
            Av herr Hermansson m. fl., om ekonomiskt bistånd till Cuba. (Lika
            lydande med motion nr 453 i Första kammaren)
          </p>
          <p>
            I motioner senast vid 1968 och 1969 års riksdagar har vpk-gruppen
            utför- ligt redovisat sin principiella grundsyn på den s.k. u-landspolitiken.
            Att klyftan mellan »rika» och »fattiga» stater — d.v.s. i huvudsak
            mellan imperialistiska stater och utplundrade folk — fortsätter
            att vidgas ser vi som en direkt följd av det ekonomiska och politiska
            system i vilket såväl de rika utsugarländerna som de fattiga utplundrade
            länderna ingår. Den strukturella underutvecklingen i ett stort
            antal länder och hela världs- delar är väsentligen orsakad och
            upprätthållen av imperialismen och u-län- dernas därav betingade
            beroendeförhållande. Därav följer att kampen mot underutvecklingen
            är identisk med kampen mot imperialismen. U-ländernas underutveckling
            kan endast hävas genom en social revolu- tion, som befriar de
            fattiga folken från imperialismens grepp. Nationell självständighet
            och social revolution betyder möjlighet till industrialise- ring
            och snabb ekonomisk utveckling. Den ekonomiska och sociala frigö-
            relsen kan bara vara respektive folks eget verk, och det väljer
            självt for- merna för denna frigörelse. Vår uppgift är att i handling
            visa vår solida- ritet. Vi måste ta ställning för och ge stöd
            åt de fattigas och utsugnas kamp i Afrika, Asien och Latinamerika.
            Utifrån denna principiella inställning har i motionerna kritiska
            synpunk- ler framförts mot den nuvarande svenska u-landspolitiken.
            I 1969 års motioner (I: 171 och II: 182) togs fyra avsnitt av
            u-landspolitiken upp till behandling. 1. Handelspolitiken. Oavsett
            vilka resultat som kan uppnås genom inter- nationella förhandlingar
            bör Sverige förändra sin handelspolitik och sepa- rat vidta de
            åtgärder som u-länderna krävt bl. a. i Alger-stadgan. Det gäller
            t. ex.: Avskaffa alla tullar och skatter som fortfarande drabbar
            tropiska produkter. Uppställa bestämda mål för importen av råvaror
            och färdig- varor från u-länderna. Medge viss tullfrihet för u-ländernas
            industrivaror. Underlätta u-ländernas marknadsföring av sina varor
            i Sverige och stimu- lera hela handelsutbytet med u-länderna genom
            informationsverksamhet. 2. Skuldsättningen. De utplundrade ländernas
            skuldsättning till stater och till olika kapitalistiska grupper
            inom de rika länderna blir en alltmer tyngande börda. Enligt vår
            uppfattning borde u-ländernas skulder helt av- 0100840 Bihang
            till riksdagens protokoll 1970. 4 saml. Nr 499—506
          </p>
          <pb facs="riksdagen-motions-pdf/data/1970/mot_1970__ak__499/mot_1970__ak__499-002.pdf"/>
          <p>
            2 Motion i Andra kammaren, nr 499 år 1970
          </p>
          <p>
            skrivas, vilket betyder att alla räntebetalningar och amorteringar
            bort- faller. Denna regel bör omedelbart genomföras vad gäller
            Sveriges mellan- havande med u-länderna. 3. Stöd till nationella
            och sociala befrielserörelser. Ett avgörande inslag i en effektiv
            u-landspolitik som verkligen syftar till att främja en pro- gressiv
            utveckling är direkt stöd till nationella och sociala befrielserörelser.
            Sverige bör omedelbart lämna sådant stöd exempelvis till befrielserörelserna
            i de av Portugal förslavade länderna i Afrika. 4. Biståndsverksamhetens
            inriktning. Det svenska utvecklingsbiståndet har i betydande utsträckning
            gått till utvecklingsfrämmande oligarkier och militärdiktaturer.
            Därigenom har man brutit mot principen att biståndet måste bli
            till hjälp för majoriteten av befolkningen i de länder det gäller.
            U-landsbiståndet bör inte ges till länder, vilkas maktstruktur
            skyddar en orättvis inkomst- och förmögenhetsfördelning med påföljd
            att stödet uti- från blir ett stöd för de redan rika och maktägande.
            Därigenom konserve- ras rådande maktförhållanden och fördröjes
            i själva verket en ekonomisk och social utveckling till fördel
            för befolkningens stora majoritet. En om- prövning av biståndsverksamhetens
            inriktning är nödvändig. Utvecklings- biståndet bör koncentreras
            till socialistiska låginkomststater, till andra anti-imperialistiska
            regimer och till nationella befrielserörelser. Om begrep- pet
            huvudmottagarländer bibehålles bör t.ex. Vietnam och Cuba tillhöra
            denna grupp. I enlighet med dessa principiella uppfattningar har
            vpk-gruppen i Sär- skilda motioner till årets riksdag bl. a. ställt
            förslag om anslag på 75 mil- joner kr. till republiken Sydvietnams
            provisoriska revolutionära regering och på sammanlagt 20 miljoner
            kr. till befrielserörelserna i de av Portugal förslavade länderna
            i Afrika. I föreliggande motion ställs förslag om ut- vidgat bistånd
            till Cuba. I årets statsverksproposition upptas under rubriken
            gåvobistånd för Cuba en summa av endast 2,5 miljoner kr. Enligt
            SIDA:s petita avser denna summa bidrag till teknisk utbildning
            i UNESCO:s regi. Cuba motsvarar emellertid synnerligen väl de
            kriterier som uppställts även av utrikesmi- nistern, när han i
            årets finansplan uttalar sig om den princip som bör följas då
            tillfälle ges till en utvidgning eller förnyelse av den länderkrets
            till vilken det direkta biståndet koncentreras. Vi citerar: »Det
            är därför naturligt att Sverige i första hand söker samarbeta
            med länder, vilkas regeringar i sin ekonomiska och sociala politik
            strävar efter att genom- föra sådana strukturförändringar som
            skapar förutsättningar för en ut- veckling präglad av ekonomisk
            och social utjämning.» Cubas utveckling under de elva åren efter
            revolutionen kännetecknas både av en snabb ekonomisk tillväxt
            och av en ekonomisk och social ut- jämning. I detta land finns
            garantier för att en biståndsinsats får önskad verkan. Samtidigt
            som utvecklingen på olika områden skett mycket snabbt
          </p>
          <pb facs="riksdagen-motions-pdf/data/1970/mot_1970__ak__499/mot_1970__ak__499-003.pdf"/>
          <p>
            Motion i Andra kammaren, nr 499 år 1970 3
          </p>
          <p>
            finns i Cuba ett stort behov av olika förnödenheter, som måste
            köpas från utlandet och där tillgången till valuta är ett hinder
            för nödvändig utbygg- nad. Ett sådant område är sjuk- och hälsovården.
            När det gäller en rad olika sjukdomar har frekvensen mycket kraftigt
            nedbringats. Antalet sjuk- hus har ökats från 57 år 1959 till
            nu 200. Antalet sjukhusplatser har för- dubblats. En mycket stark
            ökning av antalet medicinska konsultationer inom den i princip
            fria hälso- och sjukvården redovisas. Den vidare ut- vecklingen
            hämmas emellertid av bristen på sjukhusutrustning, instru- ment
            och mediciner. På detta område skulle alltså Sverige kunna göra
            en betydelsefull insats. Som ett första steg anser vi att 20 miljoner
            kr. bör anvisas under budgetåret 1970/71 just för nämnda ändamål
            eller andra vilka av de kubanska myndigheterna bedömes såsom viktigast.
          </p>
          <p>
            Med hänvisning till det ovan anförda föreslås, att riksdagen
            såsom förslagsanslag anvisar sammanlagt 22,5 miljoner kr. till
            Cuba. Stockholm i januari 1970
          </p>
          <p>
            C. H. Hermansson (vpk) Eivor Marklund (vpk) Gunvor Ryding (vpk)
          </p>
        </div>
      </div>
    </body>
  </text>
</TEI>
