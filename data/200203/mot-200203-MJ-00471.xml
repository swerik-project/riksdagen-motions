<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0471/mot_200203_MJ_0471-0001.pdf"/>
      <div type="motHeader" xml:id="i-G1ibZGUiMKLLECFaYk7UYT">
        <div type="motTitle" xml:id="i-2FZwqNYDEqMhijsfB5ccAh"/>
        <div type="motSubmissionInfo" xml:id="i-Jwrc11pYkJko14otjUohKJ"/>
      </div>
      <div type="motBody" xml:id="i-3vQm3YLVPd3oUtJWbFLyLn">
        <div xml:id="i-44YUGsVm9hVg2RGbsgz6Ki">
          <p xml:id="i-PFSsVecf5vk24z3WdRqrWK">
            2002/03 mnr: MJ471 pnr: s9123
          </p>
          <p xml:id="i-USyzWg3BTeAyDWTuwwKyrH">
            Motion till riksdagen 2002/03:MJ471
          </p>
          <p xml:id="i-TCqznNCPe9yEbsHRbeXiwP">
            av Siw Wittgren-Ahl och Ronny Olander (s)
          </p>
          <p xml:id="i-8KPYAiPGAJNFXa4p3Y3b3">
            Fritidsodling
          </p>
          <p xml:id="i-CzUjKBEcZjw1udKQMfHNhR">
            Förslag till riksdagsbeslut
          </p>
          <p xml:id="i-Bcd6N6WTb31qDrgENq9aro">
            Riksdagen tillkännager för regeringen som sin mening vad i motionen
            anförs om åtgärder för att säkra tillgången på bra växter för
            fritidsodlingen.
          </p>
          <p xml:id="i-QWCwqv21whJ8fHb4aU8ZFL">
            Motivering
          </p>
          <p xml:id="i-QRoH7qK3uvoFn49e8gK6zR">
            Fritidsodling är den näst vanligaste fritidssysselsättningen
            utomhus. Det finns 2,5 miljoner trädgårdar i Sverige omfattande
            ca 300 000 hektar, en yta motsvarande nästan hela Blekinge. Tre
            av fyra vuxna svenskar ägnar sig någon gång under året åt trädgårdsarbete.
            Varje år säljs trädgårdsväxter inklusive frö för flera miljarder
            kronor, varav huvuddelen säljs till fritidsodlarna. Uppgifterna
            är hämtade från en rapport som Sveriges lantbruksuniversitet publicerade
            förra året. Sveriges nordliga läge medför att de odlade växterna
            måste vara anpassade till klimatet i olika delar av landet. Kraven
            på klimatanpassning är störst på buskar och träd som måste tåla
            klimatpåfrestningarna hela året, medan kraven är något mindre
            på ettåriga växter och växter som kan övervintra i marken
          </p>
          <p xml:id="i-LrU8pMhx4RgGGRkpeWoPhn">
            eller under snötäcket. Utöver lämpligheten för odling i svenskt
            klimat är det angeläget att de växter som säljs är fria från sjukdomar
            och skadegörare och exempelvis har så god resistens att de inte
            kräver olika former av kemisk bekämpning. Det är därför även angeläget
            med en svensk eller nordisk växtförädling som möjliggör att internationellt
            tillgängliga genetiska resistensegenskaper kan utnyttjas för nya
            härdiga växtsorter. Längre tillbaka fanns en statlig kontroll
            av att endast växter som tålde klimatet och var sunda salufördes
            inom landet. Olika växtsorters härdighet och andra egenskaper
            testades genom statsunderstödda sortförsök. I dag har gränserna
            öppnats för handel även med växter, samtidigt som sortförsöken
            i princip har upphört. Någon statlig konsumentbevakning finns
            numera inte
          </p>
          <pb facs="riksdagen-motions-pdf/data/200203/mot_200203_MJ_0471/mot_200203_MJ_0471-0002.pdf"/>
          <p xml:id="i-HZRmnfk21WjNkkSp3nD5bG">
            2002/03:MJ471
          </p>
          <p xml:id="i-HGm3pRCdhUg1q5sgcXR1vB">
            heller på området, sedan Statens jordbruksverk nästan helt upphört
            med inspektioner av trädgårdsväxter inom detaljhandeln och Konsumentverket
            inte anser att växter är en prioriterad varugrupp. Svårigheterna
            att finna bra växter för det svenska klimatet gäller även den
            yrkesmässiga odlingen i parker, på kyrkogårdar, längs vägar etc.
            De professionella uppköparna av trädgårdsväxter har emellertid
            bättre förutsättningar att kunna välja odlingssäkra växter, men
            även offentliga planteringar drabbas av och till av kostsamma
            problem som hänger samman med att inköpta växter visar sig inte
            vara tillräckligt härdiga. Fritidsodlingen är viktig bland annat
            ur ett folkhälsoperspektiv, liksom även offentliga planteringar.
            Det är angeläget att de investeringar som såväl den enskilde som
            det allmänna gör för en grön miljö inte görs förgäves. Betydelsen
            av parker, rekreationsmarker och lokal odling har för övrigt framhållits
            i riksdagens beslut om miljömålet God bebyggd miljö. För att säkerställa
            tillgången på ett härdigt växtmaterial är det angeläget både med
            stöd till forskning och växtförädling för bra växtmaterial och
            uppdrag till berörda myndigheter, främst Jordbruksverket och Konsumentverket,
            att medverka till bättre konsumentinformation.
          </p>
          <p xml:id="i-7mURzL66cE8ACjqky7KcZE">
            Stockholm den 18 oktober 2002
          </p>
          <p xml:id="i-N9uJLakMuj7VJVypgzKhBP">
            Siw Wittgren-Ahl (s) Ronny Olander (s)
          </p>
        </div>
      </div>
    </body>
  </text>
</TEI>
