<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-03979">
  <teiHeader>
    <fileDesc>
      <titleStmt>
        <title>Liberal läkemedels- och apotekspolitik</title>
        <author corresp="i-HzxR5drvvumXGW3Fi7DiXX">av Lina Nordquist m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3979 av Lina Nordquist m.fl. (L)</title>
          <idno type="rdwebb">H9023979</idno>
          <rs type="number">3979</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9023979/text</ref>
          <ref type="dokument_url_html">http://data.riksdagen.se/dokument/H9023979</ref>
          <ref type="dokumentstatus_url_xml">http://data.riksdagen.se/dokumentstatus/H9023979</ref>
          <ref type="docx">http://data.riksdagen.se/fil/CEB661B1-F4C1-4376-A8AE-8EA006EC1D15</ref>
          <ref type="pdf">http://data.riksdagen.se/fil/36D7A5C7-995E-430F-8A0F-CA1419EFA450</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7Vv3xZson4wvEGnewfHner" type="signed"/>
        <correspContext corresp="i-7Vv3xZson4wvEGnewfHner">
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-L3xspgThUxUN1YtSDqcmk8"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-UpJM5FkBxELB3mGGD3wtoo" type="submitted">
          <date when="2021-10-05"/>
          <time when="15:16:27"/>
        </correspAction>
        <correspAction xml:id="i-3YFJ42WqdfPefMygmvUd7j" type="reviewed">
          <date when="2021-10-05"/>
          <time when="19:17:18"/>
        </correspAction>
        <correspAction xml:id="i-JTLZGWoJDfNZ8MRxTazKYZ" type="referred">
          <date when="2021-10-14"/>
        </correspAction>
        <correspAction xml:id="i-CHnfG5NEqDgyavVRzra6Aw" type="assigned">
          <date when="2022-11-07"/>
          <time when="12:19:01"/>
        </correspAction>
        <correspContext corresp="i-CHnfG5NEqDgyavVRzra6Aw">
          <ref type="assignedTo">Socialutskottet</ref>
        </correspContext>
        <correspAction xml:id="i-NUQrgSozmWmyABmDPM8ifL" type="behandlas_i"/>
        <correspContext corresp="i-NUQrgSozmWmyABmDPM8ifL">
          <ref type="uppgift">2021/22:SoU11</ref>
          <ref type="ref_dok_id">H901SoU11</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU11</ref>
          <ref type="ref_dok_titel">Apoteks- och läkemedelsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GGhFmhk3L2JrxwVk26Cqru" type="behandlas_i"/>
        <correspContext corresp="i-GGhFmhk3L2JrxwVk26Cqru">
          <ref type="uppgift">2021/22:SoU14</ref>
          <ref type="ref_dok_id">H901SoU14</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU14</ref>
          <ref type="ref_dok_titel">Kompetensförsörjning inom hälso- och sjukvården m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JV89eNMipjKYwgwAg7tBir" type="behandlas_i"/>
        <correspContext corresp="i-JV89eNMipjKYwgwAg7tBir">
          <ref type="uppgift">2021/22:SoU17</ref>
          <ref type="ref_dok_id">H901SoU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU17</ref>
          <ref type="ref_dok_titel">E-hälsa m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VxFFCE2S1UKytvCFZAGMfQ" type="behandlas_i"/>
        <correspContext corresp="i-VxFFCE2S1UKytvCFZAGMfQ">
          <ref type="uppgift">2021/22:UbU19</ref>
          <ref type="ref_dok_id">H901UbU19</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU19</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-68y94h9GiKpqyZJBMsoPxF" type="motHeader">
        <div xml:id="i-C6YMWJDUqnF2xwhw8GymVf" type="motTitle">
          Motion till riksdagen 2021/22:3979 av Lina Nordquist m.fl. (L)
          Liberal läkemedels- och apotekspolitik
        </div>
      </div>
      <div xml:id="i-R8C3skeyDsAgAmheWu8sob" type="motBody">
        <div xml:id="i-GGdVNSowy6BUA8xD4LiM3A" type="motProposal" subtype="förslag">
          <head xml:id="i-DGdhRfKHAMsPcTnGU16Gdc">
            Förslag till riksdagsbeslut
          </head>
          <list xml:id="i-BoQ5EQH583BACKqpmNiLap" style="ol">
            <item xml:id="i-7gVmfe3KpNHkysvuPMobPY">
              Riksdagen ställer sig bakom det som anförs i motionen om att
              utreda möjligheten till ett mellanläge mellan receptbelagt och
              receptfritt och tillkännager detta för regeringen.
            </item>
            <item xml:id="i-KEPiq2MLL9BucAipQyoH34">
              Riksdagen ställer sig bakom det som anförs i motionen om att
              stärka apotekens roll i vårdkedjan och tillkännager detta för
              regeringen.
            </item>
            <item xml:id="i-Nnse7y2iX5NmGXmrufgvZu">
              Riksdagen ställer sig bakom det som anförs i motionen om att
              farmaceuter ska kunna lämna ut små förpackningar av vissa receptbelagda
              läkemedel till den som har recept sedan tidigare, och detta tillkännager
              riksdagen för regeringen.
            </item>
            <item xml:id="i-DmQKZavq5FLRWiSjtKwscX">
              Riksdagen ställer sig bakom det som anförs i motionen om att
              breddinföra kundvald dosdispensering av läkemedel och tillkännager
              detta för regeringen.
            </item>
            <item xml:id="i-HLu6aFwzi6wuoMA3Zs7fBq">
              Riksdagen ställer sig bakom det som anförs i motionen om kompetensförsörjning
              genom snabbspår/kompletteringsutbildningar för utlandsutbildade
              apotekare och tillkännager detta för regeringen.
            </item>
            <item xml:id="i-QNm4yhtajcpjvC9xLtwyLp">
              Riksdagen ställer sig bakom det som anförs i motionen om att
              utreda digital expediering och rådgivning på apotek och tillkännager
              detta för regeringen.
            </item>
            <item xml:id="i-CYiPBc6KAkKWwUphy3GDN1">
              Riksdagen ställer sig bakom det som anförs i motionen om att
              stärka pensionärsorganisationernas utbildande verksamhet för bättre
              läkemedelsanvändning och tillkännager detta för regeringen.
            </item>
            <item xml:id="i-CasGSQcuW59NXy3WbSbNVu">
              Riksdagen ställer sig bakom det som anförs i motionen om läkemedelspolitik
              med miljöhänsyn i alla led och tillkännager detta för regeringen.
            </item>
            <item xml:id="i-N2S6Kygt6jFh2b1mcQ9iwL">
              Riksdagen ställer sig bakom det som anförs i motionen om att
              regeringen bör arbeta för att lagstiftning, ersättningsmodeller
              och regelverk ska ta större hänsyn till patientens behov av viss
              förpackning eller bipacksedel och tillkännager detta för regeringen.
            </item>
            <item xml:id="i-3LrHbsXzAbsQjjNDnQVwW6">
              Riksdagen ställer sig bakom det som anförs i motionen om invånares
              möjlighet att göra en insats för miljön på apoteket och tillkännager
              detta för regeringen.
            </item>
            <item xml:id="i-UipofgHYBgv3QcAv1Rq6NP">
              Riksdagen ställer sig bakom det som anförs i motionen om läkemedelsberedskap
              och tillkännager detta för regeringen.
            </item>
            <item xml:id="i-CkxCr3RuBaVoLxyyQ1j19q">
              Riksdagen ställer sig bakom det som anförs i motionen om att
              regeringen bör säkra hela hanteringskedjan av narkotiska preparat
              och tillkännager detta för regeringen.
            </item>
            <item xml:id="i-K9uMZuR324RZ93aucP55F7">
              Riksdagen ställer sig bakom det som anförs i motionen om att
              genomföra reformer för fler kliniska prövningar och tillkännager
              detta för regeringen.
            </item>
            <item xml:id="i-JhawietVVR4V1SAGmYcCto">
              Riksdagen ställer sig bakom det som anförs i motionen om att
              överväga ett gemensamt system för etiska prövningar av kliniska
              prövningar med övriga nordiska länder och tillkännager detta för
              regeringen.
            </item>
            <item xml:id="i-SNcCKGQB7Bj3HMr6tNbiCR">
              Riksdagen ställer sig bakom det som anförs i motionen om nationella
              prioriteringslistor för läkemedel och tillkännager detta för regeringen.
            </item>
            <item xml:id="i-NPtdMdtqqm7oKfrACT8FEa">
              Riksdagen ställer sig bakom det som anförs i motionen om ökad
              nationell styrning på läkemedelsområdet och tillkännager detta
              för regeringen.
            </item>
            <item xml:id="i-CZAT4jbCPJX4gou46VdM9X">
              Riksdagen ställer sig bakom det som anförs i motionen om en nationell
              strategi för sällsynta diagnoser och tillkännager detta för regeringen.
            </item>
            <item xml:id="i-7TGNoJTfooiJuBPkunv6E8">
              Riksdagen ställer sig bakom det som anförs i motionen om ett
              s.k. sällsynt godkännande för säkra och lovande mediciner som
              testats på mindre patientunderlag än brukligt och tillkännager
              detta för regeringen.
            </item>
            <item xml:id="i-XAVsDASxWrH81jXWaCrXZS">
              Riksdagen ställer sig bakom det som anförs i motionen om statens
              roll i tillgången till genterapi och tillkännager detta för regeringen.
            </item>
            <item xml:id="i-MHWdBCzUvdJAN3iD9JFGQz">
              Riksdagen ställer sig bakom det som anförs i motionen om att
              Sverige bör agera för området sällsynta hälsotillstånd på europeisk
              nivå inför och under ordförandeskapet för EU 2023 och tillkännager
              detta för regeringen.
            </item>
            <item xml:id="i-4SpPrqWamz7x5pXX1Gckct">
              Riksdagen ställer sig bakom det som anförs i motionen om kunskap
              och kunskapsspridning för säkrare läkemedelsanvändning och tillkännager
              detta för regeringen.
            </item>
            <item xml:id="i-JNMuFDXHp2Ydo5FKrcXsa3">
              Riksdagen ställer sig bakom det som anförs i motionen om förbättrad
              läkemedelsbehandling bland årsrika och tillkännager detta för
              regeringen.
            </item>
            <item xml:id="i-CeKEb3SDDpK9aoNSAgL5S5">
              Riksdagen ställer sig bakom det som anförs i motionen om hälsodata
              och tillkännager detta för regeringen.
            </item>
            <item xml:id="i-TRuX4HpC2zrEohCNXr8BFW">
              Riksdagen ställer sig bakom det som anförs i motionen om att
              regeringen bör stärka arbetet mot olagliga läkemedel och tillkännager
              detta för regeringen.
            </item>
          </list>
        </div>
        <div xml:id="i-XDq9oCoWWdRCSArySVcmB8" type="motContent">
          <head xml:id="i-T76xQ6tJAKLpdup4HBgoYT" type="h1">
            Motivering
          </head>
          <p xml:id="i-A4QvT9NCvNJafzBn6EeiBt">
            Läkemedelsutvecklingen innebär ständiga framsteg i möjligheten
            att behandla hälsoproblem och sjukdomar, men läkemedelsanvändningen
            är inte trygg nog i dag, vare sig för patienter eller för ekosystem.
            Varje år inträffar omkring 100 000 vårdskador, och felaktig läkemedelsanvändning
            är en av de vanligaste anledningarna till att människor skadas
            i vården. Samtidigt är brist på tillgång till läkemedel i sig
            en risk, vare sig bristen är geografisk eller beror på vilken
            sjukdom patienten drabbas av.
          </p>
          <p xml:id="i-H9eebRpn7mcbcjaeaHo14x">
            Stärk apotekens roll i vårdkedjan
          </p>
          <p xml:id="i-NNEvxknx4HFJnqCj2SZU3c">
            Liberalerna vill ge apoteken en starkare roll i vårdkedjan och
            skapa ett närmare samarbete mellan apoteken och primärvården.
            Samma aktör ska inte kunna ha ekonomiska intressen på flera ställen
            längs vårdkedjan. Apotek ska därför inte ha rätt att äga vård,
            vilket vi utvecklar närmare i vår sjukvårdsmotion. Däremot vill
            Liberalerna ge människor möjlighet att få mer vård och stöd på
            apotek, t.ex. astma-kol-skola, diabetescirklar, läkemedelsinformation,
            blodtrycksmätningar och anhöriggrupper. Apotek bör hjälpa till
            mer än idag med egenvård och även erbjuda t.ex. hälsoundersökningar
            till självkostnadspris, viss vaccination, självhjälpsgrupper och
            enklare provtagning. Det skulle avlasta sjukvården och i många
            delar av landet föra nära vård och stöd närmare patienterna.
          </p>
          <p xml:id="i-QBJsTLvCByucMFjrWJMx1T">
            För att hålla isär rollerna ska apotek däremot inte ges rätt
            att förskriva läkemedel. Farmaceuter ska däremot kunna lämna ut
            små förpackningar av vissa receptbelagda läkemedel till den som
            har recept sedan tidigare men inte hinner få ett läkarbesök innan
            läkemedlet tar slut.
          </p>
          <p xml:id="i-YGmvinovxycq1LP6ayM7Xx">
            Det behövs ett mellanläge mellan receptfritt och receptbelagt,
            ett farmaceutsortiment för läkemedel som kan vara receptfria med
            rådgivning, eller som skadar vår miljö och därför bara bör användas
            av den som verkligen behöver just det läkemedlet, snarare än en
            annan behandling mot samma sjukdom eller symtom.
          </p>
          <p xml:id="i-Vbo8qHBLbdWySQoLmYisWf">
            Många patienter har under kortare eller längre tid flera läkemedel
            som ska tas vid specifika tidpunkter på dagen. Dessutom finns
            ett antal utbytbara varianter av många läkemedel, där TLV varje
            månad meddelar vilket handelsnamn som just då har lägst pris och
            ska lämnas ut på apoteken. Vid varje apoteksbesök kan patienter
            med andra ord hämta ut ett stort antal läkemedel där samma substans
            dessutom har olika handelsnamn och utseende från gång till gång.
            Med dagens system kan det vara svårt att komma ihåg och lätt att
            ta fel. För att minska risken för förväxling och felmedicinering
            vill vi att alla apotek ska erbjuda kundvald dosdispensering till
            lågt pris, så att den som vill kan få sina läkemedel uppdelade
            i datummärkta påsar för varje medicineringstillfälle. En modell
            för registrering till kundvald dosdispensering bör utformas, som
            inte innefattar onödig användning av läkares tid.
          </p>
          <p xml:id="i-LLtjFawmpSkBq3UL3hLB5p">
            Ta vara på all kompetens
          </p>
          <p xml:id="i-5g9tyyMqCKcYhifQJ6SWvm">
            Snabbspåren/kompletteringsutbildningarna för utlandsutbildade
            apotekare tillhör de mest sökta och välfungerande av landets snabbspår.
            Vi vill utvärdera framgångsfaktorerna och se över möjligheten
            att utöka antalet platser.
          </p>
          <p xml:id="i-Jgp7EYaUuDvYPuE5o3wMUH">
            På många håll i landet råder brist på legitimerade apotekare
            och receptarier, vilket försvårar befolkningens tillgång till
            apotek. Det behöver utredas om expediering och rådgivning på apotek
            kan ske digitalt med bibehållen kvalitet och säkerhet.
          </p>
          <p xml:id="i-SA1L1sJDnFQC8R3UfszJ6C">
            Pensionärs- och patientorganisationernas roll för bättre läkemedelsanvändning
          </p>
          <p xml:id="i-6JCv7f4BTbaPAgL9F3GTNX">
            Seniorerna, PRO och SKPF bidrar till kunskapsspridning genom
            den offentligt stödda aktiviteten ”Koll på läkemedel” som får
            statligt stöd. Detta leder till bättre läkemedelsanvändning genom
            föreläsningar, studiecirklar och annan information om läkemedel.
            Medlemmar får också hjälp med frågor att ställa i samband med
            läkemedelsförskrivning. Denna form av patientutbildning är så
            positiv att samarbetet mellan regioner och pensionärsorganisationer
            bör stärkas och apoteken involveras. Även patientorganisationerna
            bör inkluderas och bli en viktig del av detta arbete.
          </p>
          <p xml:id="i-EJjD9jxy9efv9XZUwASTyT">
            Hållbar läkemedelspolitik kräver miljöhänsyn i alla led
          </p>
          <p xml:id="i-DfnHTi1sKgKqqpy83xbd9">
            Svensk läkemedelspolitik ska pressa på för globala miljöhänsyn
            från start till mål: Läkemedlens värde för sjuka människor ska
            väga tyngst, men miljöpåverkan måste minimeras vid tillverkning,
            förpackning, upphandling, användning och utsläpp. Hormonstörande
            ämnen påverkar idag vattenlevande organismers fortplantning och
            halterna diklofenak är på sina håll så höga att gamar riskerar
            utrotning. Studier visar att avloppsvatten, åar och sjöar nära
            tillverkningsplatser kan innehålla högre halter antibiotika än
            man ser i blodet hos en människa mitt under antibiotikabehandling.
            Enbart antibiotikautsläppen kan medföra mikrobiell resistens i
            en omfattning som leder till global katastrof.
          </p>
          <p xml:id="i-VDbQjRKDcgbVAN2yv8mPYL">
            Liberalerna vill intensifiera det internationella arbetet för
            miljöhänsyn vid tillståndsgivning för humanläkemedel. Idag saknas
            en maxgräns för hur stora utsläpp som är tillåtna under tillverkningsprocessen,
            inte bara globalt utan även inom EU. Regeringen bör arbeta för
            globala riktlinjer och för en EU-gemensam gräns för utsläpp vid
            tillverkning av antibiotika och andra läkemedel. Vid revision
            av EU-lagstiftningen bör Sverige driva på för skärpta krav vid
            godkännande och upphandling, men regeringen behöver också driva
            på för en striktare uppföljning av den europeiska apoteksmarknaden.
            Antibiotika och andra receptbelagda läkemedel ska inte kunna säljas
            över disk, mot regelverket. Toxiska veterinärmedicinska läkemedel
            som kan lagras i vävnader ska kunna nekas godkännande.
          </p>
          <p xml:id="i-KtXcNLT7rdxpRZ5LoxCvmb">
            Lägsta pris ska inte sättas framför planetens framtid vid import.
            Ett rikt land som vårt kan inte med gott samvete ge vård som skadar
            miljön hos oss eller någon annanstans på jorden. Upphandlingsmyndigheten
            har tagit fram miljökriterier för upphandling av läkemedel, som
            skulle belöna seriösa företag som investerar i miljöförbättringar.
            IVL Svenska Miljöinstitutet har testat kriterier för bedömning
            av miljöpåverkan på produktionsplatsen och vid formulering. Läkemedelsverket
            har dessutom fått i uppdrag att inrätta ett kunskapscentrum för
            läkemedel i miljön, som samlar svenska aktörer och bland annat
            ökar kunskapen om miljö och läkemedelssubstanser. Regeringen bör
            följa upp effekterna av allt detta arbete och driva det vidare.
          </p>
          <p xml:id="i-DPGuRdpgU2grhuzJhxW8bp">
            Vi föreslår att miljöhänsyn tas vid bedömning av om ett läkemedel
            ska bli receptfritt. Miljöpåverkande läkemedel bör ingå i ett
            farmaceutsortiment som får förskrivas först efter samtal och rådgivning.
            Vi vill också införa en nationell miljömärkning av läkemedel,
            så att patienter kan göra en insats för miljön, både bland receptfria
            läkemedel och inom ramen för utbytessystemet. Förändrat köpbeteende
            är ett kraftfullt styrmedel och många av oss skulle säkerligen
            utan att tveka välja miljön i apotekskassan framför en handfull
            enkronor, bara staten gav oss chansen. Sverige bör införa miljöhänsyn
            i generiskt utbyte i enlighet med förslag från Läkemedels- och
            apoteksutredningen (SOU 2013:23).
          </p>
          <p xml:id="i-58wrHLMoT44bh6sFhU9LyS">
            Sverige behöver slutligen minska miljöeffekterna av de läkemedelsrester
            som idag spolas ned i våra avlopp och sprids i grundvattnet eller
            i Östersjön. Detta kräver satsningar på kommunal avloppsrening,
            uppmuntran till rening av sjukhusavlopp och möjligen även en tillfällig
            intensivrening hos patienter under läkemedelsbehandling.
          </p>
          <p xml:id="i-DXgPME9MSo5tczYWtEjxkK">
            Större hänsyn till förpackningar och bipacksedlar
          </p>
          <p xml:id="i-WxzQcvw2DVp2PFgxhz32pd">
            Förpackningar och information måste i högre grad anpassas till
            människor med funktionsnedsättningar. Både förpackningar med blister
            och skruvkork kan vara svåra att öppna, bipacksedlarna har ibland
            så liten text att patienten inte kan läsa den och preparaten kan
            se olika ut och ha olika namn trots att den aktiva substansen
            är densamma (generiska utbytet). Lagstiftning, ersättningsmodeller
            och regelverk behöver ta större hänsyn till patienters förutsättningar
            och behov.
          </p>
          <p xml:id="i-XJ7xZwJ5E3AUsCMRJEoE9q">
            Ett annat av våra krav på läkemedelsförpackningar har nyligen
            fått avslag i kammaren, varför vi avstår från att yrka detta år.
            Vår åsikt kvarstår dock: Det är inte reklamen på asken som gör
            oss friskare, utan innehållet. När flera läkemedelsföretag säljer
            samma substans idag ska patienter få den generiskt utbytbara produkt
            som sparar gemensamma pengar och därmed håller nere samhällskostnaderna.
            Läkemedelsverket beslutar om vilka läkemedel som är utbytbara
            och varje månad pekar TLV ut det handelsnamn som just då har lägst
            pris, det som apoteken ska byta till. Ständigt nya askar och färger
            och namn medför en risk för förväxling. Var tredje årsrik patient
            känner inte igen namnet på sina egna läkemedel och 12 procent
            förväxlar sina egna mediciner. Det sparar inte pengar att byta
            förpackning om det görs till priset av en felbehandlad patient.
            Vi anser därför att läkemedelslagen bör ändras, så att inte varumärket
            utan substansnamnet skrivs med störst text på förpackningen.
          </p>
          <p xml:id="i-6JTvnpXVXP95yQLCfSom3J">
            Läkemedelsberedskap
          </p>
          <p xml:id="i-YHquXmZTan7xsLFDWvYZAa">
            Sverige bör inrätta omsättningslager av läkemedel och sjukvårdsutrustning.
            Regionerna bör få ansvar för mindre lager men staten ges ett övergripande
            ansvar för lång tids uthållighet. Forskare vid Lunds universitet
            har på uppdrag av Socialstyrelsen och i samarbete med en lång
            rad aktörer tagit fram ett förslag för hur Sverige kan säkra sin
            läkemedelsförsörjning, både i vardagen och i händelse av kris,
            krisberedskap och krig, under minst tre månader. En Läkemedelsförsörjningsmyndighet
            föreslås få det ansvar som Apoteket AB hade. Myndigheten föreslås
            ha Läkemedelsverket som värdmyndighet, vara självständig och ha
            tillsyn över myndigheter, regioner och läkemedelsföretag. Folkhälsomyndigheten
            ska ha ansvar för att lagra vissa livsavgörande läkemedel. Vi
            anser att det är angeläget att gå vidare med dessa förslag, som
            baseras på den läkemedelsförsörjningsmodell som finns i Finland.
            Det bör även ses över för vilka läkemedel och vilken medicinteknisk
            utrustning Sverige bör ha möjlighet till inhemsk produktionskapacitet.
          </p>
          <p xml:id="i-Ne2AUf7GsZ1PJPPxWcoYrz">
            Narkotika- och läkemedelsberoende
          </p>
          <p xml:id="i-LkKWAPCg71hc6NC7xdTRNt">
            Liberalerna har en nollvision i fråga om drogrelaterade dödsfall
            och drogrelaterat lidande som vårt övergripande mål inom missbruks-
            och beroendepolitiken. Detta kräver stärkt kunskap, intensiva
            förebyggande, livräddande och behandlande insatser och ett tydliggjort
            ansvar för beroendevården, vilket vi motionerar om i andra motioner.
          </p>
          <p xml:id="i-UTu2sH2Gqn8NonTTf8AH4P">
            Redan vid import till Sverige uppstår risker med narkotiska preparat.
            Vi föreslår att regeringen säkrar hela hanteringskedjan, inte
            minst genom att kräva branschpolicyer och stärka uppföljningen
            för hantering av narkotiska preparat. Ökad säkerhet krävs för
            att minska svinn och stölder vid import, transport och förvaring.
          </p>
          <p xml:id="i-HgU77VsrH21rVtRY8c7c4P">
            Överdoshämmande läkemedel räddar liv. Den som överdoserat heroin
            och andra opioider – den typ av droger som skördar flest offer
            i Sverige – behöver snabbt få motmedel, såsom naloxon. Idag finns
            dessa motmedel i ambulanser och hos akutsjukvården, men inte där
            överdoserna de facto sker. Vi och andra partier har krävt att
            fältassistenter och polis ska få tillgång till överdoshämmande
            läkemedel. Riksdagen har bifallit kravet och vi kommer nu noggrant
            att följa frågan.
          </p>
          <p xml:id="i-4abCTiMNzs26Z7yewbio4H">
            Arbetet mot läkemedelsberoende måste stärkas. Den statliga utredningen
            Bättre insatser vid missbruk och beroende (SOU 2011:35) påvisade
            att 65 000 personer mellan 16 och 64 år hade en läkemedelsanvändning
            med skadligt bruk och beroende. Tyvärr inkluderades inte människor
            över 65 år, som är den grupp som har högst användning av medlen.
            Aktuell kunskap saknas om utbredningen av läkemedelsberoende.
            En ny studie bör därför genomföras, utan övre åldersgräns. Ansvaret
            för behandling av läkemedelsberoende ligger på regionerna. Varje
            region bör därmed ha ett vårdprogram för läkemedelsberoende, där
            nationella riktlinjer styr innehållet. Regionernas ansvar bör
            dessutom tydliggöras i lagstiftningen, lämpligen i anslutning
            till det enade huvudmannaskap för psykisk samsjuklighet som riksdagen
            uppmanade till 2019.
          </p>
          <p xml:id="i-D32dJV2yztDuXyfSt8utD3">
            Fler kliniska prövningar
          </p>
          <p xml:id="i-A4DDL7LED2scfmQQyvDtkQ">
            Svensk läkemedelsutveckling måste stärkas och det kräver bättre
            förutsättningar för kliniska prövningar. I dag är prövningarna
            alldeles för få i Sverige, vilket innebär färre nya läkemedel
            och färre företag etablerade i Sverige samt att läkemedel inte
            når svenska patienter lika snabbt. Processen för att hitta patienter
            som vill delta i en prövning måste bli enklare och snabbare, t.ex.
            genom att patienter ges möjlighet att anmäla potentiellt intresse
            av att delta i framtida kliniska prövningar vid läkarbesök och
            via deras journaler på nätet. Det bör även undersökas om ett gemensamt
            system för etiska prövningar kan skapas med övriga nordiska länder.
            Arbetet med virtuella kliniska prövningar behöver nogsamt följas
            och utvärderas, inte minst för potentialen att skapa mer jämlika
            möjligheter för människor att delta, oavsett fysiska avstånd och
            var i landet de bor. En viktig del i detta arbete är Läkemedelsverkets
            projekt tillsammans med vården, apoteken, industrin och lärosäten.
            Vi vill också att informerat samtycke alltid ska omfatta även
            vad som kan komma att hända efter prövningen. I Läkemedelsutredningen
            konstateras att det ”under alla omständigheter [måste] bli tydligare
            för alla inblandade hur en eventuell situation där läkemedlet
            inte subventioneras ska lösas.” Liberalerna anser mot bakgrund
            av detta att frågan bör utredas. Oro för kraftiga regionala kostnadsökningar
            för fortsatt behandling kan idag leda till att kliniker avstår
            från att delta i prövningar av särläkemedel.
          </p>
          <p xml:id="i-FSxqSs4yJfw5ghVi1FC9CN">
            Läkemedelspolitik för jämlik vård
          </p>
          <p xml:id="i-8jbbpkmPamfzu6Gh3jskMs">
            Kunskap och klok introduktion, användning och utfasning av läkemedel
            är avgörande för både dagens och morgondagens patienter. Idag
            gör regioner egna bedömningar av vilka läkemedel som ska vara
            förstahandsval vid olika sjukdomar, trots att människokroppen
            rimligen fungerar likadant i Kalix som i Ystad och likadant i
            Ystad som i Tranås. Detta är en administrativ koloss som leder
            till ojämlik vård. Vi föreslår en stärkt nationell styrning på
            läkemedelsområdet, med en nationell läkemedelskommitté och nationella
            prioriteringslistor för läkemedel. För ökad jämlikhet och klokare
            resursanvändning behövs också fler nationellt utförda hälsoekonomiska
            analyser av vacciner som kunskapsstöd för regionerna. Även utrangering
            av äldre läkemedel måste ske på ett mer strukturerat och metodiskt
            sätt.
          </p>
          <p xml:id="i-7LeqNqA92cuxFvx4Hydq1C">
            Sällsynt godkännande – för landets enda patient
          </p>
          <p xml:id="i-MLEUVKPLrME2JF6LVcqmUH">
            För en del allvarliga och mycket sällsynta tillstånd finns ingen
            fungerande behandling. Samtidigt är de svårt sjuka patienterna
            så få att det tar oerhört lång tid att samla data om möjliga behandlingar.
            Vi anser att det behövs ett mellanläge mellan klinisk prövning
            och godkänt läkemedel, ett sällsynt godkännande, där en säker
            och lovande behandling får ordineras under strikt övervakning
            och noggrann insamling av hälsodata. Om läkemedlet visar sig vara
            ineffektivt ska det sällsynta godkännandet återtas.
          </p>
          <p xml:id="i-2v6QTzhbaVBC66nWdhguBP">
            Statens roll i fråga om särläkemedel och genterapi
          </p>
          <p xml:id="i-6nXzqYuaiznDZUBZWtsK32">
            Personer ska få god vård, oavsett sjukdom och oavsett var i landet
            de bor. Den medicinska utvecklingen är fantastisk, men fattiga
            regioner och enskilda kliniker bär idag hela ansvaret och kostnaden
            för kostsamma revolutionerande behandlingar. Vårdanalys har visat
            att introduktionen av nya läkemedel är ojämlik (”Ordning i leden?”,
            rapport 2017:5). Såväl transparens och förutsägbarhet som ansvarsfördelning
            brister. Det händer att patienter i en region nekas tillgång till
            en godkänd behandling, medan patienter i regionen intill får den.
            Detta är inte medicinsk-etiskt försvarbart. Vi liberaler är glada
            över att vi och andra partier har fått gehör i riksdagen för att
            det behöver utredas hur staten, läkemedelsföretagen och regionerna
            tillsammans kan säkra tillgången till god behandling, även när
            en person drabbas av en sällsynt diagnos. Vi kommer noggrant att
            följa denna fråga och vill även att Sverige agerar för området
            sällsynta hälsotillstånd på europeisk nivå inför och under ordförandeskapet
            för EU 2023.
          </p>
          <p xml:id="i-Gmin8Jgb23mrGWn7RgnAEv">
            Dessutom anser vi att Sverige i likhet med andra europeiska länder
            behöver en nationell strategi för sällsynta hälsotillstånd. Vi
            vill även i tid säkerställa finansieringen och introduktionen
            av framtida genterapi. Sjukvården har historiskt haft begränsade
            möjligheter att behandla ovanliga cancersjukdomar och genetiska
            sällsynta sjukdomar, men de senaste åren har drabbade människor
            fått nytt hopp genom ATMP (Advanced Therapy Medicinal Products).
            Ett exempel är att pojkar med Duchennes muskeldystrofi (DMD) tidigare
            sällan levde längre än till 20 års ålder, men framåt i tiden kan
            få ett nytt långt och rikt liv med en enda genterapibehandling.
            För att alla barn som behöver genterapi ska få tillgång till den
            behövs snabba, nogsamma processer för bedömning av genterapi och
            annan omdanande behandling där sjukdomen är progressiv och tiden
            central. En snabbfotad genterapigrupp med företrädare för staten,
            medicinska professioner, patienter, regioner, hälsoekonomer och
            etiker bör ges långsiktiga villkor att verka. Dessutom behöver
            finansieringsmodeller tas fram, där ansvaret fördelas klokt och
            där möjligheten till behandling inte hindras av att den höga engångskostnaden
            måste bokföras under ett enskilt år.
          </p>
          <p xml:id="i-LXzKTGJeoL4gftCRrJXNKX">
            Patienten ska vara försäkrad vid all läkemedelsanvändning
          </p>
          <p xml:id="i-YARWSn8HLjxVxfBpRiq7tT">
            Läkemedelsförsäkringen, LFF, är en frivillig överenskommelse
            mellan läkemedelsföretag i Sverige som ger patienter ekonomisk
            ersättning för skador som sannolikt orsakats av deras läkemedelsanvändning.
            Försäkringen innebär att patienten enklare och snabbare kan få
            sin sak prövad, jämfört med prövning i domstol där de juridiska
            kraven är mycket strängare. Nästan alla läkemedel som säljs i
            Sverige (99 %) omfattas av LFF. Skador har dock rapporterats av
            de betydande antal förpackningar oförsäkrade läkemedel som årligen
            säljs. Mest problematiskt är när ett oförsäkrat läkemedel blir
            utvalt till periodens vara. Av konkurrensrättsliga skäl kan TLV
            inte kräva att ett läkemedel ska ha en läkemedelsförsäkring för
            att få bli periodens vara. En möjlighet är att regeringen på EU-nivå
            arbetar för en snar förändring av produktansvarsdirektivet (85/374/EEG
            av den 25 juli 1985). Denna fråga har nyligen fått avslag i riksdagens
            kammare, varför vi avstår från att yrka detta riksdagsår. Det
            är dock hög tid att patienter tryggas genom att samtliga läkemedel
            på marknaden täcks av läkemedelsförsäkringen.
          </p>
          <p xml:id="i-BfhSnsZK9cfhJaCogZmEba">
            Stärkt läkemedelskunskap hos anställda och på organisationsnivå
          </p>
          <p xml:id="i-Y2aYfgkgNPyYJa3X6PideF">
            Läkare i Sverige skriver under ett år 112 miljoner recept till
            6,6 miljoner individer på över fem och en halv miljard dygnsdoser
            läkemedel. Det är ett stort ansvar med risker för biverkningar
            och felanvändning och därmed utebliven önskad effekt. Uppföljning
            av läkemedelsbehandling bör ske regelmässigt. Förskrivande läkare
            måste följa upp nytta och risker för de egna patienterna, och
            detta förutsätter kunskap, kontinuitet och tid. Bristande läkemedelskunnande
            hos läkare har lett till att man i Nederländerna och Belgien nu
            utvecklar en gemensam läkemedelsexamen. I Storbritannien har man
            en nationell förskrivningsexamen som krav för läkarlegitimation.
          </p>
          <p xml:id="i-89zmpDaZhg6UYwNgnPiA7N">
            Farmakologiundervisningen i Sverige varierar stort mellan lärosätena
            och en genomgående trend är att de organiseras tematiskt. Genomgående
            är att det är en bristande samordning av temana och grundläggande
            farmakologiska grundprinciper. Socialstyrelsen har redan tidigare
            uppmärksammat behovet av fördjupade kunskaper i årsrikas läkemedelsbehandling
            inför legitimation och därför utvecklat en webbaserad kurs i ämnet
            för AT-läkare. Men det räcker inte. Vi vill därför att vi i Sverige
            utreder hur kunnandet kan stärkas och i detta beaktar möjligheten
            till ett införande av en nationell läkemedelsexamen.
          </p>
          <p xml:id="i-QMYDitf5xKdKnKzjmvXs1F">
            Socialstyrelsens och Läkemedelsverkets förslag för säker läkemedelsanvändning
            kommer i för låg grad till förskrivarnas användning. Detta måste
            åtgärdas. Läkarna bör även i receptregister kunna följa sina egna
            förskrivningar i jämförelse med genomsnittsförskrivningar i samma
            specialitet, s.k. terapeutisk självrannsakan. Överföringen behöver
            automatiseras och uppgifterna integreras med journalsystemen för
            att inte bli en tidstjuv.
          </p>
          <p xml:id="i-BvumEpcxcgGPfw5zzezVbA">
            Läkemedelsgenomgångar för sköra patienter med många läkemedel
            ökar kvaliteten och säkerheten. År 2012 beslöt Socialstyrelsen
            att alla över 75 år med minst fem läkemedel har rätt till en läkemedelsgenomgång.
            Fortfarande finns dock inga konkreta beskrivningar av hur genomgångarna
            praktiskt bör genomföras. Sådana bör sammanställas och goda exempel
            spridas. Som exempel har Östergötlands kommunala äldreapotekare
            i samverkan med vårdcentraler lyckats väl med optimering av läkemedelsbehandling.
          </p>
          <p xml:id="i-MRZK7gTKwQ3CKs3bGMuXyZ">
            Förbättra läkemedelsbehandlingen bland årsrika
          </p>
          <p xml:id="i-712EKpHVJBcE7N17ziPoYW">
            Hälften av alla människor över 80 år har tio eller fler förskrivna
            läkemedel per år, något som medför allvarliga risker för läkemedelskomplikationer.
            Antalet individer 80+ med olämpliga läkemedel har dock halverats
            på tio år från 31 % till 14 %. Detta är bra, men inte tillräckligt.
            Forskning kring multimedicinering och vilka läkemedel som är olämpliga
            för äldre visar att läkemedelsbehandlingen måste individualiseras
            med hänsyn tagen till att äldres organsystem åldras olika och
            att livssituationen förändras.
          </p>
          <p xml:id="i-EQe5ee5aov7pQJWQGa8wEC">
            En aktuell fråga är den bristfälliga dokumentationen om värdet
            av läkemedel som i stor utsträckning förskrivs till årsrika patienter,
            t.ex. antidepressiva. Läkemedel har t.ex. visat sig ligga bakom
            en del fallolyckor. Det bör tas initiativ till uppföljningar av
            värdet inte bara av antidepressiva utan också av andra psykofarmaka
            och vanliga läkemedel som hjärt-kärlfarmaka – mer kunskap krävs
            om vad som behöver övervägas vad gäller dosering, uppföljning
            av behandlingsresultat och eventuell utsättning.
          </p>
          <p xml:id="i-SFunHu2rzrNe3ESFtnafkQ">
            Inte minst Socialstyrelsen lyfter regelbundet fram sjukvårdens
            bristfälliga kunskap om geriatrik och läkemedelsbehandling. Ansvariga
            för grund- och fortbildningarna i de olika professionerna behöver
            se till att studenter får tillräcklig kunskap för att ge en effektiv
            och säker läkemedelsbehandling även till de äldsta och sköraste
            patienterna. Ett EU-projekt, Cost, som kartlagt ålderismens konsekvenser
            (2018) betecknar felaktig läkemedelsbehandling av årsrika patienter
            på grund av okunskap och tidsbrist som åldersdiskriminering. Kunskap
            finns i nationella riktlinjer, så följsamheten till nationella
            riktlinjer behöver öka avsevärt – vi redogör närmare för detta
            i vår sjukvårdsmotion.
          </p>
          <p xml:id="i-GLp3UcFcUD7JFp2qp9DeA5">
            Många av de läkemedel som förskrivs till årsrika patienter, inte
            minst till multisjuka, är inte utprovade vare sig på åldersgruppen
            eller i kombination med andra läkemedel. Samtidigt finns en omfattande
            läkemedelsorsakad sjuklighet hos äldre. Socialstyrelsen har lämnat
            kloka förslag om hur läkemedelsproblem kan upptäckas och identifieras
            i vården. Det behövs en utvärdering och mer forskning om läkemedlens
            nytta för denna patientgrupp, i synnerhet i fråga om vanligt förekommande
            läkemedel som kan förorsaka allvarliga komplikationer.
          </p>
          <p xml:id="i-4TreobXWxm5GrbsJmri959">
            Hälsodata, kvalitetsregister 2.0
          </p>
          <p xml:id="i-QJDdPCx2ZukhJssPRsX6Xt">
            Svenska kvalitetsregister innehåller information som är avgörande
            för patienter, professioner, medicinsk forskning och behandlingsutveckling.
            Registren hjälper oss att förstå hur läkemedel fungerar i praktiken,
            så att rätt behandling kan sättas in i ett tidigt skede och därmed
            förlänga människors liv. Forskning på avidentifierade hälsodata
            måste stimuleras, och därför krävs såväl etiska överväganden som
            tekniska förberedelser, så att vi fullt ut kan tillvarata datadriven
            innovation och big data analytics – alltid med den enskilda människans
            möjligheter i fokus. Vi föreslår en satsning på automatisering
            av dataöverföringen, helst som en del av en större satsning på
            vårdens digitala infrastruktur.
          </p>
          <p xml:id="i-2Xp69wxWzfnZzkWAYyhayq">
            Olagliga läkemedel
          </p>
          <p xml:id="i-TFP6UqfFcFfvijwzQZmLYi">
            Den olagliga hanteringen och försäljningen av läkemedel ökar,
            i första hand över internet. Dessa läkemedel kan vara overksamma,
            men de kan också vara förorenade eller innehålla helt andra substanser
            än patienten tror. För att motverka olagliga läkemedel och öka
            säkerheten bör läkemedelsförpackningar förses med spårbar kod,
            så att deras ursprung kan spåras. Sjukvården behöver få kunskap
            för att aktivt fråga om detta och vara uppmärksam på att patienters
            symtom kan bero på olagliga preparat. Det bör uppdras åt Läkemedelsverket
            och Socialstyrelsen att regelbundet sprida information till vårdgivare,
            professioner och invånare.
          </p>
        </div>
        <div xml:id="i-LdTBt7xSbVQJ5QMiV2pm9C" type="signatureBlock">
          <list xml:id="i-YCpyVbfmyZnJtnYv4capwt">
            <item xml:id="i-6vbfsHXshbigWMck4ByLQ9" type="signature">
              Lina Nordquist (L)
            </item>
            <item xml:id="i-QQcDDrjLspBX4MYSiz39a5" type="signature">
              Barbro Westerholm (L)
            </item>
            <item xml:id="i-KE6DzkrpX4YQzAM32Wd9Qe" type="signature">
              Johan Pehrson (L)
            </item>
            <item xml:id="i-QwNSkLp81VpXLBPQPjzdeD" type="signature">
              Maria Nilsson (L)
            </item>
            <item xml:id="i-MJi5J5MyP2iBJdrdGjjE74" type="signature">
              Gulan Avci (L)
            </item>
            <item xml:id="i-KrkESZvphx1AagdApUcGG1" type="signature">
              Christer Nylander (L)
            </item>
            <item xml:id="i-8fXEfnfakHbphe3gYw9M6B" type="signature">
              Mats Persson (L)
            </item>
            <item xml:id="i-9VRZrtP4M6UF1D3eJ4i4j7" type="signature">
              Allan Widman (L)
            </item>
          </list>
        </div>
      </div>
    </body>
  </text>
</TEI>
