<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-TU-00353">
  <teiHeader>
    <fileDesc>
      <titleStmt>
        <title>Övergivna fordon utmed motorvägarna</title>
        <author corresp="i-Nywj47pd422wBAiv8K2vPV i-24CbHNwsRznss4Yas6HseU">av Jan Ertsborn och Anita Brodén (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Övergivna fordon utmed motorvägarna</title>
          <idno type="rdwebb">GV02T353</idno>
          <rs type="number">T353</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GV02T353/text</ref>
          <ref type="dokument_url_html">http://data.riksdagen.se/dokument/GV02T353</ref>
          <ref type="dokumentstatus_url_xml">http://data.riksdagen.se/dokumentstatus/GV02T353</ref>
          <ref type="doc">http://data.riksdagen.se/fil/E6AC0735-A295-43E1-A699-BE2AF581A6E9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nywj47pd422wBAiv8K2vPV</idno>
            <name>Jan Ertsborn</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-24CbHNwsRznss4Yas6HseU</idno>
            <name>Anita Brodén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-qsFhG5CBeZiGGGMd9AAoG" type="signed"/>
        <correspContext corresp="i-qsFhG5CBeZiGGGMd9AAoG">
          <note type="signatory" corresp="i-Nywj47pd422wBAiv8K2vPV"/>
          <note type="signatory" corresp="i-24CbHNwsRznss4Yas6HseU"/>
        </correspContext>
        <correspAction type="referral" xml:id="i-TcyZLSB8XCoRcKs4kZBu3m">
          <date when="2007-10-16"/>
        </correspAction>
        <correspAction type="dismissal" xml:id="i-PjZfsJBmioKrPKNSqmybXa">
          <date when="2007-10-16"/>
        </correspAction>
        <correspAction type="numbering" xml:id="i-M6smEaRwvQgpMSfBTbscVQ">
          <date when="2007-10-05"/>
        </correspAction>
        <correspAction type="submission" xml:id="i-XipokEBTCYTKSU79yDYhHv">
          <date when="2007-10-04"/>
        </correspAction>
        <correspAction type="transfer" xml:id="i-AAVTER5uLwKAUbsFizLCq3">
          <date when="2007-10-03"/>
        </correspAction>
        <correspAction type="assigned" xml:id="i-KWzKeaMifA16juM3w2jB7A"/>
        <correspContext corresp="i-KWzKeaMifA16juM3w2jB7A">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Fjf8hiEsy8dP6RpYBSF9nN">
            Förslag till riksdagsbeslut
          </head>
          <p xml:id="i-7uHyjEBEBSoy5AEYv8riMN">
            Riksdagen tillkännager för regeringen som sin mening vad som
            anförs i motionen om att övergivna fordon på och utmed motorvägarna
            omedelbart ska forslas bort.
          </p>
        </div>
        <div type="motContent">
          <head type="h1" xml:id="i-7bBbZRRfPEv69kHyd6Yb5Z">
            Motivering
          </head>
          <p xml:id="i-NbHGB8d9AeS3WextDgJ1gi">
            Utmed våra motorvägar och för all del även utmed andra vägar
            står numera alltsomoftast övergivna fordon, i de flesta fall äldre
            personbilar, många säkert stulna och sedan övergivna. Antalet
            förefaller ha ökat under senare tid. Gällande regler säger att
            polisen äger rätt att beordra flyttning av fordon endast om det
            är uppställt på sådant sätt att det utgör en omedelbar trafikfara.
            Om så inte är fallet åligger det Vägverket att fatta beslut om
            flyttning av fordonet. Sådana beslut fattas då först efter utredning
            om varför fordonet har hamnat på platsen och vem som är ägare.
            Om ägaren påträffas ska denne beredas tillfälle att själv omhänderta
            fordonet. Det säger sig självt att detta tar tid.
          </p>
          <p xml:id="i-Pve9cNpCuuNGK1eKmUL1WB">
            Under tiden som Vägverket utreder står fordonen kvar utmed motorvägen
            och föranleder att andra bilister stannar för att se om någon
            olycka nyss har inträffat eller om man på något sätt kan hjälpa
            till. Detta innebär att andra fordon stannar på motorvägen eller
            vägrenen, vilket är förbjudet och förenat med stora faror och
            risk för olyckor. Det är alltså inte bara de övergivna fordonen
            i sig som kan medföra olyckor utan allt som händer däromkring.
            Ofta förekommer det att fordonen blir utsatta för plundring och
            skadegörelse, vilket i sig kan leda till miljöproblem när olja
            eller bensin rinner ut från bilvraken. Dessutom är ju förekomsten
            av bilvrak utmed motorvägarna en nedskräpning av naturen som måste
            åtgärdas.
          </p>
          <p xml:id="i-KuKLTFwKT61QR9LarA3H41">
            Det har inträffat flera trafikolyckor, några med dödlig utgång,
            som en följd av att en övergiven personbil har lämnats kvar i
            avvaktan på Vägverkets utredning och åtgärder. Trots att polisen
            har bedömt att någon omedelbar trafikfara inte föreligger kan
            den övergivna personbilen utgöra ett väsentligt störningsmoment
            i den snabba och intensiva trafiken på framför allt våra motorvägar.
          </p>
          <p xml:id="i-SxVLvEGekhvoRA8besqW9i">
            Det finns starka skäl till varför det är förbjudet att stanna
            fordon på och utmed motorvägarna. Det finns också mycket starka
            skäl till varför det är förbjudet för personer att gå eller uppehålla
            sig på eller utmed motorvägarna. Varför ska då övergivna fordon
            lämnas kvar under flera dagar, eller kanske veckor, utmed motorvägarna
            och föranleda att andra bilister i strid mot gällande bestämmelser
            stannar och går ur sina fordon för att i vällovligt syfte se om
            någon behöver hjälp.
          </p>
          <p xml:id="i-FhNhRWZoSdXPFC6C9u7HSc">
            I lagen om flyttning av fordon i vissa fall (1982:129) finns
            reglerat hur en flyttning ska gå till, vilken utredning som ska
            göras och bilägarens skyldigheter att betala kostnaderna för flyttningen
            m.m. Det skulle vara en enkel sak att tydligt föreskriva att övergivna
            fordon på och utmed motorvägarna omedelbart ska flyttas och att
            polisen är den som beslutar om detta.
          </p>
          <p xml:id="i-XLcPBg27MHeofPVdcvWqoV">
            Fordonens rätte ägare, om sådan anträffas, ska naturligtvis få
            tillbaka sitt fordon och åtgärden att flytta detta kan absolut
            inte vara mer ingripande mot fordonsägaren än att detta måste
            tolereras. Trafiksäkerheten måste komma i första hand. Ett särskilt
            tillägg i lagen om rätten att flytta övergivna fordon på och utmed
            motorvägarna bör därför snarast införas.
          </p>
          <p xml:id="i-QrGAhyZKN3XdqciWPGKjNf">
            Frågan om övergivna fordon har aktualiserats flera år i rad,
            vilket tydligt visar att behov av förändringar föreligger. Trafikutskottet
            har i sitt betänkande 2006/07:TU7 Väg- och fordonsfrågor redovisat
            en gjord uppföljning av 2004 års lagändringar. Därvid har konstaterats
            att det föreligger behov av ett tydligt och samlat ansvar för
            samordningen mellan de berörda myndigheterna samt att kraven på
            myndigheterna i vissa fall bör skärpas. Slutsatsen för trafikutskottet
            blir att en översyn av lagstiftningen kan övervägas. Trafikutskottet
            förutsätter att regeringen tar fasta på vad som har anförts.
          </p>
          <p xml:id="i-2NFp8x5gzVRsNXg88wgnci">
            I trafikutskottets uppföljning har de speciella förhållandena
            på motorvägarna och därtill hörande stora trafiksäkerhetsrisker
            inte särskilt framhållits. Detta är bekymmersamt och förvånande.
            Det händer alltför ofta olyckor och incidenter i trafiken på motorvägarna
            för att motivera ett kraftfullare ingrepp beträffande där övergivna
            fordon, som i många fall är stulna.
          </p>
          <p xml:id="i-CEeLvyasakLVYcvnoFGqzB">
            Även om det tidvis förefaller ha kommit till stånd ett snabbare
            omhändertagande av övergivna fordon utmed E 6 genom Halland, som
            är den motorväg undertecknad färdas mest på, förekommer det alltjämt
            alltför ofta övergivna fordon utmed denna motorväg. Minst en olycka
            med dödlig utgång har rapporterats under det senaste året.
          </p>
        </div>
        <div type="motSignatures">
          <list>
            <item xml:id="i-CC2PFPJ1NhHGLkVzC5zm9k" who="i-Nywj47pd422wBAiv8K2vPV">
              Jan Ertsborn (fp)
            </item>
            <item xml:id="i-DDZELc2wVp6V7QxNTB5UoG" who="i-24CbHNwsRznss4Yas6HseU">
              Anita Brodén (fp)
            </item>
          </list>
        </div>
      </div>
    </body>
  </text>
</TEI>
