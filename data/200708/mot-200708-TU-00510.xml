<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-TU-00510">
  <teiHeader>
    <fileDesc>
      <titleStmt>
        <title>Utgiftsområde 22 Kommunikationer</title>
        <author corresp="i-5gSCoqgN8cUnJLfPPLD7nv">av Christina Axelsson m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 22 Kommunikationer</title>
          <idno type="rdwebb">GV02T510</idno>
          <rs type="number">T510</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GV02T510/text</ref>
          <ref type="dokument_url_html">http://data.riksdagen.se/dokument/GV02T510</ref>
          <ref type="dokumentstatus_url_xml">http://data.riksdagen.se/dokumentstatus/GV02T510</ref>
          <ref type="doc">http://data.riksdagen.se/fil/F54C9568-6334-4FA6-921B-A04FBFFAB76F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5gSCoqgN8cUnJLfPPLD7nv</idno>
            <name>Christina Axelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-NhqvviMR3JAxbwn9T7i1dL</idno>
            <name>Claes-Göran Brandin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-SQtBtzxQLj4TaXXq9jLy7r</idno>
            <name>Pia Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6gEtTPavyMJxxUX6JZn9LW</idno>
            <name>Marie Nordén</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-JERWRnB227uTCW6FGLWfYs</idno>
            <name>Hans Stenberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-76ETKL7PQscJy3dmshR8mr</idno>
            <name>Lars Mejern Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-XGshyFMh8wg9ExkBGYPjsr</idno>
            <name>Désirée Liljevall</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EGQccRwygFwwi7WMWNnd3e" type="signed"/>
        <correspContext corresp="i-EGQccRwygFwwi7WMWNnd3e">
          <note type="signatory" corresp="i-5gSCoqgN8cUnJLfPPLD7nv"/>
          <note type="signatory" corresp="i-NhqvviMR3JAxbwn9T7i1dL"/>
          <note type="signatory" corresp="i-SQtBtzxQLj4TaXXq9jLy7r"/>
          <note type="signatory" corresp="i-6gEtTPavyMJxxUX6JZn9LW"/>
          <note type="signatory" corresp="i-JERWRnB227uTCW6FGLWfYs"/>
          <note type="signatory" corresp="i-76ETKL7PQscJy3dmshR8mr"/>
          <note type="signatory" corresp="i-XGshyFMh8wg9ExkBGYPjsr"/>
        </correspContext>
        <correspAction xml:id="i-NM9pTEXvU7NZty7C7nw57e" type="referral">
          <date when="2007-10-16"/>
        </correspAction>
        <correspAction xml:id="i-7ywDVFdHBPadnzx5jLN1Aw" type="dismissal">
          <date when="2007-10-16"/>
        </correspAction>
        <correspAction xml:id="i-T1dpi6aMxhQtPSNf4AYoAd" type="numbering">
          <date when="2007-10-09"/>
        </correspAction>
        <correspAction xml:id="i-StawYHrr6BTCtWoXTMJ46Y" type="submission">
          <date when="2007-10-05"/>
        </correspAction>
        <correspAction xml:id="i-9FHqBD5P4VS7NSGJA4rixm" type="transfer">
          <date when="2007-10-05"/>
        </correspAction>
        <correspAction xml:id="i-98pMhWV423sMxJaVieFoEo" type="assigned"/>
        <correspContext corresp="i-98pMhWV423sMxJaVieFoEo">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AhZCdtn62zgcHEs4pRH9r8" type="motBody">
        <div xml:id="i-QSY1eqWFW332GrTeYpZ6BJ" type="motProposal" subtype="förslag">
          <head xml:id="i-Utc2fHWYi54ZwPQmMC8KRD">
            Förslag till riksdagsbeslut
          </head>
          <list xml:id="i-2C3ePLUPA8x2uiiYssa4wA" style="ol">
            <item xml:id="i-7BESupSd1VjxZZ5oXBU4Vz">
              Riksdagen tillkännager för regeringen som sin mening vad som
              anförs i motionen om att amortera 3 miljarder kronor på lån inom
              infrastrukturområdet.
            </item>
            <item xml:id="i-YK47hr1nomy5GTs3TNWBLT">
              Riksdagen tillkännager för regeringen som sin mening vad som
              anförs i motionen om finansiering av Norra länken.
            </item>
            <item xml:id="i-AZYTbB4HEaE2LPJku6qbye">
              Riksdagen tillkännager för regeringen som sin mening vad som
              anförs i motionen om fortsatt utbyggnad av bredband.
            </item>
            <item xml:id="i-DkzmSaXrimWYMuzVBZrp9y">
              Riksdagen tillkännager för regeringen som sin mening vad som
              anförs i motionen om ökade anslag till trafiksäkerhet.
            </item>
            <item xml:id="i-Drq86njzBDu7m3vpDqo727">
              Riksdagen tillkännager för regeringen som sin mening vad som
              anförs i motionen om hur intäkterna från trängselskatten i Stockholm
              ska användas.
            </item>
            <item xml:id="i-XbFFnMWGG3dH5JujinqB5P">
              Riksdagen tillkännager för regeringen som sin mening vad som
              anförs i motionen om vikten av att öka andelen kollektivtrafik.
            </item>
            <item xml:id="i-Wb1z25sCeYX3KJFteJJ85w">
              Riksdagen tillkännager för regeringen som sin mening vad som
              anförs i motionen om bolagisering.
            </item>
            <item xml:id="i-VfStKEfgnCJjcR1WABywQd">
              Riksdagen tillkännager för regeringen som sin mening vad som
              anförs i motionen om att införa tonnageskatt snarast. 1
            </item>
            <item xml:id="i-JjMcvoKcAPqAm9y7SP5rdn">
              Riksdagen tillkännager för regeringen som sin mening vad som
              anförs i motionen om att en översyn bör göras för att se hur kollektivtrafiken
              kan kompenseras för de ökade pålagor som den borgerliga regeringen
              lagt på den i form av ökade bränsleskatter, fordonsskatt och skatt
              på trafikförsäkringen.
            </item>
            <item xml:id="i-RTipyWK5NPjnD6QxMMCtd8">
              Riksdagen tillkännager för regeringen som sin mening vad som
              anförs i motionen om utbildningar för tåg- och bussförare.
            </item>
            <item xml:id="i-ZZqEK1Q5NzuJ6gxvMC3k3">
              Riksdagen tillkännager för regeringen som sin mening vad som
              anförs i motionen om sänkt åldersgräns till 18 år för att få ta
              körkort med D-behörighet.
            </item>
            <item xml:id="i-Qc6kbetcvSwjCqh4FFco6Z">
              Riksdagen tillkännager för regeringen som sin mening vad som
              anförs i motionen om att Rikstrafiken bör ges ett tydligt uppdrag
              att verka för att samordna olika kollektivtrafikslag.
            </item>
            <item xml:id="i-P6fKdecJYxgd4Ts1HCpd7R">
              Riksdagen tillkännager för regeringen som sin mening vad som
              anförs i motionen om finansiering av Ostlänken.
            </item>
          </list>
          <p xml:id="i-GUCrDd8zZ6mToThUnBx9tR">
            1 Yrkande 8 hänvisat till SkU.
          </p>
        </div>
        <div xml:id="i-JoB577jh1VvubwPaDa6E33" type="motContent">
          <head xml:id="i-HAZkBH4eRfRztFz4MSe6W6" type="h1">
            Politikens inriktning
          </head>
          <p xml:id="i-XRw7dfqxVyiSNjhEey6qw8">
            Ett väl fungerande transportsystem är avgörande för den ekonomiska
            och sociala utvecklingen, och en förutsättning för fortsatt välfärd
            och hållbar tillväxt i hela landet. Ett gott utbud av väg- och
            järnvägstransporter, sjöfart och flyg i hela landet skapar ökade
            valmöjligheter för människor att bo, arbeta, utbilda sig och skapa
            sig en aktiv fritid. Transportsystemet bidrar till att öka rörligheten
            och vidga arbetsmarknaden. Ett effektivt transportsystem gör det
            möjligt för företag att konkurrera med sina produkter på såväl
            den svenska som den internationella marknaden. Vi anser att transportsystemet
            skall fortsätta att utvecklas mot att vara samhällsekonomiskt
            effektivt och erbjuda både medborgare och näringsliv en hög transportkvalitet,
            vara tillgängligt, jämställt och säkert samt verka för en positiv
            regional utveckling och en god miljö.
          </p>
          <p xml:id="i-5qVb3AWkiseUptpSjjNvZJ">
            De globala miljöhoten, inte minst klimatförändringarna, ställer
            höga krav på att regeringen vidtar åtgärder, inte minst vad gäller
            transporternas negativa inverkan på miljön. I synnerhet transporter
            på väg har ett stort ansvar för de ökade koldioxidutsläppen. Oljeberoendet
            inom transportsektorn måste brytas. Sverige bör vara ett föregångsland
            i de internationella samverkansorganen och målmedvetet driva en
            politik som minskar transporternas negativa miljöpåverkan. En
            större andel etanolinblandning i fordonsbränslen är ett sätt.
            I vår partimotion om energi- och klimatpolitik utvecklar vi vår
            syn på hur transportsektorn kan ta ett ökat miljöansvar.
          </p>
          <p xml:id="i-DR6fFimXujjqA1VSxo38r2">
            Samverkan mellan transportslagen bör utvecklas för att möjliggöra
            effektiva transportkedjor. Den långsiktiga inriktningen mot nollvisionen
            i trafiksäkerhetsarbetet skall ligga fast.
          </p>
          <head xml:id="i-S4rQT3F8ffGJKMrSdkYGpT" type="h1">
            Budgetförslag utgiftsområde 22
          </head>
          <p xml:id="i-KoVpaVtYJGNJz83pRdjco2">
            I regeringens tilläggsbudget för utgiftsområde 22 Kommunikationer
            föreslås en amortering av lån inom infrastrukturområdet på sammantaget
            10 miljarder kronor. Det är positivt att regeringen använder sig
            av statens gynnsamma ekonomiska läge till insatser på infrastrukturområdet.
            Ändå räcker den årliga satsningen på 1,2 miljarder kronor inte
            långt för att åtgärda de upprustnings- och investeringsbehov som
            finns inom väg- och järnvägssektorerna.
          </p>
          <p xml:id="i-MFwrrLuVHVvoJQvbJhoWwe">
            Vi föreslår därför en förtida amortering 2008 på 3 miljarder
            kronor för att öka investeringsmöjligheterna inom infrastrukturområdet.
            Amorteringen innebär en ökning med ca 330 miljoner kronor jämfört
            med regeringens förslag. Av dessa ska 200 miljoner kronor gå till
            infrastruktursatsningar, bl.a. inom järnvägssektorn.
          </p>
          <p xml:id="i-LpZ14xHS3GBoLrxPGSgEeY">
            136 000 hushåll och företag saknar helt bredband och ytterligare
            ett antal har endast tillgång till accessnät. Då duger det inte,
            att som regeringen, konstatera att det nuvarande bredbandsstödet
            upphör 2007 och tillsätta en utredare. Vi menar att en effektiv
            IT-infrastruktur med hög överföringskapacitet skall finnas tillgänglig
            i hela landet. Vi avsätter 100 miljoner kronor till bredbandssatsningar.
          </p>
          <p xml:id="i-7AFpcE4jx24Ar1yfoLZxNv">
            Vi vill öka satsningarna på trafiksäkerhet för att förbättra
            chanserna att nå nollvisionen och avsätter 30 miljoner kronor
            till trafiksäkerhetsinsatser, främst riktade till barn och unga.
            Intresseorganisationer som NTF, Sveriges Motorcyklister, Cykelfrämjandet
            m.fl. är exempel på organisationer som har mycket kompetens och
            erfarenhet inom trafiksäkerhetsområdet och bör få ett ökat utrymme
            för att göra informations- och demonstrationsinsatser.
          </p>
          <head xml:id="i-WhkgmXNjsZBpReENkSfqTL" type="h2">
            Finansiering av Norra länken
          </head>
          <p xml:id="i-79tgCFE2DgGq9E29w3Z8nR">
            Det finns ett mycket stort investeringsbehov på nationella väg-
            och järnvägsnät som är svåra att rymma inom de ordinarie väg-
            och järnvägsanslagen. Regeringen har aviserat att man överväger
            att lösa en del av problemen genom s.k. OPS-lösningar för vissa
            projekt. I de fall trafikverken gör den bedömningen att investeringsprojekt
            är så angelägna att de bör finansieras genom lån förordar vi en
            annan modell. Funktionsupphandlingar där man samordnat upphandlar
            både byggande och drift av vissa väl avgränsade projekt och med
            finansiering genom lån i Riksgälden är att föredra. Med en sådan
            modell uppnår man samtliga fördelar med OPS men till betydligt
            lägre kapitalkostnader. Lån i Riksgälden medger också att staten
            har större inflytande över återbetalningstakten, jämfört med lån
            via ett privat kreditinstitut.
          </p>
          <p xml:id="i-2U62CkCN14Q4xdHvfEp1HL">
            Norra länken är en 5 km lång trafikled mellan Stockholms innerstads
            norra infart Norrtull och Värtahamnen. Kostnaden för Norra länken
            beräknas till ca 10 miljarder kronor. Vi ger Vägverket utökade
            låneramar för att via Riksgälden finansiera byggandet av Norra
            länken utanför ordinarie anslag. Genom att lyfta ut Norra länken
            får Vägverket betydligt bättre möjligheter att åtgärda såväl vägunderhåll
            som nyinvesteringar i hela landet i enlighet med de nationella
            vägplanerna.
          </p>
          <head xml:id="i-ED7GkPHHjimUt1sseB9piE" type="h1">
            Bolagisering
          </head>
          <p xml:id="i-2xVmkoc8QfwVmiB1kFELbk">
            Regeringen har utrett, eller satt i gång utredningar om att bolagisera
            hela eller delar av verksamheterna vid de statliga verk som arbetar
            med trafik- och transportfrågor. Vi ifrågasätter starkt om dessa
            verksamheter blir effektivare eller bättre för att de drivs som
            aktiebolag. I förlängningen kan en bolagisering bädda för utförsäljning
            av dessa statliga verksamheter där det inte finns någon fungerande
            marknad. I dag råder oligopol på bygg- och anläggningsmarknaden
            och det är endast mycket stora företag som skulle ha råd att köpa
            Vägverket Produktion, för att ta ett exempel. Resultatet skulle
            dels bli att ytterligare en aktör försvinner på en redan för liten
            marknad, dels att staten förlorar viktig branschkunskap, beställarkompetens
            och insyn. Nyttan för skattebetalarna måste vara fokus för dem
            som utreder huruvida vissa verksamheter ska bolagiseras eller
            ej.
          </p>
          <p xml:id="i-4QtimxzDjQbyFQdCh6zr85">
            Vi anser att regeringen har en övertro på marknadskrafternas
            möjligheter inom bygg- och anläggningsområdet. Därför säger vi
            nej till ideologiskt betingade bolagiseringar av de statliga verksamheter
            som arbetar med trafik- och transportfrågor.
          </p>
          <head xml:id="i-PzqzZDNAN1zDu42nKiwVgM" type="h1">
            Kollektivtrafik
          </head>
          <p xml:id="i-3uqPy2xMSKNWmoGa6U5cak">
            Behoven av snabba, miljömässigt hållbara och säkra transporter
            i hela landet fortsätter att öka. Det illustreras av att efterfrågan
            på resor med lokal- och regionaltåg har ökat dramatiskt de senaste
            åren. Kollektivtrafiken har en nyckelroll i arbetet med mer miljömässigt
            hållbara transporter. Med den ytterst allvarliga klimat- och miljösituation
            som råder globalt är det ytterst märkligt att regeringen inte
            satsar något alls på kollektivtrafik i budgeten.
          </p>
          <p xml:id="i-Gc1ZKbRpfGPpHTYEcV7fWm">
            Kollektivtrafiken bidrar på många olika sätt till att skapa välfärd
            och samhällsnytta. Ungefär en tredjedel av befolkningen har kollektivtrafiken
            som enda resealternativ och hälften av alla invånare är helt eller
            delvis beroende av kollektivtrafiken för sina längre förflyttningar.
            1 Men i de beräkningar och utredningar som föregår nyinvesteringar
            i kollektivtrafik underskattas ofta vilken efterfrågan den nya
            bussträckningen eller lokaltåget kommer att få. Vi vill att regeringen
            tar initiativ till att utveckla ett bättre mått på kollektivtrafikens
            samhällsnytta än de samhällsekonomiska kalkylmetoder som används
            i dag.
          </p>
          <p xml:id="i-QAy9FFGVaK97iquhW72Dpj">
            Vi vill att det kollektiva resandet ges bättre förutsättningar
            att öka i omfattning. Därför måste den negativa kostnadsutvecklingen
            för kollektivtrafiken brytas. Vi menar att en översyn bör göras
            för att se hur branschen kan kompenseras för de ökade pålagor
            som den borgerliga regeringen lagt på den i form av ökade bränsleskatter,
            fordonsskatt och skatt på trafikförsäkringen.
          </p>
          <p xml:id="i-EhcFmLmLWZuagugr5WdB5L">
            Kollektivtrafiken behöver byggas ut och moderniseras. Restiderna
            med tåg, framför allt mellan stora befolkningscenter, måste minska.
          </p>
          <p xml:id="i-Eweiq3rkPdh4hnVZDvvtQM">
            Kollektivtrafiken hotas av akut brist på tåg- och bussförare.
            Situationen kommer att förvärras av stora pensionsavgångar under
            de närmaste åren. För att kunna rekrytera buss- och tågförare,
            och locka ungdomar att välja dessa yrken, krävs gymnasie- och
            KY-utbildningar, och att lägsta tillåtna ålder för att få ta D-körkort
            sänks till 18 år.
          </p>
          <head xml:id="i-LCzuZVGzoayGYQTMcaubr" type="h2">
            Samordning
          </head>
          <p xml:id="i-82NtXuYpqDF3frVCkny1ai">
            För att en god kommunikationsstandard skall kunna upprätthållas
            krävs en samordning mellan bil-, buss-, järnvägs- och flygtrafik.
            Detta tycks inte vara möjligt med dagens system, där varje trafikföretag
            fastställer egna turlistor, egna taxor och svarar för den egna
            informationen. Det är angeläget att de olika trafikföretagens
            informationssystem kopplas ihop och förbättras, så att konsumenterna
            lättare kan hitta de förbindelser som bäst motsvarar deras behov.
            Detta är särskilt angeläget i skogslänen, där avstånden är stora
            och ett enskilt trafikslag sällan har en tillräckligt hög servicegrad
            för att ensamt kunna fylla konsumenternas behov. Även i storstadsregioner
            där det finns en fungerande struktur för kollektivtrafik är samordningen
            avgörande eftersom det är vanligt att resenärerna byter trafikslag
            flera gånger under samma resa. Små förseningar under en resa kan
            få stora konsekvenser för när slutmålet nås. Flygplatser ligger
            av naturliga skäl avskilt från tätorter och bebyggelse. Resor
            till och från flygplatsen sker därför ofta med egen bil eller
            taxi. För att minska koldioxidutsläppen från dessa resor är det
            viktigt att erbjuda en väl fungerande kollektivtrafik mellan flygplatserna
            och de närmaste tätorterna. Hela resan, inklusive byten mellan
            trafikslag, ska fungera så väl som möjligt. Rikstrafiken bör därför
            ges ett tydligt uppdrag att verka för att samordna olika kollektivtrafikslag.
          </p>
          <head xml:id="i-KetRmkc7Z8jmKkf7K26u9c" type="h1">
            Väg
          </head>
          <p xml:id="i-c7oHWuYgnk9iX4mXsPnym">
            Det kraftigt ökade behovet av vägtransporter och vikten av regionförstoring
            ställer stora krav på både ökade investeringar och förbättrat
            underhåll av vägarna. Beträffande drift och underhåll bedömer
            vi det som nödvändigt att lägga nivån så högt att man kan återhämta
            större delen av det eftersatta underhållet under planeringsperioden.
            Satsningen på bärighet, tjälsäkring och rekonstruktion har mycket
            stor betydelse för näringslivets utveckling och behöver därför
            förstärkas. Råvaruindustrin är en av de branscher som är helt
            beroende av en fullt fungerande transportinfrastruktur. I dag
            ökar efterfrågan på trä, järn och stål internationellt och gamla
            gruvor öppnar igen. Då får inte en bristande infrastruktur stå
            i vägen för den utvecklingen.
          </p>
          <p xml:id="i-Gqse1NGvPpujn6Sivu8RBg">
            När det gäller enskilda vägar anser vi att anslagsnivån skall
            läggas så att bidrag kan ges i enlighet med gällande förordning.
          </p>
          <head xml:id="i-VBABqZQa6mxKamnKpJoxXj" type="h2">
            Trängselskatt
          </head>
          <p xml:id="i-9Z7PMq8sSNcVcCPzVJdq9a">
            Intäkterna från trängselskatten i Stockholm bör särredovisas
            och fördelas enligt tidigare överenskomna principer som stämmer
            överens med trängselskatteförsöket i Stockholm. Intäkterna skall
            fördelas mellan väginvesteringar, nyinvesteringar och underhåll
            i kollektivtrafiken. Vi vill att de extra medel som trängselskatten
            inbringar skall gå till utbyggnad och upprustning för att minska
            flaskhalsar och investeringar som annars inte skulle ha blivit
            av inom överskådlig tid. Intäkterna av trängselskatten får inte
            på något sätt medföra att staten inte tar sitt fulla ansvar för
            investeringar, förbättring och underhåll i transportsektorn i
            Stockholms län.
          </p>
          <p xml:id="i-FvP6qPSyX5rYUTXoL1keGy">
            Eftersom införandet av trängselskatten är en ny intäkt och utgiftspost
            i statsbudgeten är det viktigt att regeringen noga följer utvecklingen
            av såväl intäkter som utgifter så att budgeten kan korrigeras
            om uträkningen i årets budgetproposition inte stämmer med det
            faktiska utfallet.
          </p>
          <head xml:id="i-9B1oUS3kemY69eWiXaR97C" type="h1">
            Järnväg
          </head>
          <p xml:id="i-Di4X1m22HnhUMSDigfzRfU">
            Tack vare stora satsningar på regionaltåg och snabbtåg har järnvägstrafiken
            de senaste åren haft stor betydelse för den regionala utvecklingen.
            Trots det kan man konstatera att utvecklingen av större arbetsmarknadsregioner
            hämmas av alltför höga pendlingskostnader för resenärerna, störningar
            och bristfälligt trafikutbud på många sträckor. Det är uppenbart
            att kopplingen mellan infrastruktursatsningar och trafikering
            måste stärkas. I ett framtida trafiksystem måste infrastruktursatsningarna
            följas upp med väl fungerande trafikering som byggs upp från ett
            samhällsekonomiskt perspektiv. Det är viktigt att skapa ett sammanhållet
            trafiksystem som dels ger förbättrade pendlingsmöjligheter och
            regionförstoring, dels ger goda tågförbindelser till övriga regioner
            i landet.
          </p>
          <p xml:id="i-Vp7hbpAnyni1GrfGc1YCMc">
            Om detta skall vara möjligt i framtiden bör den som får rätt
            att bedriva trafik på en sträcka också åläggas att upprätthålla
            en väl fungerande tågtrafik till rimliga priser. En sådan trafik
            bör läggas upp och planeras i samråd med trafikhuvudmännen. Deras
            inflytande över hur tågtrafiken skall utformas när det gäller
            tidtabeller, turtäthet och övrigt serviceutbud är avgörande för
            den slutliga kvaliteten.
          </p>
          <p xml:id="i-52782dUqmDvPS4NJzfbaNx">
            För att kunna utveckla hela landet är det nödvändigt att ta till
            vara den utvecklingskapacitet som ligger i den stora satsning
            på järnvägsinfrastruktur som nu genomförs. Därför måste staten
            och regionerna gemensamt utarbeta långsiktiga strategiska trafikförsörjningsprogram
            som kopplas till de regionala utvecklingsprogrammen.
          </p>
          <p xml:id="i-D46aNdLJUQQE97L1a5VrZn">
            Det är viktigt att samordning sker mellan olika operatörer och
            att tågtrafiken samlas till ett trafiksystem där all interregional
            och regional tågtrafik ingår. Ett sådant trafiksystem bör även
            integreras med den regionala och interregionala busstrafiken för
            att bli optimalt.
          </p>
          <p xml:id="i-Xvm5QaL8mkY12wKFKduaGK">
            Ostlänken är en järnvägssträcka mellan Järna och Linköping där
            Banverket planerar för en ny tvåspårig järnväg. Detta projekt
            ingår i Banverkets gällande framtidsplan för 20102015, med byggstart
            tidigast år 2010. Den är ca 15 mil lång med fem nya stationer
            och utbyggnaden har två huvudsyften. Dels utgör Ostlänken en del
            i den långsiktiga visionen om mycket konkurrenskraftiga restider
            StockholmGöteborg och StockholmMalmö, dels kommer den att åstadkomma
            påtagliga förbättringar för den regionala trafiken, både vad gäller
            person- och godstransporter. Det är viktigt med hänsyn till miljön
            att tåget blir ett konkurrenskraftigt alternativ till bil och
            lastbil. Vi vill därför lyfta Ostlänken utanför ordinarie anslag
            och finansiera projektet med lån ur Riksgälden.
          </p>
          <head xml:id="i-7Gv3otG9EmZJyhyAfLzBVd" type="h1">
            Flyg
          </head>
          <p xml:id="i-EPwSaM53exbrs4Gz11gq6k">
            Sverige har i jämförelse med andra länder genomfört den mest
            omfattande avregleringen av flygmarknaden, sedan samtliga linjer
            för inrikesflyg öppnades för fri konkurrens 1992. Avregleringen
            har fungerat relativt väl på några få högtrafikerade linjer men
            har också lett till att priserna på vissa sträckor stigit kraftigt
            samtidigt som utbudet försämrats avsevärt. Man kan också konstatera
            att flygpriserna till mindre orter i Sverige är avsevärt dyrare
            än i exempelvis Finland, trots att förhållandena torde vara väldigt
            likartade. De höga flygpriserna och den låga turtätheten får starka
            negativa konsekvenser för näringslivets tillväxtförutsättningar
            och privatpersoners möjligheter till resande. De negativa effekterna
            ökar dessutom i takt med att snabba persontransporter blir en
            grundförutsättning för en växande del av näringslivet. Exempelvis
            hade många av de företagsetableringar, som på senare år skett
            i inlandet av IT-baserade och avståndsoberoende tjänsteföretag,
            varit omöjliga att genomföra utan en tillräcklig närhet och tillgång
            till flygtransporter. Erfarenhetsmässigt minskar således inte
            behovet av fysiska kommunikationer i takt med att telekommunikationerna
            förbättras. I stället ökar det strategiska värdet av att förbättra
            förutsättningarna på persontransportområdet generellt.
          </p>
          <p xml:id="i-ExKx3Axp5ocMYDPHsvhaG7">
            Enligt vår mening måste staten ta ansvar för att hitta ett system
            som innebär att trafiken kan upprätthållas på olönsamma linjer
            som är viktiga från regionalpolitisk synpunkt. Arlanda skall fortsätta
            att vara det svenska flygtrafiknätets viktigaste nod.
          </p>
          <head xml:id="i-JEyh1Sx2p4eeSV5LjjMjoB" type="h1">
            Sjöfart
          </head>
          <p xml:id="i-268XRrrYCMhbuJJu9LSotP">
            Sjöfarten har en mycket stor betydelse för hela det svenska samhället.
            Nästan all export och import sker till någon del med sjöfart.
            Sett från energisynpunkt är sjöfarten det överlägset mest effektiva
            transportmedlet och det finns en mycket stor potential för att
            förlägga en större andel av transporterna till sjön. Genom en
            utvecklad kustnära sjöfart skulle en större andel av godset kunna
            transporteras med sjöfart och avlasta redan överbelastade vägar
            och järnvägar.
          </p>
          <head xml:id="i-Y8QZJWJ3msXfPHg3KM7imm" type="h2">
            Tonnageskatt
          </head>
          <p xml:id="i-LSRC8mYKhFHYZnGQMc7zRa">
            Ett införande av tonnageskatt är avgörande för att handelsflottan
            i Sverige skall kunna utvecklas och få likvärdiga konkurrensförutsättningar
            som andra EU-länder. Det finns annars risk för att framtida sjöfartsinvesteringar
            görs utanför Sverige, i länder där rederierna anser att konkurrenskraften
            är bättre. Flertalet sjöfartsnationer i Europeiska unionen (EU)
            har redan infört system med tonnageskatt för att stödja sina sjöfartsnäringar
            och förmå redare att återregistrera fartyg under nationell flagg.
          </p>
          <p xml:id="i-JG5zDihxUftZph1m8MFHE6">
            I budgetpropositionen framgår att regeringen har för avsikt att
            se över möjligheten att införa ett system med tonnagebeskattning
            av fartyg. I själva verket har regeringen fått ett tillkännagivande
            från riksdagens skatteutskott så sent som i februari 2007 där
            det framgår att arbetet med en lagstiftning om tonnageskatt måste
            påskyndas i enlighet med skatteutskottets förslag. Vi förväntar
            oss att regeringen verkställer riksdagens beslut.
          </p>
          <head xml:id="i-7EvZhKf8hnq46iJuFUwvzS" type="h1">
            Kombitransporter
          </head>
          <p xml:id="i-LSeEtQpop62sCREzZqNxJ3">
            Sverige har i dag ett betydande överskott i sin utrikeshandel.
            För stora delar av landet är förhållandena så att en stor del
            av exporten sker med fartyg medan huvuddelen av importen går på
            lastbil. För att skapa en bättre balans bör man containerisera
            fler produkter och utnyttja sjöfarten i större utsträckning än
            i dag för importvarorna. I det sammanhanget är den nyligen överlämnade
            Hamnutredningen och Banverkets kombiterminalutredning viktiga
            instrument och vägvisare. Genom ett nät av logistiknoder över
            landet där man knyter ihop väg, järnväg och hamnar kan man skapa
            ett effektivt och miljömässigt bättre transportsystem.
          </p>
          <head xml:id="i-89AGXBxoVpVbLTDCzLRbB7" type="h1">
            IT och telefoni
          </head>
          <p xml:id="i-E3vcGVMLKsGrUuGZqCQq9E">
            Den moderna informationstekniken ger landsbygden helt nya utvecklingsmöjligheter
            genom att många verksamheter inte längre är geografiskt bundna
            till vissa orter. En förutsättning för att den moderna teknikens
            möjligheter skall kunna tas till vara är att hela landet får tillgång
            till den nya tekniken på likvärdiga villkor. När marknaden sviktar
            skall staten ta ett ansvar och styra utbyggnaden av höghastighetsnät
            för datakommunikation på ett sådant sätt att hela landet ges likvärdiga
            tillgångar. Detta ska gälla såväl det fasta nätet som det nät
            som nu byggs upp för mobil datakommunikation. Det är viktigt att
            de som tilldelats 3 G-licenser inte ges möjlighet att frångå sina
            åtaganden när det gäller täckningsgrad. En god geografisk täckning
            med hög kommunikationshastighet i hela landet är ett oavvisligt
            krav.
          </p>
          <p xml:id="i-s5hmq3Phpvqtq3bygMziW">
            Telefon och IT är två teknik- och kommunikationsområden som går
            alltmer in i varandra. Fler och fler har sitt telefonabonnemang
            över bredbandsnätet. Det är viktigt att stötta den tekniska utvecklingen
            så att alla hushåll ges lika goda möjligheter till både bredband,
            fast och mobil telefoni. På lång sikt är det troligt att det fasta
            telefoninätet, dvs. det kopparnät som hanteras av Telia Sonera,
            förlorar sin tekniska betydelse. Fram tills dess vill vi betona
            vikten av att en strukturell separation av kopparnätet och Telia
            Soneras övriga verksamhet sker, dvs. att verksamheten med det
            fasta telefoninätet läggs i ett separat bolag.
          </p>
          <p xml:id="i-7B5eGTMhedzu9skRq9nM84">
            Bredbandsstödet till kommuner upphör till årsskiftet 20072008
            och inget kommer i stället. Den bredbandsutredning som regeringen
            satt i sjön, och som har i uppdrag att utreda fortsatta statliga
            åtgärder för att främja bredbandsutbyggnad i små orter och på
            landsbygd, kommer i senaste laget. Risken är stor att etableringen
            av bredband nu tappar fart. Det är mycket viktigt att bredbandsutbyggnaden
            fortsätter. Vi lägger ytterligare 100 miljoner kronor till bredbandsutbyggnad
            i kommunerna.
          </p>
          <head xml:id="i-52Vyaytgu5MtcHAtSfYLGF" type="h2">
            Post- och kassaservice
          </head>
          <p xml:id="i-Rf2zVhfoSz8po64apu4HZ">
            Utdelning av post varje vardag är en viktig fråga både ur konsument-
            och företagarperspektiv. Postmarknaden har förändrats mycket under
            senare år och det är viktigt att Posten anpassar sin verksamhet
            allteftersom förutsättningarna ändras. Vi vill att det skall finnas
            förutsättningar för en väl fungerande postmarknad med effektiva
            posttjänster, tillgängliga för alla till en servicenivå som motsvarar
            användarnas behov.
          </p>
          <p xml:id="i-MKuR1zPV2yLrVKTDauDUbw">
            Svensk kassaservice är under avveckling i enlighet med tidigare
            riksdagsbeslut. Betalningsmöjligheterna skall ersättas av marknadslösningar
            i livsmedelsbutiker, i bensinstationer eller av någon annan form
            av betalningsservice som staten upphandlar via Post- och telestyrelsen.
            Vi vill betona vikten av att alla hushåll och företagare även
            i fortsättningen ges goda möjligheter att betala sina räkningar
            och hantera kontanter. Det finns fortfarande många som inte kan
            eller vill betala sina räkningar via Internet.
          </p>
          <head xml:id="i-15CGg9CNmYfcfStRYfj5NV" type="h2">
            Trafiksäkerhet
          </head>
          <p xml:id="i-AZSxMrHTsiZNKvP6xL5wzo">
            Sverige intar en särställning bland världens länder avseende
            vägtrafiksäkerhet. Det långvariga arbetet med trafiksäkerhet i
            enlighet med nollvisionen, som har involverat både dem som utformar
            vägtransportsystemet och dem som använder systemet, har lett till
            att antalet dödsfall i trafiken relaterat till befolkningens storlek
            är bland de lägsta i världen. Trots detta är de omfattande hälsoproblemen
            som olyckor i vägtrafiken leder till oacceptabla.
          </p>
          <p xml:id="i-Hmm3xkcmM2qothr7f8rZfK">
            Trafikökningens konsekvenser för olyckor och antalet dödade i
            vägtrafikolyckor har kunnat begränsas beroende på de insatser
            som gjorts för ökad trafiksäkerhet. De vägbyggnadsåtgärder som
            har vidtagits, t.ex. mitträcken, sidoområdesåtgärder och cirkulationsplatser,
            har haft stor betydelse. Ökad användning av bilbälte, ökad förekomst
            av krockkuddar i bilar liksom införande av krav på användning
            av vinterdäck är andra faktorer som har påverkat trafiksäkerheten
            i positiv riktning.
          </p>
          <p xml:id="i-7mpbknh6ZSaiAJrNwm9tp8">
            Alkolås i motorfordon är ett viktigt instrument för att få ned
            det höga antalet trafikolyckor, både till lands och till sjöss,
            som sker till följd av att föraren är alkoholpåverkad. Sverige
            bör vare ett föregångsland inom EU och på olika sätt driva på
            införandet av alkolås i alla offentligt ägda motorfordon. Den
            offentliga upphandlingen är t.ex. ett kraftfullt medel för att
            ändra kraven på hur motorfordon inom en kommun skall vara utformade.
            Regeringen har nyligen släppt kravet i EU att Sverige skulle få
            vara först med att lagstifta om krav på alkolås i alla nya personbilar.
            Vi menar att det är att ta ett steg tillbaka i arbetet med att
            få bort alkoholpåverkade bilförare från trafiken. Vi vill fortsätta
            arbetet för alkolås i alla motorfordon.
          </p>
          <p xml:id="i-HVmfzBnA7beMrYWGp1Roe">
            Vi vill öka satsningarna på trafiksäkerhet med 30 miljoner kronor
            för att förbättra möjligheterna att nå nollvisionens mål. Satsningen
            skall främst vara inriktad mot barn och ungdomar och ske i samarbete
            med intresseorganisationer som NTF, Sveriges Motorcyklister, Cykelfrämjandet
            m.fl.
          </p>
        </div>
        <div xml:id="i-NovRNKFyosZ28HfS7xxV4a" type="signatureBlock">
          <list xml:id="i-2PoLhds2r7tJ9Xx7op3FCV">
            <item xml:id="i-3LxB6AFc9jQ8RG3q3hUZb6" who="i-5gSCoqgN8cUnJLfPPLD7nv" type="signature">
              Christina Axelsson (s)
            </item>
            <item xml:id="i-DfDHW6MU2j3JXnLbuKY7zS" who="i-NhqvviMR3JAxbwn9T7i1dL" type="signature">
              Claes-Göran Brandin (s)
            </item>
            <item xml:id="i-GFg7ovjDVC97AibRJb5gac" who="i-SQtBtzxQLj4TaXXq9jLy7r" type="signature">
              Pia Nilsson (s)
            </item>
            <item xml:id="i-5v6ASDei61gK8kg9L2kNtS" who="i-6gEtTPavyMJxxUX6JZn9LW" type="signature">
              Marie Nordén (s)
            </item>
            <item xml:id="i-L8Nfa7tYPJneuGmKcTgrrU" who="i-JERWRnB227uTCW6FGLWfYs" type="signature">
              Hans Stenberg (s)
            </item>
            <item xml:id="i-THvvtVbJVsRB9mWpJfkmZe" who="i-76ETKL7PQscJy3dmshR8mr" type="signature">
              Lars Mejern Larsson (s)
            </item>
            <item xml:id="i-UJ2Lb6maXX3mfAQ5pJJdgc" who="i-XGshyFMh8wg9ExkBGYPjsr" type="signature">
              Désirée Liljevall (s)
            </item>
          </list>
        </div>
      </div>
    </body>
  </text>
</TEI>
