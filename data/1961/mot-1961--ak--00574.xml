<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__574/mot_1961__ak__574-001.pdf"/>
      <fw xml:id="i-S32q2Lc7nVtgV8qM5Jxjv">
        10 Motioner i Andra kammaren, nr 574 år 1961
      </fw>
      <div type="motHeader" xml:id="i-WET3G7hXmk1CUCWxstVPrL">
        <div type="motTitle" xml:id="i-PpMkYAbVEnQqFMooV59GRC"/>
        <div type="motSubmissionInfo" xml:id="i-9797YPaUvkKuVLtkLDg8Lz"/>
      </div>
      <div type="motBody" xml:id="i-Bj3jdknrnvYT8CEQPYrgtU">
        <div xml:id="i-AJDu7DpjLCcFDefHHphgFZ">
          <p xml:id="i-3j4TNJxMx95TTxWUfy9ExC">
            Nr 574
          </p>
          <p xml:id="i-SMLifAPSZDB8a9PKngLdKU">
            Av herr Hedlund m. fl., om en samordning av pågående arbete på
            samhällsplaneringens område.
          </p>
          <p xml:id="i-4cUcej3myfTcn7BT4PQLMu">
            (Lika lydande med motion nr 489 i Första kammaren)
          </p>
          <p xml:id="i-T9snEThw9WrgpYuvRd3nAs">
            ' Samhällsplaneringens problem har på senare tid tilldragit sig
            en alltmer ökad uppmärksamhet. Den sedan länge pågående uttunningen
            av befolk- ningen på landsbygden, särskilt i vissa områden, samt
            den samtidiga till- växten av storstadsområdena har främst aktualiserat
            dessa problem. Dock har även andra omständigheter bidragit till
            att aktualisera dem. Det sker ett omfattande planeringsarbete
            inom skilda områden av den sambhälleliga verksamheten, men någon
            verklig samordning av alla dessa planläggningar förekommer inte.
            Arbetsmarknadsstyrelsen arbetar med planläggning av näringslivets
            lokalisering, lantbruksstyrelsen har att leda rationaliserings-
            verksamheten inom jordbruket, väg- och vattenbyggnadsstyrelsen
            gör upp planer för utbyggnaden av vägnätet, medicinalstyrelsen
            och med denna samarbetande organ planlägger den framtida sjukvårdsorganisationen,
            skol- överstyrelsen arbetar med utformningen av skolorganisationen,
            främst i fråga om de allmänbildande skolorna, överstyrelsen för
            yrkesutbildning och en rad fackämbetsverk har motsvarande uppgifter
            i fråga om yrkesutbild- ningen, bostadsstyrelsen har ansvaret
            för planläggningen av bostadsbyggan- det o.s.v. Exemplen skulle
            kunna mångfaldigas, men det torde räcka med vad som redan anförts.
            Härtill kommer att ett flertal statliga utredningar är sysselsatta
            med problem, som ingår i det samhälleliga planeringsarbetet. De
            har att dra upp riktlinjer eller framlägga mera utformade förslag
            till lös- ningar av dessa, som sedan kan läggas till grund för
            ämbetsverkens detalj- planeringar eller direkta åtgärder för att
            främja bestämda ändamål. Någon för alla politiska meningsriktningar
            gemensam målsättning för samhällsutvecklingen kan av naturliga
            skäl inte uppställas. Varje menings- riktning har sin uppfattning
            om vart samhällsutvecklingen bör leda, även om åsikterna på vissa
            punkter kan sammanfalla. Därav följer också, att uppfattningarna
            växlar om i hur hög grad samhället genom sina organ bör planera
            och söka styra samhällsutvecklingen. På vissa håll vill man kanske
            gå rätt långt i detta hänseende medan man på andra håll vill ge
            större utrymme åt enskilt initiativ och rörelsefrihet. Eftersom
            vi i vårt land har ett blandat ekonomiskt system — statlig, kommunal,
            kooperativ och privat
          </p>
          <pb facs="riksdagen-motions-pdf/data/1961/mot_1961__ak__574/mot_1961__ak__574-002.pdf"/>
          <fw xml:id="i-Tj4g8c6cAak4GdP9Lqqh1g">
            Motioner i Andra kammaren, nr 574 år 1961 11
          </fw>
          <p xml:id="i-U4FEmhJiq8yuB8SRrGxwvi">
            företagsamhet förekommer sida vid sida — är det uteslutet att
            renodla ytterlighetsståndpunkter i fråga om inställningen till
            samhällets plane- ringsåtgärder. Lika litet som samhället i detalj
            kan planera och styra sam- hällsutvecklingen, lika litet kan vi
            överlämna denna helt åt de fria krafter- nas spel. Samhällsplaneringen
            måste utformas som en medelväg mellan dessa ståndpunkter. Samhällsplanering
            har väl i större eller mindre omfattning förekommit i alla tider,
            men just i vår tid är den nödvändigare än någonsin. Den snabba
            tekniska och ekonomiska utvecklingen med alla dess följdverkningar
            på skilda områden kräver att det blir konsekvens och sammanhang
            i de åt- gärder samhället vidtar. Man kan vidga perspektivet ytterligare
            och säga, att det är nödvändigt att det blir konsekvens och sammanhang
            också i hela samhällsutvecklingen. Detta går inte med mindre än
            att det allmänna — i första hand staten, men även landsting och
            kommuner — genom sam- ordnade åtgärder i viss mån söker leda densamma.
            Målsättningen för det allmännas åtgärder måste vara, att de personella
            och ekonomiska resurser vi förfogar över i vårt land får en sådan
            användning, att den gagnar sam- hället som helhet taget. Så är
            inte fallet nu. Låt oss, för att illustrera våra tankegångar,
            åter- vända till problemet om landsbygdens avfolkning och storstadsområdenas
            tillväxt. Denna folkomflyttning innebär, att stora investeringar
            måste göras i stadsområdena för byggande av bostäder, skolor,
            sjukhus, anstalter för åldrings- och barnavård, för interna kommunikationer,
            för genomfartsleder runt städerna, för genomgångstrafik, för skyddsrumsbyggen
            m.m. För de bygder, som får se sin befolkning uttunnas medför
            folkomflyttningen, att bostäder och skolor får stå tomma, att
            detaljhandelsföretag förlorar sin kundkrets, att skatteunderlaget
            minskar, att utglesningen medför sämre service i fråga om post,
            telefon och kommunikationer med allmänt minskad trivsel som följd.
            Folkomflyttningen från landsbygd och mindre tätorter till storstadsområdena
            ger alltså upphov till kapitalförstöring i stor skala i gles-
            bygderna och kräver för storstadsområdenas del lika betydande
            nya kapital- investeringar. Får denna befolkningsrörelse fortsätta
            kan resultatet till sist bli att storstadsområdena inte blir funktionsdugliga
            på ett sådant sätt, som borde vara eftersträvansvärt med hänsyn
            till de människor, som bor där. Bilismen kommer så småningom att
            skapa problem av den art, att man har anledning att fråga sig,
            om de över huvud taget kan lösas. Vad tjänar det till att förkorta
            arbetstiden och öka fritiden, om människorna måste använda både
            en och två timmar per dag för att komma till sin arbets- plats
            och lika lång tid för att resa hem igen? De behöver kanske också
            an- vända många timmar för att komma ut till friluftsområden för
            rekreation och återhämtning efter arbetet. Det kan inte heller
            vara riktigt att bygga allt högre och högre bostadshus och göra
            avståndet mellan modern i hem- met och barnen på lekplatsen allt
            längre och besvärligare, för att nu inte
          </p>
          <pb facs="riksdagen-motions-pdf/data/1961/mot_1961__ak__574/mot_1961__ak__574-003.pdf"/>
          <fw xml:id="i-L3V3jvgutaTbxZcHFgo9WL">
            12 Motioner i Andra kammaren, nr 574 år 1961
          </fw>
          <p xml:id="i-AFwyWdfJTKBRqEwgCYRQC5">
            tala om vilka risker för barnens hälsa som uppstår, när modern
            dagligen har förvärvsarbete utom hemmet och inte kan ägna sig
            åt vården av bar- nen. Om det också skulle förhålla sig så, att
            det är ekonomiskt fördelakti- gare att bygga höghus än villor
            och småstugor, så kan den förstnämnda bebyggelseformen i längden
            komma att visa sig mycket dyrare för sam- hället genom denna boendemiljös
            ogynnsamma inverkan på människornas fysiska och psykiska hälsa.
            Den befolkningsomflyttning, som nu äger rum, förhindrar en riktig
            och ändamålsenlig användning av samhällets resurser. Enligt vår
            mening bör den samhällsplanering, som sker i olika sammanhang,
            intensifieras och sam- ordnas i syfte att få till stånd en dylik
            ändamålsenlig användning. Samhälls- planeringen måste i första
            hand inriktas på att söka bättre skapa balans i fråga om befolkning,
            bebyggelse och sysselsättning mellan å ena sidan de nuvarande
            glesbygderna och å den andra sidan större städer och andra tätorter.
            För att detta mål skall kunna uppnås krävs oundgängligen sam-
            ordning såväl av själva planläggningsarbetet som av de beslut
            och åtgärder av statsmakterna och vederbörande myndigheter, som
            blir en följd av de uppgjorda planerna. Planering i fråga om lokalisering
            av företag, rationa- liseringsåtgärder inom näringslivet, bostadsbebyggelse,
            kommunikationer, undervisning och utbildning av skilda slag, utbyggnad
            av sjukhusväsendet och inrättande av anstalter för social vård
            m.m. måste samordnas, så att inte åtgärder på ett område kommer
            att direkt motverka åtgärder på ett annat. Givet är också, att
            näringspolitiken, skattepolitiken, penningpoliti- ken, kreditgivningen
            åt näringslivet, kraftförsörjningen m. m. likaså måste samordnas
            med planeringen på de områden, som vi här ovan angett. Vi är väl
            medvetna om att en sådan samordning av samhällsplaneringen som
            vi här avser utgör ett invecklat och svårlöst problem därför att
            så många myndigheter, institutioner och utredningsorgan är engagerade
            i den- samma. Samordningsproblemet kan endast lösas genom Kungl.
            Maj:ts för- sorg. Riksdagen bör fördenskull enligt vår mening
            hemställa, att Kungl. Maj:t måtte låta utarbeta riktlinjer för
            hur den nämnda samordningen så småningom skall kunna komma till
            stånd samt förelägga riksdagen desam- ma. Som ett viktigt led
            i dessa samordningssträvanden måste ingå samråd mellan de olika
            statliga kommittéer, som nu har att utföra mera omfattande och
            principiellt betydelsefulla utredningar på samhällsplaneringens
            område. Bland sådana utredningar må nämnas 1960 års Jordbruksutredning,
            kom- mittén för näringslivets lokalisering, bostadsbyggnadsutredningen,
            1953 års trafikutredning m.fl. Vidare erfordras samråd, måhända
            i organiserade former, med de centrala ämbetsverk, som har att
            syssla med samhällsplane- ring. Vi har i inledningen till denna
            motion angivit en del av de ämbetsverk, som här kommer i fråga.
            Det måste givetvis ankomma på Kungl. Maj:t att sörja för att dylikt
            samråd och samarbete kommer till stånd.
          </p>
          <pb facs="riksdagen-motions-pdf/data/1961/mot_1961__ak__574/mot_1961__ak__574-004.pdf"/>
          <fw xml:id="i-TxBz6sH26giHeMNQ4HUdyd">
            Motioner i Andra kammaren, nr 574 år 1961 13
          </fw>
          <p xml:id="i-8um73Vhrfra59RbKBU4EFB">
            Med hänvisning till vad som sålunda anförts får vi hemställa,
            att riksdagen måtte besluta att i skrivelse till Kungl. Maj:t
            begära, att Kungl. Maj:t måtte låta utarbeta rikt- linjer för
            åstadkommande av en samordning av det arbete på samhällsplaneringens
            område, som utföres av myndighe- ter och statliga utredningar,
            och därvid beakta de synpunk- ter, som framförts i motionen, särskilt
            vad det gäller frågan om att skapa bättre balans mellan å ena
            sidan glesbygderna och å den andra sidan de stora tätorterna,
            samt därefter underställa riksdagen dessa riktlinjer.
          </p>
          <p xml:id="i-Mu4vaAjukVWRuy41TPfPLs" type="date">
            Stockholm den 26 januari 1961 Gunnar Hedlund
          </p>
          <p xml:id="i-6sG67fAzb4SV4c26e35Q7N">
            Lars Eliasson Nils G. Hansson Harald Larsson i Sundborn i Skegrie
            i Hedenäset
          </p>
        </div>
      </div>
    </body>
  </text>
</TEI>
