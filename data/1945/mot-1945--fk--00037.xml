<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__fk__37/mot_1945__fk__37-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kommaren, nr 37. 1
          </p>
          <p>
            Nr 37.
          </p>
          <p>
            Av herr Helgesson m. fl., angående införande av höger- trafik
            i riket.
          </p>
          <p>
            I riksdagen ha vid flera tillfällen krav framförts om införande
            av höger- trafik i Sverige. Senast vid 1943 års lagtima riksdag
            hade motion härom väckts i båda kamrarna. Sedan numera ytterligare
            skäl framkommit för ett snart ståndpunktstagande i denna för vårt
            land och våra trafikförbindelser i framtiden så viktiga fråga
            finnes ånyo anledning att underställa riksdagens prövning förslag
            om principbeslut att införa högertrafik. Ett bibehållande av vår
            vänstertrafik för all framtid är otänkbart, efter- som högertrafiken
            är den ojämförligt allmännast förekommande i världen — inemot
            90 Z av världens motorfordon torde före kriget ha kört till höger
            — och därtill numera omfattar hela den europeiska kontinenten.
            Det finns an- ledning att särskilt peka på det förhållandet, att
            Argentina, trots rådande förhållanden, beslutat övergå till högertrafik
            under innevarande år, varige- nom praktiskt taget hela den amerikanska
            kontinenten blir högerkörande. För Sveriges del måste hävdas,
            att vi gentemot våra grannländer Danmark, Finland och Norge bära
            ett stort ansvar genom vårt fasthållande vid vänster- trafiken,
            vilket uppenbarligen i framtiden, när gränserna åter öppnas, kom-
            mer att innebära mycket stora risker i trafiken mellan dessa länder
            och Sverige. I detta hänseende har Sverige gentemot grannländerna
            ett betydligt större ansvar än de andra två vänsterkörande länderna
            i Europa, England och Irländska fristaten, därigenom att Sverige
            står i direkt landsvägsförbindelse med grannarna Finland och Norge
            och via färjtrafiken till Danmark även praktiskt taget i direkt
            förbindelse med detta land. Endast i kostnadshänseende synes en
            övergång till högertrafik ge anled- ning till närmare överväganden,
            ehuru dock kostnaderna vid ett snart prin- cipbestut icke torde
            bli av någon särskilt anmärkningsvärd storleksordning, då stora
            besparingar kunna göras i samband med de nära förestående nyan-
            skaffningarna av spårvagnar och bussar, vilket närmare redovisas
            i bifogade framställning till Kungl. Maj:t. I varje fall synes
            det ofrånkomligt att kost- naderna komma att stegras i hög grad,
            därest beslut nu icke fattas utan får anstå till senare tidpunkt.
            Det har gjorts gällande, att en högertrafikomläggning skulle medföra
            flera trafikolyckor under tiden fram till dess vårt folk vant
            sig vid den nya trafik- riktningen. Ser man emellertid på lång
            sikt, torde snarare ett bibehållande av vänstertrafiken innebära
            betänkligheter ur olyckssynpunkt därigenom att en dylik trafik
            i vårt land med all sannolikhet kommer att medföra flera olyckor
            sammanlagt för framtiden än dem, som kunna uppkomma i samband
          </p>
          <p>
            Bihang till riksdagens protokoll 1945. 3 saml. Nr 37—41. 189
            45
          </p>
          <pb facs="riksdagen-motions-pdf/data/1945/mot_1945__fk__37/mot_1945__fk__37-002.pdf"/>
          <p>
            2 Motioner i Första kammaren, nr 37.
          </p>
          <p>
            med omläggningen till högertrafik. Genom en intensiv propaganda
            med till- hjälp av vår över hela landet spridda press och radio
            synes, som erfaren- heterna från Ungern ge vid handen, ett verksamt
            medel förefinnas till ned- bringande av olycksfrekvensen i samband
            med en omläggning. De tidigare anförda militära skälen för ett
            bibehållande av vänstertrafiken böra icke få fälla ett avgörande,
            då av praktiska skäl en omläggning till höger- trafik icke torde
            kunna genomföras förrän efter krigets slut, då material- och arbetskraftsförhållandena
            förbättrats. Till de tidigare anförda skälen för ett principbeslut
            om högertrafik har nyligen fogats ett nytt. I samband med planläggningen
            av tunnelbanans fort- sättning i Stockholm har nämligen konstaterats,
            att banan måste byggas för antingen den ena eller den andra trafikriktningen
            och att en framtida om- läggning, sedan trafiken kommit i gång,
            knappast är praktiskt genomförbar. Då det givetvis icke bör byggas
            en för all framtid vänstertrafikerad tunnel- bana, om, som torde
            vara ofrånkomligt, förr eller senare högertrafik införes i vårt
            land, har i skrivelse till Kungl. Maj:t begärts ett principbeslut
            i trafik- riktningsfrågan. Med ett dylikt beslut kan tunnelbanan
            från början byggas för den nya trafikriktningen. Till slut må
            även erinras om att vid upprepade tillfällen inom olika inter-
            nationella organisationer krav framförts om enhetliga trafikregler
            över hela världen, till sjöss, i luften och till lands. Även i
            samband med den senaste tidens efterkrigsplanering ha dylika krav
            kommit till uttryck, och frågan om ändring av trafikriktning har
            även på allvar tagits upp till diskussion i Eng- land. Givet är
            att med den väntade trafikökningen efter kriget enhetliga trafikregler
            måste finnas för att i möjligaste mån riskfri trafik länderna
            emellan skall kunna försiggå. Med hänvisning till vad sålunda
            anförts få vi hemställa,
          </p>
          <p>
            att riksdagen måtte i princip besluta att införa högertrafik
            i riket samt bemyndiga regeringen att så snart förhållandena det
            medgiva genomföra reformen, dock senast två år efter kri- gets
            slut. Stockholm den 17 januari 1945.
          </p>
          <p>
            Ragnar Helgesson. J. Sandén. Carl Eric Ericsson.
          </p>
          <p>
            Rob. Berg. Carl Sundberg.
          </p>
          <pb facs="riksdagen-motions-pdf/data/1945/mot_1945__fk__37/mot_1945__fk__37-003.pdf"/>
          <p>
            Motioner i Första kammaren, nr 37. 3
          </p>
          <p>
            Bilaga.
          </p>
          <p>
            Til Konungen.
          </p>
          <p>
            I underdånig skrivelse av den 26 november 1942 har svenska lokaltrafik-
            föreningen — dåvarande svenska spårvägs-, buss- och förortsbaneföreningen
            — hemställt, att Eders Kungl. Maj:t måtte föreslå riksdagen, att
            frågan om införande av högertrafik i princip avgöres. Föreningen
            framhöll härvid bland annat, att, då enligt dess mening högertrafik
            förr eller senare torde komma att införas i vårt land, ett principbeslut
            vore önskvärt redan under det på- gående kriget, detta i främsta
            hand av praktiska och ekonomiska skäl. Under den tid, som förflutit
            sedan nämnda skrivelse ingavs, har bland trafikfolk den åsikten
            vuxit än fastare, att rätta tidpunkten för ett princip- beslut
            nu föreligger. Enär enligt 1939 års högertrafikkommittés beräkningar
            övervägande delen av kostnaderna i samband med en omläggning vore
            att hänföra till ombyggnader av vagnparkerna — i första hand bussarna
            — ha undertecknade sammanslutningar, vilka representera praktiskt
            taget all spår- vägs- och busstrafik i Sverige, i samråd sökt
            att genom en rundfråga till lan- dets bussägare erhålla närmare
            kännedom om den erforderliga förnyelsen av bussparken, när förhållandena
            åter efter kriget ge möjligheter härtill. Under- sökningen ger
            ett otvetydigt bevis för nödvändigheten av ett principbeslut snarast
            möjligt, därest en omläggning skall kunna genomföras vid den ur
            allmän ekonomisk synpunkt lämpligaste tidpunkten. Det torde härvid
            ligga i statsmakternas intresse att få högertrafikfrågan tillrättalagd,
            då ju rimligt- vis kostnaderna för en omläggning böra bestridas
            med allmänna medel. Med anledning härav har det synts oss angeläget
            att ånyo rikta Eders Kungl. Maj:ts uppmärksamhet på de med ett
            principbeslut i högertrafikfrågan sam- manhängande spörsmålen,
            särskilt de som beröra spårvägs- och busstrafiken inom landet.
            Till en början torde få framhållas, att trafikriktningen i och
            för sig sak- nar betydelse för spårvägs- och bussföretagen. Det
            är emellertid att märka, att på nämnda företag faller den avgjort
            största andelen av arbetena i sam- band med en omläggning av trafikriktningen.
            Med hänsyn härtill är det för företagen i hög grad angeläget,
            att en omläggning genomföres vid lämpligast möjliga tidpunkt och
            att dessförinnan planläggningsarbetena kunna påbörjas i god tid,
            sedan väl ett principbeslut fattats. Under nu rådande trafikförhållanden
            utsättas spårvagnarna och bussarna för mycket stora påfrestningar
            samtidigt som på grund av materialbristen förnyelsen under en
            följd av år försvårats. Av denna orsak kommer vid krigets slut
            ett stort förnyelsebehov att förefinnas. Planläggningen för till-
            godoseendet av detta förnyelsebehov har vid flertalet av de större
            trafikföre- tagen redan påbörjats och beställningar av ny rullande
            materiel ha i viss utsträckning även gjorts. Det är givet att
            vid nyanskaffning av dylika fordon hänsyn skulle kunna tagas till
            en framtida ändring av trafikriktningen på så sätt, att fordonen
            från början utformas så, att de med minsta möjliga kostnader och
            så snabbt som möjligt kunna omändras. Den ovan omnämnda undersökningen
            av förnyelsebehovet för landets bussar har givit till resultat,
            att med hänsyn till tillståndet hos de nu i trafik varande bussarna
            i landet och till redan förutsebara förändringar inom de närmaste
            två åren efter det kommande fredsslutet omkring 2000 bussar —
            motsvarande mer än hälften av de nu i trafik varande bussarna
            — måste ersättas. Detta innebär med all sannolikhet, att — enär
            från utlandet under
          </p>
          <pb facs="riksdagen-motions-pdf/data/1945/mot_1945__fk__37/mot_1945__fk__37-004.pdf"/>
          <p>
            4 Motioner i Första kanvmaren, nr 37.
          </p>
          <p>
            de närmaste åren efter kriget knappast några mera betydande leveranser
            torde kunna påräknas — landets bussleverantörer få hela sin kapacitet
            för denna tillverkning fullt utnyttjad. I det syftet har, som
            ovan nämnts, ett flertal större bussföretag redan gjort betydande
            beställningar för freds- trafiken och de följas med visshet av
            än flera inom den närmaste tiden. Här- vid är uppenbarligen ett
            ställningstagande i fråga om högertrafiken betydelse- fullt för
            en rationell planläggning av dessa arbeten. Här bör även framhållas,
            att man i landets större städer nu går in för systemet med s.
            k. fast konduktör i bussarna. Ändringskostnaderna för en härför
            inrättad buss beräknas med 1938 års prisläge bliva omkring 3500
            kronor högre än för en vanlig buss. Stockholms Spårvägar har under
            de se- naste åren iordningställt 178 av sina bussar och trådbussar
            för detta system och enbart dessa komma sålunda att vid en övergång
            till högertrafik föror- saka en merkostnad av över 600000 kronor
            i förhållande till högertrafik- kommitténs beräkningar. Även i
            fråga om spårvagnarna har en undersökning verkställts, varvid
            framkommit, att de senaste årens stora påfrestningar medfört behov
            av omedelbara nyanskaffningar. Sålunda har Göteborgs Spårvägar
            under detta år erhållit 16 enkelriktade spårvagnar, vilkas utformning
            av trafiktekniska skäl gjorts sådan att de kräva synnerligen omfattande
            och tidsödande ändrings- arbeten för att kunna användas i högertrafik.
            Nyligen ha därjämte spårvägs- förvaltningarna i Stockholm och
            Malmö beställt sammanlagt 100 spårvagnar av i princip samma typ
            som i Göteborg såsom ersättning för spårvagnar av äldre typ, som
            endast skulle ha krävt relativt obetydliga ombyggnader för högertrafiken.
            Storleksordningen av de härigenom uppkommande kostnads- ökningarna
            — i jämförelse med högertrafikkommitténs beräkningar — för ombyggnad
            av spårvagnarna till högertrafik blir med prisnivån före kriget
            överslagsvis mer än 15000 kronor per vagn eller en total merkostnad
            för en- bart dessa nya vagnar på över 1!/2 miljoner kronor. De
            avsevärt ökade kost- naderna för ombyggnad av dessa spårvagnar
            i jämförelse med äldre spår- vagnstyper sammanhänga med dels att
            vagnarna endast bli körbara i en rikt- ning och dels systemet
            med fast konduktör, varigenom kräves en överflytt- ning av spårvagnarnas
            dörrar till höger sida respektive fullständig omdispo- sition
            av inredningen. Ytterligare må framhållas, att planer för omläggning
            till trådbussdrift tagit allt fastare form i flera av landets
            spårvägs- och busstäder. Planerna syfta till omläggningar så snart
            som möjligheter härtill föreligga och det torde icke vara uteslutet,
            att så kan ske i en icke obetydlig utsträckning redan under de
            närmaste åren efter krigets slut. I den mån så kommer att ske,
            ökas kostnaderna än mer för en omläggning till högertrafik på
            grund av de till trådbussdriften hörande kontaktledningarna, vilka
            delvis måste bli före- mål för ändringar och justeringar. Dessutom
            ökas kostnaderna med avse- ende å den rullande materielen vid
            övergång från tidigare spårvägsdrift till trådbusstrafik därigenom,
            att det nya trafikmedlet blir körbart endast i en riktning i motsats
            till de hittills huvudsakligen dubbelriktade spårvagnarna. Vidare
            har som en följd av den under kriget starkt ökade spårbundna lokaltrafiken
            och med hänsyn även till kommande ansvällning av gatutrafiken
            särskilt inom och i närheten av landets större städer ett flertal
            signalsäker- hetsanläggningar utförts eller planerats för färdigställande
            omedelbart efter kriget. Även dylika anläggningar kräva icke oväsentliga
            ombyggnader vid övergång till högertrafik och medföra därigenom
            ytterligare stegrade kost- nader och ökat planeringsarbete. Även
            med hänsyn till sådana anläggningar skulle ett principbeslut verksamt
            underlätta projekteringsarbetena och ned- bringa ändringskostnaderna.
          </p>
          <pb facs="riksdagen-motions-pdf/data/1945/mot_1945__fk__37/mot_1945__fk__37-005.pdf"/>
          <p>
            Motioner i Första kammaren, nr 37. 5
          </p>
          <p>
            Slutligen torde få erinras om den från skilda håll påyrkade snara
            omarbet- ningen av vägtrafikförfattningarna. Därest denna omarbetning
            kommer till stånd torde för detta arbetes rätta bedrivande ett
            principbeslut om införande av högertrafik i viss mån vara en förutsättning.
            I fråga om tidpunkten för de nya författningarnas ikraftträdande
            tala för övrigt många skäl för att denna bör sammanfalla med omläggningen
            till högertrafik. Under hänvisning till det ovan sagda och med
            utgångspunkt från att högertrafik förr eller senare kommer att
            införas få vi framhålla: att omläggningen bör genomföras, när
            det ur nationalekonomisk och prak- tisk synpunkt är lämpligast,
            att rätta tidpunkten nu är inne för ett principbeslut, varigenom
            väsentliga lättnader i planeringen och betydande kostnadsminskningar
            kunna ernås i samband med den omfattande nyanskaffningen av spårvagnar
            och bussar under de närmaste åren, att omläggningen genomföres,
            innan ytterligare utbyggnader av landets trådbussnät vidtagits,
            att ett principbeslut skulle verksamt underlätta projekteringen
            och färdig- ställandet av det flertal signalsäkerhetsanläggningar,
            som planerats för upp- förande omedelbart efter kriget, samt att
            en högertrafikomläggning lämpligen bör sammanfalla med ikraftträdan-
            det av omarbetade trafikförfattningar. Med hänsyn härtill få undertecknade
            sammanslutningar hemställa, att ett snart principbeslut fattas
            om införande av högertrafik i Sverige, att tidpunkten för omläggningen
            fastställes till högst två år efter kri- gets slut "samt att en
            teknisk expertkommitté snarast tillsättes för den erforderliga,
            tidskrävande detaljplaneringen.
          </p>
          <p>
            Underdånigst SVENSKA LOKALTRAFIK- SVENSKA OMNIBUSÄGARE- FÖRENINGEN.
            FÖRBUNDET. Einar Hultman. Gösta Wahlstedt. / Wilh. Augustinsson.
            / Nils Schéle.
          </p>
          <p>
            Stockholm den 5 oktober 1944.
          </p>
          <p>
            I ovan angivna synpunkter ävensom i syftet med framställningen
            instämma:
          </p>
          <p>
            KUNGL. AUTOMOBIL KLUBBEN. MOTORMÄNNENS RIKSFÖRBUND Kjell Hägglöf.
            Einar Lagrelius. / Sten Hagardt. / Sture Lindgren.
          </p>
          <p>
            Sveriges Automobilindustriförening får härmed instämma i ovanstående
            skrivelses syfte. Utöver de i skrivelsen anförda ekonomiska skäl,
            som tala för ett beslut vid nuvarande tidpunkt om införande av
            högertrafik, vill för- eningen ytterligare framhålla, att en svensk
            anslutning till internationell standard i fråga om trafikriktning
            med åtföljande konsekvenser för bussarnas konstruktion skulle
            i sin mån underlätta för den svenska bilindustrien att konkurrera
            på exportmarknaden.
          </p>
          <p>
            Stockholm den 5 oktober 1944.
          </p>
          <p>
            Underdånigst SVERIGES AUTOMOBILINDUSTRIFÖRENING. Otto Bröndum,
            ordförande.
          </p>
          <p>
            Erik Huss, verkställande direktör.
          </p>
        </div>
      </div>
    </body>
  </text>
</TEI>
