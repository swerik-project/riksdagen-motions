<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__fk__414/mot_1961__fk__414-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Första kammaren, nr 414 år 1961
          </p>
          <p>
            Nr 414
          </p>
          <p>
            Av herr Möller m. fl., i anledning av Kungl. Maj:ts framställning
            om anslag till Kostnader för Sveriges medlemskap i UNESCO m.m.
          </p>
          <p>
            (Lika lydande med motion nr 477 i Andra kammaren)
          </p>
          <p>
            I årets statsverksproposition (bil. 10, åttonde huvudtiteln)
            föreslås under punkt B (82) 78, att riksdagen till Kostnader för
            Sveriges medlemskap i Unesco m. m. anvisar ett förslagsanslag
            av 1 250 000 kronor. Vi vill i anslutning till detta anslag fästa
            riksdagens uppmärksamhet på följande. Unesco och dess verksamhet
            har under de senaste åren vunnit allmänt internationellt erkännande
            och kraftigt expanderat — framför allt i sam- band med utvecklingsländernas
            behov av bistånd för undervisning och forskning. Således har sedan
            1950 antalet medlemsstater fördubblats och uppgår nu till 99 samt
            årsbudgeten tredubblats från cirka 8 milj. till 25 milj. dollar.
            Betydelsen av Unescos verksamhet i utvecklingsländerna kan exemplifie-
            ras av ett i december 1960 enhälligt antaget uttalande från Unescos
            med- lemsstater, vari bl. a. framhålles att biståndsåtgärder och
            ansträngningar för ekonomisk utveckling ofta måste bli ineffektiva
            eller försvagas, om de ej föregås eller åtföljes av utveckling
            på undervisningens och folkbildningens områden. Till denna väsentliga
            unescouppgift kommer också de betydelsefulla upp- gifterna att
            genom stöd till internationellt vetenskapligt samarbete och ge-
            nom åtgärder för ömsesidigt ökade kunskaper om olika nationers
            livsformer och kulturer bidraga dels till försörjningen av världens
            hastigt växande befolkning och dels till förbättrade förutsättningar
            för ökad internationell förståelse och fredligt samarbete. Med
            hänsyn till dessa förhållanden och det växande intresset i vårt
            land för aktivt bistånd till utvecklingsländerna och internationella
            samarbets- och fredssträvanden synes det oss önskvärt att Sveriges
            medverkan i det internationella samarbetet även genom Unesco stärkes.
            Ökade anslag bör bl.a. ställas till förfogande för Sveriges officiella
            samarbetsorgan med Unesco, svenska unescorådet. Av tillgängliga
            handlingar framgår bl.a. att rådets personalstat trots
          </p>
          <pb facs="riksdagen-motions-pdf/data/1961/mot_1961__fk__414/mot_1961__fk__414-002.pdf"/>
          <p>
            Motioner i Första kammaren, nr 414 år 1961 11
          </p>
          <p>
            ökade arbetsuppgifter och automatiska löneökningar varit oförändrat
            61 500 kronor sedan 1957 och bortsett från en lönegradsökning
            för rådets sekre- terare i propositionen förutses oförändrad även
            för budgetåret 1961/62. Den allmänna löneförhöjningen för statens
            tjänstemän, räknat från 1957 t.o.m. det kommande budgetåret, uppskattas
            till 16 7. För rådet 1957/58 medgivet belopp synes oss därför
            för 1961/62 åtminstone bör ökas med det- ta procenttal, eller
            cirka 10 000 kronor, utöver i propositionen föreslaget belopp
            för sekreterarens lönegradsuppflyttning. Personalstaten föreslås
            därför för 1961/62 böra beräknas till i runt tal 73 500 kronor.
            Det må här nämnas att nuvarande personalstat, förutom rå- dets
            sekreterare, vars uppgifter bl.a. ofta förutsätter långvariga
            tjänste- uppdrag utanför rådets kansli, endast medger ett heltidsanställt
            kansli- biträde och en deltids- eller tillfälligt anställd biträdande
            sekreterare. Också kan erinras om ett påpekande från unescorådet,
            att det växande intresset i Sverige för Unescos verksamhet och
            för insatser på dess områden, exem- pelvis av Kooperativa förbundet
            och fackföreningsrörelsen företagna in- samlingar för undervisningsprojekt
            i mindre utvecklade länder, ställt växande krav på rådets kansli
            och att dessa f.n. ej kan tillgodoses i önsk- värd omfattning.
            Den av unescorådet i dess anslagsäskande upptagna posten för Sveriges
            medverkan i Unescos Östern-Västernprojekt har ej upptagits till
            behand- ling i årets statsverksproposition. Utförliga redogörelser
            för detta viktiga projekt, av betydelse såväl för den tekniska
            biståndsverksamheten som för Sveriges framtida kommersiella och
            kulturella kontakter med asiatiska och arabiska stater, har lämnats
            i tidigare propositioner och motioner. Här skall endast erinras
            om att projektet avser att skapa och sprida ökad ömsesidig kunskap
            och förståelse mellan människor i de västerländska och asiatisk-
            arabiska kulturområdena. Projektet har av Unescos övriga medlemsstater,
            bl. a. i våra nordiska grannländer, omfattats med största intresse
            och för- anlett ett stort antal betydelsefulla insatser. Hittills
            medgivna anslag för svensk medverkan i projektet har, trots starka
            förord i press och andra sammanhang, inte ens motsvarat vad Sverige
            erhållit i direkta bidrag från Unesco för stipendier inom projektets
            ram. Även om det med hänsyn till föreliggande omständigheter f.n.
            icke anses möjligt att helt tillgodose de av svenska unescorådet
            framförda önskemålen beträffande en aktiv svensk insats i projektet
            synes det oss dock viktigt att rådet genom ett anslag på förslagsvis
            40 000 (jämfört med äskade 78 000) kronor för budgetåret 1961/62
            kan beredas möjlighet att på olika upply- sande och samordnande
            plan verka för svenska insatser i projektet. Det bör härvid också
            beaktas att detta i hög grad kommit att framstå som en värde-
            mätare på de västerländska staternas beredvillighet att, utanför
            den ram av samarbete som gåvor i form av tekniskt bistånd innebär,
            samarbeta med,
          </p>
          <pb facs="riksdagen-motions-pdf/data/1961/mot_1961__fk__414/mot_1961__fk__414-003.pdf"/>
          <p>
            12 Motioner i Första kammaren, nr 414 år 1961
          </p>
          <p>
            söka lära känna och förstå folken i de österländska kulturkretsarna
            — i ett ömsesidigt givande och tagande. Med hänsyn till Östern-Västernprojektets
            anknytning till och betydelse för den allmänna tekniska biståndsverksamheten
            kan alternativt ifrågasät- tas om medel för Sveriges medverkan
            i detta projekt inte möjligen kan utgå från under tredje huvudtiteln
            föreslagna anslag för Bidrag till internationell hjälpverksamhet.
            Under särskilt angivna delposter för utredningar, upplysningsverksamhet,
            omhändertagande av utländska studiegrupper och besökare samt expenser
            har svenska unescorådet för 1961/62 äskat sammanlagt 38 700 kronor.
            För dessa ändamål har Kungl. Maj:t sedan 1957 endast medgivit
            ett årligt belopp på 23 200 kronor. Det belopp som av Kungl. Maj:t
            föreslås har i praktiken stått oförändrat sedan 1955 och motsvarar
            enligt vår mening ej vad som skulle behövas för att unescorådet
            nu på ett tillfredsställande sätt skall kunna fullgöra ålagda
            och önskvärda arbetsuppgifter. Det bör härvid också noteras, att
            vad unes- corådet kan göra i fråga om bl.a. utredningar och upplysningsverksamhet
            innebär en avlastning av såväl ecklesiastik- och utrikesdepartementens
            ar- betsbörda som de centrala ämbetsverkens, framför allt skolöverstyrelsens.
            Vi föreslår således att också dessa poster höjes till av rådet
            föreslaget be- lopp, eller med 15 500 kronor. Under åberopande
            av vad sålunda anförts hemställer vi, att riksdagen utöver vad
            i årets statsverksproposition föreslagits inom förslagsanslaget
            Kostnader för Sveriges medlemskap i Unesco måtte dels för automatiska
            löne- och arvodesökningar hos sven- ska unescorådet anvisa ett
            belopp av 10 000 kronor, dels för Sveriges medverkan i Unescos
            Östern-Västern- projekt anvisa ett belopp på 40 000 kronor, dels
            ock till förstärkning av vissa andra kostnadsposter för svenska
            unescorådets verksamhet anvisa 15 500 kronor.
          </p>
          <p>
            Stockholm den 26 januari 1961
          </p>
          <p>
            Yngve Möller Ruth Hamrin-Thorell Torsten Bengtson
          </p>
        </div>
      </div>
    </body>
  </text>
</TEI>
