<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198788-BoU-00431">
  <teiHeader>
    <fileDesc>
      <titleStmt>
        <title>om moderat bostadspolitik</title>
        <author corresp="i-FhdnsbdSgKWks7yKVAW7kg">av Rolf Dahlberg m. fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om moderat bostadspolitik</title>
          <idno type="rdwebb">GB02Bo431</idno>
          <rs type="number">Bo431</rs>
          <orgName type="comitteeAbbreviation">BoU</orgName>
          <ref type="dokument_url_text">http://data.riksdagen.se/dokument/GB02Bo431/text</ref>
          <ref type="dokument_url_html">http://data.riksdagen.se/dokument/GB02Bo431</ref>
          <ref type="dokumentstatus_url_xml">http://data.riksdagen.se/dokumentstatus/GB02Bo431</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FhdnsbdSgKWks7yKVAW7kg</idno>
            <name>Rolf Dahlberg</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-VvqVwyrQgUiYjtEt3CpQcM</idno>
            <name>Knut Billing</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-6vKru9GdDb8h4rKyAVyRvP</idno>
            <name>Margareta Gard</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-Sd82cwEF6riZwGWNQXb1UF</idno>
            <name>Jan Sandberg</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-PkMeDucNdB3kVzpzFtsEgG</idno>
            <name>Bertil Danielsson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-zC3ZtMw7pF7WxkXwbLkKZ</idno>
            <name>Ingela Gardner</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-TZikyr5QETx1Srqmhk827L</idno>
            <name>Göte Jonsson</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MRNiqN2j9Ut3CbwGB7Cfb4" type="signed"/>
        <correspContext corresp="i-MRNiqN2j9Ut3CbwGB7Cfb4">
          <note type="signatory" corresp="i-FhdnsbdSgKWks7yKVAW7kg"/>
          <note type="signatory" corresp="i-VvqVwyrQgUiYjtEt3CpQcM"/>
          <note type="signatory" corresp="i-6vKru9GdDb8h4rKyAVyRvP"/>
          <note type="signatory" corresp="i-Sd82cwEF6riZwGWNQXb1UF"/>
          <note type="signatory" corresp="i-PkMeDucNdB3kVzpzFtsEgG"/>
          <note type="signatory" corresp="i-zC3ZtMw7pF7WxkXwbLkKZ"/>
          <note type="signatory" corresp="i-TZikyr5QETx1Srqmhk827L"/>
        </correspContext>
        <correspAction xml:id="i-PYqNYchrfmjGpj3TuywW7D" type="submission">
          <date when="1988-01-26"/>
        </correspAction>
        <correspAction xml:id="i-U1vBwxW1CQFzo8b5YJgwZt" type="dismissal">
          <date when="1988-02-01"/>
        </correspAction>
        <correspAction xml:id="i-PkhtkZCD8Dxpyxi8jv8c2V" type="referral">
          <date when="1988-02-02"/>
        </correspAction>
        <correspAction xml:id="i-Aof33iDDER8KQzKAotD19P" type="assigned">
          <date when="2014-11-19"/>
          <time when="17:08:40"/>
        </correspAction>
        <correspContext corresp="i-Aof33iDDER8KQzKAotD19P">
          <ref type="assignedTo">Bostadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_bo_431/mot_198788_bo_431-001.pdf"/>
      <div xml:id="i-Yag3yewWhzA1Qv7DWpUiWn" type="motHeader">
        <div xml:id="i-84Gs38gFr8teeCWm1aW8dD" type="motTitle"/>
        <div xml:id="i-58A4H9vQ8xAXkHooPMgLbo" type="motSubmissionInfo"/>
      </div>
      <div xml:id="i-NMKDDLrMC5vSFwBxmLhEFE" type="motBody">
        <div xml:id="i-Cp9M2QuZsAYgR7Czx8TDy9">
          <p xml:id="i-A4Hi7XnHLzhgqRPPS9FL76">
            Motion till riksdagen
          </p>
          <p xml:id="i-VAffVyDwfBXAksafNGCzyP">
            1987/88:B0431
          </p>
          <p xml:id="i-QrpeiZhNDhUoZDsfXXieEG">
            av Rolf Dahlberg m. fl. (m) om moderat bostadspolitik
          </p>
          <p xml:id="i-CSSvFwCmsGCkj8U2eCs7u6">
            Moderat bostadspolitik
          </p>
          <p xml:id="i-5WzE4wuEwcrLtoTc9nknuJ">
            En bra boendemiljö, valfrihet och ett ökat bostadsägande är grunden
            för moderat bostadspolitik. Detta kräver att ett antal lagar som
            reglerar boende och byggande upphävs eller ändras. I vår partimotion
            1987/88:Bokxx-redo- visas våra principiella ställningstaganden.
            Den moderata bostadspolitiken ger ett ökat utrymme för de enskilda
            medborgarnas egna önskemål. När de egna önskemålen tillgodoses
            blir trivseln större och såväl den yttre som inre boendemiljön
            bättre. Ett ökat ansvarstagande och aktsamhet om människor och
            miljö blir följden.
          </p>
          <p xml:id="i-4xYRjyetLxAknEbSGXQj8N">
            Bostadsrätt
          </p>
          <p xml:id="i-DBFMHtGz7vMnR6GXyyyRPQ">
            Enligt vår uppfattning skall bostadspolitiken syfta till att
            erbjuda männi- skorna största möjliga valfrihet vad gäller val
            av bostad. Den bostadspolitik som socialdemokraterna driver, oftast
            med stöd av kommunisterna, har motsatt inriktning. Detta märks
            inte minst på antalet lagar, förordningar och skatteregler. För
            att förverkliga sina önskemål om att bo i bostadsrätt är det för
            många en bra lösning att förvärva det hus de bor i samt ombilda
            det till bostadsrätt. För att underlätta detta infördes under
            den borgerliga regeringsperioden rätt för boende i hyreshus att
            vid försäljning ha företrädesrätt för att kunna bilda bostadsrätt.
            Den socialistiska riksdagsmajoriteten avskaffade 1983 denna förköpsrätt
            för alla hyresgäster i hus ägda av stat, landsting och kom- mun.
            Genom detta beslut undantas över 800 000 hyresgäster i de s.k.
            all- männyttiga bostadsföretagen från möjligheten att bilda bostadsrätt.
            Det är för oss obegripligt varför de boende i dessa hus skall
            ha sämre möjligheter att ombilda till bostadsrätt än de som bor
            i enskilt ägda fastigheter. Vi före- slår därför en återgång till
            de lagregler som gällde före 1983. Enligt gällande regler för
            ombildning från hyresrätt till bostadsrätt krävs att två tredjedelar
            av hyresgästerna är överens om beslutet. Detta krav gäl- ler dock
            inte för bostadsrättsförening ansluten till en s. k. folkrörelsekoope-
            rativ riksorganisation. Favoriseringen av HSB och Riksbyggen på
            bekost- nad av det partipolitiskt neutrala SBC fortsätter. Enligt
            vår uppfattning skall ingen förening kunna undantas från majoritetskrav.
            Däremot bör det vara tillräckligt om mer än hälften av hyresgästerna
            förordar ombildning till bostadsrätt. dvs. enkel majoritet.
          </p>
          <pb facs="riksdagen-motions-pdf/data/198788/mot_198788_bo_431/mot_198788_bo_431-002.pdf"/>
          <p xml:id="i-LxAinafxKqzcNwQuKSv7Zm">
            Det finns i vårt land ett antal flerfamiljshus med enbart tre
            till fyra lägen- heter. Dessa små fastigheter är utomordentligt
            väl lämpade för ombildning till bostadsrätt. Enligt gällande lagstiftning
            krävs att en fastighet omfattar minst fem lägenheter för att bostadsrätt
            skall kunna bildas. Vi föreslår att denna gräns sänks till tre
            lägenheter. Gränsen på tre lägenheter skall även gälla i nyproduktionen.
            Det finns i dag många områden i våra städer som lämpar sig väl
            för förtätningar med denna typ av små bostadsfastigheter. Det
            är enligt vår uppfattning angeläget att de kommunalägda bostads-
            företagen aktivt arbetar med att avyttra delar av sitt bostadsbestånd
            till av hyresgästerna bildade bostadsrättsföreningar. Köpeskilling
            bör fastställas efter förhandling. För de kommunalägda företagen
            leder en försäljning av delar av bostadsbeståndet till fördelar.
            Företagen får bl.a. bättre förut- sättningar att efter en sådan
            försäljning underhålla och förvalta kvarstående innehav — något
            som skulle hälsas med stor tillfredsställelse av många hyres-
            gäster. Försäljningar till hyresgästerna enligt denna modell har
            skett på flera platser i landet. Dessvärre har en riksdagsmajoritet,
            på regeringens initiativ, i det närmaste omöjliggjort detta. När
            bl. a. Malmö kommun upptog förhandlingar med de boende i ett om-
            råde om försäljning av bostäderna till hyresgästerna sommaren
            1987, lade regeringen hastigt fram en proposition i avsikt att
            omöjliggöra denna och andra liknande försäljningar. Förändringen
            i bostadsfinansieringsförord- ningen, som föreslogs gälla med
            omedelbar verkan, bifölls senare av den so- cialistiska riksdagsmajoriteten.
            De nya reglerna innebär att statliga räntebidrag ej utgår till
            de nya ägar- na. Då det medför att de direkta boendekostnaderna
            höjs dramatiskt har liknande försäljningar till hyresgästerna
            avstannat helt i många av de statligt subventionerade bostäderna
            som ägs av de allmännyttiga företagen. Om- bildning kan dock fortfarande
            ske i hyresfastigheter med centrala lägen, ef- tersom marknadsvärdet
            på de nybildade bostadsrättslägenheterna helt täck- er de ekonomiska
            förluster som de avvecklade subventionerna för med sig. I stora
            ocentrala allmännyttiga hyresbostadsbestånd finns det ofta bl.
            a. sociala skäl som talar för att blandade upplåtelseformer är
            att föredra. I des- sa områden omöjliggör den nya lagstiftningen
            att en förbättrad boendemiljö kan komma till stånd. Detta är mycket
            beklagligt. Vi föreslår att denna lag- stiftning avskaffas. För
            att underlätta ombildning till bostadsrätt föreslår vi att förbudet
            mot s.k. dubbelupplåtelse av bostadsrätt hävs vad gäller de kommunalägda
            fö- retagen. Det skulle möjliggöra att bostadsföretagen övergångsvis
            blir bo- stadsrättsinnehavare av de lägenheter där de boende ej
            önskar byta upp- låtelseform. Det är i dag inte möjligt att inteckna
            bostadsrätt på sätt som kan ske med egnahem. För att underlätta
            bostadsrättsbildande och övergång från hyres- rätt till bostadsrätt
            borde sådan möjlighet införas. Det skulle leda till en för- stärkning
            av bostadsrättens värde som kreditsäkerhet och därmed ge lägre
            kreditkostnader och större möjligheter för fler människor att
            bo i bostads-
          </p>
          <p xml:id="i-UnRQcSbmykRNJPbXbREjEm">
            Mot. 1987/88 Bo431
          </p>
          <p xml:id="i-KETGQBTjMBt9oaL3W29vyf">
            11
          </p>
          <pb facs="riksdagen-motions-pdf/data/198788/mot_198788_bo_431/mot_198788_bo_431-003.pdf"/>
          <p xml:id="i-XymnC2sXsnTfBQsWas1sci">
            rätt. Andra åtgärder i samma riktning är kommunal borgen samt
            införande av det av moderata samlingspartiet föreslagna bosparsystemet.
            Riksdagsmajoriteten har beslutat att införa en lag om försöksverksamhet
            med kooperativ hyresrätt t. o. m. 1991. Vi moderater motsatte
            oss förslaget eftersom vi anser att målsättningen skall vara att
            förbättra möjligheterna till inflytande i boendet genom att bl.
            a. möjliggöra ett direkt ägande av den eg- na bostaden även i
            flerbostadshus. Vår uppfattning är att försöksverksam- heten med
            kooperativ hyresrätt skall upphöra. Hembud vid försäljning av
            bostadsrättslägenheter leder till en snedvriden marknad och utrymme
            för svarta pengar. Socialdemokraterna genomdrev 1985 med stöd
            av kommunisterna en lagändring som innebär att HSB och Riksbyggen
            kan besluta om hembud för nya bostadsrättslägenheter. Det har
            diskuterats en utökad lagstiftning inom detta område, där samtliga
            bo- stadsrätter skall omfattas av en ny hembudslag. Detta vore
            en mycket olyck- lig utveckling. Enligt vår uppfattning bör riksdagen
            nu besluta att hembud ej får förekomma vid försäljning av bostadsrättslägenhet.
            Gällande reavinstregler för bostadsrättsinnehavare innebär dålig
            valfrihet för den enskilde medborgaren och försämrad rörlighet
            på bostadsmark- naden. Vi föreslår därför att rätt till uppskov
            införs även vid försäljning av bostadsrättslägenheter. Uppskov
            skall även medges vid försäljning av bo- stadsrätt och köp av
            småhus och vice versa. Vidare bör rätt till indexuppräk- ning
            införas vid reavinstberäkning av försäljning av bostadsrätt enligt
            sam- ma principer som i dag gäller vid försäljning av ägda småhus,
            med för- ändringen att indexuppräkning av värdet sker fr. o. m.
            det första året.
          </p>
          <p xml:id="i-4RSiCPULiHfq55RCWMWmv7">
            Ägda småhus
          </p>
          <p xml:id="i-XfidFhPgfymoBjh4WjbPZ5">
            Drömmen om ett eget hus är djupt rotad hos många människor. Det
            kan vara allt från den moderna välplanerade villan till den pietetsfullt
            renovera- de sjuttonhundratalslängan, en rappad funkisvilla från
            trettiotalet, det röda huset med vita knutar eller ett förfallet
            ”kråkslott” som sjuder av snickar- glädje. Många vill bygga något
            helt nytt eller köpa ett nyckelfärdigt grupp- hus. För att förverkliga
            denna dröm är man under lång tid beredd att avstå från mycken
            annan konsumtion för att kunna spara ihop till insatsen i det
            egna hemmet. Om man jämför de nuvarande boendeformerna har den
            som äger sitt hus det största inflytandet över sitt boende. Med
            äganderätten följer att ägaren —- inom de ramar som lagar och
            förordningar ställer upp — fritt får råda över sin egendom. Många
            ägare lägger ner mycket tid och pengar på att vårda och underhålla
            sina hus och tomter. De bidrar därmed aktivt till en positiv kapitalbildning,
            vilket också är positivt för samhällsekonomin. En rad opinionsundersökningar
            visar att tre av fyra svenskar vill bo i egna småhus. Trots att
            de flesta människor vill äga sina hus har ägandet successivt för-
            svårats under den socialdemokratiska regeringens tid. För närvarande
            byggs det knappast några småhus med äganderätt. Anledningen är
            att låneregler-
          </p>
          <p xml:id="i-T82ScT7xdrq9RAiGH2gCri">
            Mot. 1987/88 Bo431
          </p>
          <p xml:id="i-V221xG68xFMPiCcJGbaRQH">
            12
          </p>
          <pb facs="riksdagen-motions-pdf/data/198788/mot_198788_bo_431/mot_198788_bo_431-004.pdf"/>
          <p xml:id="i-KGikZJD7W2Z1RXUv4kpUpx">
            na kraftigt missgynnar sådant byggande, vilket leder till högre
            kostnader. Få människor har i dag råd att bo i ett nybyggt hus
            med äganderätt. Vidare har begränsningen av ränteavdragens skattemässiga
            värde, som genomförts i tre steg från år 1982, nu slagit igenom
            fullt ut. Därutöver utgår numera en statlig fastighetsskatt. Höjda
            energipriser och begränsningen av bilavdragen för resor till och
            från arbetet har lett till försämringar av många småhusägares
            ekonomi. Sammantaget handlar det om avsevärda försäm- ringar.
            Detta har också visat sig i ett markant minskat nybyggande av
            småhus med äganderättsupplåtelse. År 1986 uppvisades den lägsta
            nybyggnadsni- vån sedan 1940-talet. Vi vill underlätta för människor
            att skaffa ett eget hus. Fler hus med ägan- derätt måste nu byggas
            för att tillgodose människors efterfrågan. Lånereg- lerna måste
            därför förändras. Husbyggande bör ske på lika villkor och inte
            knytas till upplåtelseform. För att uppmuntra människor att spara
            till en egen bostad vill vi införa ett förmånligt bosparande.
            Vi föreslår också att fastighetsskatten avvecklas när de samhällsekonomiska
            förutsättningarna föreligger.
          </p>
          <p xml:id="i-ADQG4pK1XMzQEKypG6fUsH">
            Bostadsmarknaden för ungdomar
          </p>
          <p xml:id="i-G9c8fYv3ptyS4WZ9jYXTTN">
            Ungdomarna har drabbats av att bostadsmarknaden är så hårt reglerad.
            Regleringar föder problem, som ytterligare förvärras av nya regleringar.
            Att som regeringen gjort tillsätta en ”delegation för ungdomsboende”
            löser in- ga problem. Det kan däremot skapa nya, eftersom inriktningen
            på arbetet är att föreslå ytterligare regleringar. Riksdagen fattade
            nyligen beslut i anledning av ungdomens problem på bostadsmarknaden.
            Beslutet innebar att bidrag utgår för s. k. genomgångs- lägenheter,
            att ett bostadsbidrag för vissa hushåll utan barn införs samt
            att den speciella delegationen för ungdomsboende erhåller ytterligare
            2000 000 kr. Vi moderater motsatte oss beslutet eftersom det inte
            löser några problem. De nya reglerna leder inte till att en enda
            ny bostad tillkommer. Samtidigt snedvrider ytterligare subventioner
            bostadsmarknaden ännu mer. Bestäm- melserna om bl. a. genomgångsbostäder
            för ungdomar bör avskaffas. Det speciella bostadsbidraget kommer
            på grund av sin utformning att i huvudsak endast tillfalla studerande.
            De som redan lyckats få tag på en bo- stad premieras. Bostadsbidraget
            är illa genomtänkt och kan ge marginalef- fekter på över 10096
            för studerande med extrainkomster. En extrainkomst på 5000 kr.
            kan betyda 6000 kr. mindre i plånboken för tusentals ung- domar.
            Riksdagens beslut öppnar också vägen för speciella ungdomskontrakt
            där besittningsskyddet försvinner den dag någon fyller 25 år och
            hyresgästerna därmed formligen kan slängas ut på gatan. En andra
            klassens bostadsmark- nad för ungdomar kommer att uppstå. Risk
            finns även för omfattande fusk och utökade svarta affärer. En
            orsak till ungdomarnas problem på bostadsmarknaden har bl. a.
            varit
          </p>
          <p xml:id="i-Tx7Rbqt7WUaJGRjySybUtG">
            Mot. 1987/88 Bo431
          </p>
          <p xml:id="i-FSK2iRPeG8QL18Rx2ZiZTx">
            13
          </p>
          <pb facs="riksdagen-motions-pdf/data/198788/mot_198788_bo_431/mot_198788_bo_431-005.pdf"/>
          <p xml:id="i-W9Phqt3WrYV1kN4k4KRj4P">
            att fördelningen av bostadsstorlekar har baserats på kommunalt
            uppställda procentsatser i stället för människornas önskemål.
            Byggandet av smålägen- heter har varit mycket lågt. I det äldre
            bostadsbeståndet har andelen små lägenheter minskat konti- nuerligt.
            Reglerna för upprustning av äldre fastigheter har medverkat till
            att många lägenheter har slagits ihop till större. Mellan åren
            1960 och 1987 har mer än 185 000 enrumslägenheter försvunnit genom
            lägenhetssammanslag- ningar. En stelbent, monopoliserad bostadsförmedling
            har ytterligare för- stärkt ungdomarnas problem på bostadsmarknaden.
            Med en rörlig bostadsmarknad skulle ungdomarnas bostadssituation
            för- bättras. Borttagande av regler och normer skulle medföra
            att fler s.k. fribyggen kom till stånd. Genom att inte ha normer
            som föreskriver speciella kvadrat- meterantal, takhöjder, fönsterutformning,
            krav på hiss, sopnedkast m. m. skulle boendekostnaderna kunna
            sänkas betydligt. Redan i dag finns ex- empel på att boendekostnaderna
            har minskats med mer än 20 procent när vissa normer har frångåtts.
            Ännu viktigare är att normerna kan minskas vid ombyggnad av bostäder
            och inredning av vindar. Då blir det möjligt att bi- behålla smålägenheter
            vid ombyggnad. Fler vindslägenheter skulle innebära ett tillskott
            av lägenheter.
          </p>
          <p xml:id="i-Tj1UcetJugapRUXzEDV1hr">
            Bostadsförmedling
          </p>
          <p xml:id="i-FymvMXVo8vjyPMRVVWGAnB">
            Vi anser att förmedling av bostäder kan ske i såväl privat som
            kommunal re- gi. På så sätt uppnås en bättre service och större
            effektivitet till gagn för de bostadssökande. Kommunal bostadsförmedling
            är många gånger byråkratisk och kostsam. Det skulle medföra stora
            fördelar om olika aktörer, t. ex. privata och all- männyttiga
            fastighetsägare själva fick förmedla lägenheter inom sitt be-
            stånd. Utöver detta kunde andra fristående förmedlingar erbjuda
            mot- svarande tjänster. För att öppna dessa möjligheter bör det
            bl. a. vara möjligt att ta ut en avgift vid bostadsförmedling.
            Regeringen bör föreslå riksdagen en ändring av den aktuella lagstiftningen.
          </p>
          <p xml:id="i-XgV8RiR2iN2phr75Kz4c7h">
            Myndigförklara hyresgästerna
          </p>
          <p xml:id="i-6VEJo5TQtxjQFyGLWJq6h7">
            Varje myndig svensk har rätt att delta i allmänna val och kan
            vidta olika dis- positioner med betydande ekonomiska konsekvenser,
            t. ex. att köpa en fas- tighet eller att starta företag. Som hyresgäst
            är han dock i praktiken för- hindrad att själv eller genom valt
            ombud, t. ex. en valfri hyresgästorganisa- tion, förhandla med
            fastighetsägaren om sin hyra. Hyresgästerna är således omyndigförklarade
            i denna sin egenskap. I praktiken har Hyresgästernas riksförbund
            (HR) givits ett förhandlingsmonopol. Detta är särskilt stötande
            eftersom HR endast representerar en liten del av de 1,5 miljoner
            hushållen i hyreshus. Mellan HR och kommunägda företag har dessutom
            träffats avtal om förhandlingsersättning, fritidsverksamhet och
            boinflytande. Avtalens innehåll är i vissa avseenden uppseendeväckande.
            Enligt avtalen skall före-
          </p>
          <p xml:id="i-G2HCL6i2VW74XgUDyyLkWY">
            Mot. 1987/88 Bo431
          </p>
          <p xml:id="i-Mr537fWGi4W8q8YyRNGw1p">
            14
          </p>
          <pb facs="riksdagen-motions-pdf/data/198788/mot_198788_bo_431/mot_198788_bo_431-006.pdf"/>
          <p xml:id="i-FyTq3r4REfPzNFzraR5ZAo">
            tagen ge hyresgästföreningen ersättning som motsvarar 0,596 av
            den totala hyran för fritidsverksamhet, och 0,496 för boinflytande.
            Därtill kommer den s.k. förhandlingsersättningen. Den legala grunden
            för HR:s förhandlingsmonopol måste upphävas. Den enskilde hyresgästen
            skall ges förhandlingsrätt. Därefter får var och en av- göra om
            han eller hon vill bli representerad av någon, och i så fall av
            vem. Konkurrerande hyresgästorganisationer måste få arbeta under
            lika villkor. Organisationer som bygger på frivilligt medlemskap
            — och som därför är be- roende av medlemmarnas förtroende — tillvaratar
            medlemmarnas intressen bäst. Enligt vår uppfattning måste fria
            förhandlingar bygga på principen att varje part bestrider sina
            egna förhandlingskostnader.
          </p>
          <p xml:id="i-GJZf75ntnYBtNxQWkFb5vi">
            Lika behandling av olika fastighetsägare
          </p>
          <p xml:id="i-7yPeHju7xhwjM7ftdTa7i3">
            I dag särbehandlas olika fastighetsägare — framför allt på det
            ekonomiska området. För att skapa rättvisa på bostadsmarknaden
            bör reglerna ändras så att alla fastighetsägare får konkurrera
            på lika villkor. Alla bostadsföretag skall enligt vår mening,
            oavsett ägarkategori, ges samma låneregler, subventioner och beskattas
            lika. Vi förordar exempelvis att alla bostadsföretag beskattas
            enligt den konventionella metoden. Så kal- lade allmännyttiga
            bostadsföretag skall således exempelvis inte längre få an- vända
            sig av den förmånligare schablonmetoden. På detta sätt blir be-
            skattningen av de olika ägarkategorierna rättvis. Om samma ekonomiska
            förutsättningar gäller för skilda bostadsföretag motverkar det
            de privata hy- resvärdarnas nuvarande problem att till följd av
            bruksvärdessystemet er- hålla kostnadstäckning via hyran. Ägare
            till flerfamiljsfastighet skall få göra skattefria avsättningar
            till en reparationsfond. Dessa fonder skall vara bundna till fastigheten.
            Medlen skall endast få användas till renovering och modernisering
            av fastigheten. Fastighetsägaren får då större möjlighet att genomföra
            en billigare och mer varsam upprustning än med dagens ROT-lån.
            Detta är till gagn för såväl hy- resgäster som fastighetsägare.
            Det blir dessutom billigare för staten.
          </p>
          <p xml:id="i-6MXQR2GUBFZtvwgmgnoJQN">
            Förvärv av hyresfastighet
          </p>
          <p xml:id="i-4tcHFXpKDMJe2UqPw6xUry">
            Det är viktigt att de boende i hyresfastigheter har en god boendemiljö
            och att fastigheten underhålls kontinuerligt. Genom bostadsförvaltningslagen
            (1977:792) ges möjlighet att säkerställa att fastigheter förvaltas
            på ett bra sätt. Förvaltningsåtgärder kan utföras på fastighetsägarens
            bekostnad, även mot dennes vilja. Någon särskild lag för att förhindra
            personer från att förvärva hyresfastig- heter är därför inte motiverad.
            Lagen om förvärv av hyresfastighet m. m. (1975:1132) samt de ändringar
            av denna som gjordes med anledning av pro- position 1982/83:153
            bör därför upphävas.
          </p>
          <p xml:id="i-2eqz86vRu6tVJrnAUhazyz">
            Mot. 1987/88 Bo431
          </p>
          <p xml:id="i-WJSg5kLnTZHtFR6eN2aBAh">
            15
          </p>
          <pb facs="riksdagen-motions-pdf/data/198788/mot_198788_bo_431/mot_198788_bo_431-007.pdf"/>
          <p xml:id="i-PJd4Kf5GJic1omS5pBSbu3">
            Kommunal bostadsanvisningsrätt
          </p>
          <p xml:id="i-2E1VMFM7Pq61RVcKHerqgS">
            Den nya lagen om kommunal bostadsanvisningsrätt, som gäller från
            den 1 januari 1988, bygger på föreställningen att det är möjligt
            att genom ett ad- ministrativt system dels öka utbudet av lägenheter,
            dels motverka segrega- tion i boendet. Vi delar inte denna uppfattning.
            Det är angeläget att förutsättningarna för ökad rörlighet på bostadsmark-
            naden förbättras. Den nya lagen verkar i motsatt riktning. Vi
            motsatte oss därför den nya lagen. Bostäderna kan enligt lagen
            fördelas efter kommunala beslut i stället för efter de bostadssökandes
            önskemål. På detta sätt politiseras samhället ytter- ligare, samtidigt
            som individens eget beslutsområde krymps. Ett exempel på detta
            är när invandrare har nekats bostad i ett visst bostadsområde
            med hänvisning till önskemålet om en allsidig befolkningssammansättning.
            Mal- mö hovrätt har i ett sådant ärende fastslagit att det är
            olagligt att vägra vissa befolkningsgrupper fri bosättning. Detta
            är också en av slutsatserna i dis- krimineringsutredningen (Ds
            A 1984:7). Här konstateras att bostadsför- medlingens möjligheter
            att påverka hushållssammansättningen måste vara begränsade. Lagen
            om kommunal bostadsanvisningsrätt leder till ökat godtycke, by-
            råkrati och tjänstemannamakt. Lagen innebär också en oacceptabel
            in- skränkning av fastighetsägarnas äganderätt som kan strida
            mot Europarå- dets konvention angående skydd för de mänskliga
            rättigheterna och de grundläggande friheterna (Europakonventionen).
            Lagen måste därför upp- hävas.
          </p>
          <p xml:id="i-NpDZic6cnhTtrhh7ugxMgo">
            Bostadssaneringslagen (BSL)
          </p>
          <p xml:id="i-Jsy3n2zDv6Zm3aQ1z9wn4T">
            Genom den skärpning av bostadssaneringslagen (BSL) som riksdagsmajori-
            teten genomdrev med anledning av proposition 1986/87:48 ges i
            praktiken Hyresgästernas riksförbund (HR) vetorätt vid ombyggnad
            av bostadsfastig- het. Orsaken till de alltför genomgripande ombyggnaderna
            är främst att söka i ROT-programmet och dess regler. För att erhålla
            lån tvingas inte så sällan fastighetsägaren till större ingrepp
            än vad som egentligen vore motiverat. Den särställning som HR
            har i ombyggnadsärenden är olämplig och fel- aktig. Det beslutade
            systemet löser inte de verkliga problemen. Huruvida en fastighet
            skall byggas om eller inte kommer i flertalet fall att beslutas
            av människor som inte ens bor i fastigheten. Det kan rent av vara
            så att de människor som bor i den berörda fastigheten inte ens
            är medlemmar i den organisation — hyresgästföreningen — som fattar
            beslutet för deras räkning. Enligt vår mening är det i stället
            självklart att en fastighetsägare som av- ser att renovera sin
            fastighet skall informera berörda hyresgäster om sina planer.
            Det är sedan hyresgästerna som skall få avgöra i vilken form de
            vill samråda och diskutera med fastighetsägaren. Vi anser därför
            att yttrande från hyresgästföreningen som villkor för om- byggnadslån
            skall upphöra.
          </p>
          <p xml:id="i-8CdxzSsFonrvMLHKFBq42x">
            Mot. 1987/88 Bo431
          </p>
          <p xml:id="i-GRyyV5bgJ7ps6daR9VpMS8">
            16
          </p>
          <pb facs="riksdagen-motions-pdf/data/198788/mot_198788_bo_431/mot_198788_bo_431-008.pdf"/>
          <p xml:id="i-D2WYv5PizGAsfP5hPNwj3h">
            Bostadsförsörjningslagen
          </p>
          <p xml:id="i-mNeHrJaQT3owAURXg6GKq">
            I bostadsförsörjningslagen fastslås att kommunerna har det yttersta
            an- svaret för bostadsbyggande och boendemiljö. Kommunerna är
            därför skyl- diga att bedriva en bostadsförsörjningsplanering
            för både ny- och om- byggande. Uppgifterna om det planerade byggandet
            sammanställs och ad- ministreras av centrala statliga organ. Statliga
            och kommunala myndigheter, byggare och fastighetsägare lägger
            varje år ned mycket stora resurser på planering av byggandet.
            Planeringen har dessutom visat sig stämma dåligt med det byggande
            som verkligen kommer till stånd. Plane- ringen av bostadsförsörjningen
            bör vara en frivillig kommunal verksamhet, där kommunerna själva
            avgör behovet av denna planering. Lagen bör där- för avskaffas.
            I motionen läggs förslag till lagändringar. Det bör ankomma på
            veder- börande utskott att utforma erforderlig författningstext.
          </p>
          <p xml:id="i-WnNU16bg7fL9And39xNVwJ">
            Hemställan
          </p>
          <p xml:id="i-CUSs1S7Q4z767CJAxdanpf">
            Med anledning av vad som i motionen anförts hemställs 1. att
            riksdagen som sin mening ger regeringen till känna att ränte-
            bidrag skall kunna utgå när allmännyttiga bostadsföretag eller
            sådana företags bostadsbestånd överlåtes, 2. att riksdagen beslutar
            ändra bostadsrättslagen (1971:479) så att dubbelupplåtelse av
            bostadsrätt blir möjlig, [att riksdagen hos regeringen begär förslag
            till författningsändring så att inteckning i bostadsrätt möjliggörs,']
            3. att riksdagen beslutar upphäva lagen (1986:1242) om försöks-
            verksamhet med kooperativ hyresrätt, [att riksdagen hos regeringen
            begär förslag om ändrade regler för realisationsvinstbeskattning
            enligt vad som anförts i motionen,'] 4. att riksdagen som sin
            mening ger regeringen till känna vad som i motionen anförts om
            bostadsmarknaden för ungdomar i vad avser bestämmelserna om bl.
            a. genomgångsbostäder, 5. att riksdagen som sin mening ger regeringen
            till känna vad i mo- tionen anförts om möjlighet att ta ut avgift
            för bostadsförmedling, [att riksdagen som sin mening ger regeringen
            till känna vad i mo- tionen anförts om beskattning av bostadsföretag,”]
            6. att riksdagen beslutar att upphäva bostadssaneringslagen (1973:531)
            vad avser vetorätt för hyresgästföreningen, 7. att riksdagen beslutar
            att avskaffa bostadsförsörjningslagen (1978:397).
          </p>
          <p xml:id="i-FHow5RXUUiHhhVC1taoa2Y" type="date">
            Stockholm den 26 januari 1988 Rolf Dahlberg (m)
          </p>
          <p xml:id="i-6PGS5hTEvJsDtjJTpqJ8L3">
            Knut Billing (m) Bertil Danielsson (m) Margareta Gard (m) Ingela
            Gardner (m) Jan Sandberg (m) Göte Jonsson (m)
          </p>
          <p xml:id="i-2TVBjeELBmomRuuj9CUxmb">
            1 1987/88:L508 2 1987/88:Sk480
          </p>
          <p xml:id="i-YR5f5hGgvYDENGpa3MiPSY">
            Mot. 1987/88 Bo431
          </p>
        </div>
      </div>
    </body>
  </text>
</TEI>
