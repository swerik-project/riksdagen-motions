<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-MJU-00394">
  <teiHeader>
    <fileDesc>
      <titleStmt>
        <title>Hållbart och rättvist fiske</title>
        <author corresp="i-KNRqa17M8avm4WSafSQiUy">av Elin Segerlind m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:394 av Elin Segerlind m.fl. (V)</title>
          <idno type="rdwebb">H802394</idno>
          <rs type="number">394</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H802394/text</ref>
          <ref type="dokument_url_html">http://data.riksdagen.se/dokument/H802394</ref>
          <ref type="dokumentstatus_url_xml">http://data.riksdagen.se/dokumentstatus/H802394</ref>
          <ref type="docx">http://data.riksdagen.se/fil/14047311-87E9-43BB-9D1E-76382ED1CC21</ref>
          <ref type="pdf">http://data.riksdagen.se/fil/77E66554-7BA8-41C6-B7F8-D3711D0E73C2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KNRqa17M8avm4WSafSQiUy</idno>
            <name>Elin Segerlind</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-G9GHaoV5TJoYjtjUJ6EXYj</idno>
            <name>Jessica Thunander</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7BWXMZ6A2zAogi6ZW2LT1Z" type="signed"/>
        <correspContext corresp="i-7BWXMZ6A2zAogi6ZW2LT1Z">
          <note type="signatory" corresp="i-KNRqa17M8avm4WSafSQiUy"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-G9GHaoV5TJoYjtjUJ6EXYj"/>
        </correspContext>
        <correspAction xml:id="i-CghHaoVGRPsAsTkii3Lsag" type="submitted">
          <date when="2020-09-24"/>
          <time when="15:42:08"/>
        </correspAction>
        <correspAction xml:id="i-N2gcnTb9RscCsGEC71YKeb" type="reviewed">
          <date when="2020-09-25"/>
          <time when="09:51:24"/>
        </correspAction>
        <correspAction xml:id="i-F8BBEHo3QUBN6AqaqfGnRA" type="referred">
          <date when="2020-10-14"/>
        </correspAction>
        <correspAction xml:id="i-CVwfqJgEqoqy5Nv6VYw4KN" type="assigned">
          <date when="2021-03-10"/>
          <time when="16:32:23"/>
        </correspAction>
        <correspContext corresp="i-CVwfqJgEqoqy5Nv6VYw4KN">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-RWgxEMtpcXL12tRa9oHBM" type="behandlas_i"/>
        <correspContext corresp="i-RWgxEMtpcXL12tRa9oHBM">
          <ref type="uppgift">2020/21:MJU8</ref>
          <ref type="ref_dok_id">H801MJU8</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU8</ref>
          <ref type="ref_dok_titel">Fiskeripolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:394 av Elin Segerlind m.fl. (V)
          Hållbart och rättvist fiske
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-8a9PsrgGSVywByQAUwS8uN">
            1 Förslag till riksdagsbeslut
          </head>
          <list style="ol">
            <item xml:id="i-GyNDcWgkTgmrqjSC1xwVq9">
              Riksdagen ställer sig bakom det som anförs i motionen om att
              regeringen bör ge Havs- och vattenmyndigheten i uppdrag att se
              över resursfördelningssystemet så att det främsta målet blir en
              ökad flexibilitet i fisket samt att yrkesfisket bedrivs ekosystemanpassat
              och tillkännager detta för regeringen.
            </item>
            <item xml:id="i-WLKFRRrgrRoW177atku3EH">
              Riksdagen ställer sig bakom det som anförs i motionen om att
              regeringen bör verka för omarbetning av dagens ITQ-system med
              stärkta regionala kvoter inom ramen för ett ekosystembaserat fiske
              och tillkännager detta för regeringen.
            </item>
            <item xml:id="i-N82CA7gRNe7ZYWuhXQBCQg">
              Riksdagen ställer sig bakom det som anförs i motionen om att
              regeringen bör ge Havs- och vattenmyndigheten i uppdrag att utreda
              hur det storskaliga pelagiska trålfisket och bottentrålning kan
              förbjudas generellt för alla nationers fiske inom tolv nautiska
              mil från baslinjen och tillkännager detta för regeringen.
            </item>
            <item xml:id="i-QDywS3nPB1biSku4UnL2gp">
              Riksdagen ställer sig bakom det som anförs i motionen om att
              regeringen bör ge Havs- och vattenmyndigheten i uppdrag att utreda
              möjligheten och förutsättningarna att begränsa bottentrålning
              i tid och rum för svenskt och utländskt fiske till de områden
              där den gör minst skada för ekosystemen och inom ramen för den
              gemensamma fiskeripolitiken och tillkännager detta för regeringen.
            </item>
            <item xml:id="i-McZJxQpgoDxMqjB1Rrtg9g">
              Riksdagen ställer sig bakom det som anförs i motionen om att
              regeringen skyndsamt bör begära specifik rådgivning från Ices
              gällande strömmingens olika lekbestånd och tillkännager detta
              för regeringen.
            </item>
            <item xml:id="i-LAJNbWwK8zB5s4B26johiu">
              Riksdagen ställer sig bakom det som anförs i motionen om att
              regeringen skyndsamt bör be Ices om råd gällande den rumsliga
              och tidsanpassade regleringen av trålfisket, enskilt eller i kombination,
              samt om hur ett minskat uttag skulle påverka ekosystemeffekterna
              i de kustnära områdena och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-7KqhFCtdQYyHUQ4DiWLJNh" type="h1">
            2 Bakgrund
          </head>
          <p xml:id="i-8EjxKRvzo1wM4tvefD3wNa">
            Miljöproblemen för våra hav är många och av olika karaktär beroende
            på var i Sverige man befinner dig. Havets ekologiska förutsättningar
            och de åtgärder vi ser som nöd­vändiga redogör Vänsterpartiet
            för i motionen Hållbara hav (2019/20:1618). En viktig dimension
            av havets framtid är fisket, dess påverkan och dess möjligheter.
          </p>
          <p xml:id="i-YSYU8ccSuwsHmJJLNyF2Qw">
            Under det gångna året har kritiken mot de stora industritrålarna
            varit skarp. Kritiken har bestått av flera delar men handlar egentligen
            om mycket mer än det faktum att det i Östersjön tas upp cirka
            370 gånger så mycket fisk av industrifisket som av de lokala kustfiskarna
            i Stockholms skärgård. För en långsiktigt hållbar förvaltning
            av våra fisk­bestånd måste vi göra rätt prioriteringar. Vill vi
            ha ett storskaligt fiske med ett fåtal båtar eller vill vi ha
            ett livskraftigt lokalt fiske som är med och tar fram levande
            kust­samhällen? Vill vi att den fiskresurs vi gemensamt förfogar
            över ska gå till fiskfoder för djur eller vill vi att fisken ska
            gå till människors konsumtion och på så sätt kunna skapa mervärde
            i de lokala hamnar där den landas?
          </p>
          <p xml:id="i-VNz2xn22z7EY9oCsbRDeHf">
            I en rapport som Sportfiskarna presenterade i juni 2020 visas
            tydligt hur industri­fiskets fångster ökat under 2000-talet. Under
            2018 landades av svenska fartyg 15 600 ton, och 96 procent av
            de landningarna, fångster som togs i land, stod fem fartyg i södra
            Bottenhavet för. Samtidigt vittnar lokala fiskare om svårigheter
            att få ihop tillräckligt stora fångster och att de vid upprepade
            tillfällen tvingas ligga kvar i hamn för att fångst­erna beräknas
            bli för låga.
          </p>
          <p xml:id="i-BRTfb5XT6Ntju191bmNyUA">
            Liknande trender med mindre fångster finns runt hela kusten.
            Fångsterna i dag är betydligt mindre än för 30–40 år sedan. I
            Kattegatt bedöms beståndet av torsk vara så litet att forskare
            rekommenderar att torsken inte fiskas alls. I Östersjön har EU
            sedan tidigare ett beslut om akut torskfiskestopp med stora konsekvenser
            främst för det lokala kustfisket. Under mitten av 1980-talet var
            fångsten av torsk i Östersjön uppemot 400 000 ton på ett år. Det
            i sig var ett tecken på ett kraftigt övergött hav, även det utan
            balans, men från det har vi gått till kvoter om 30 000 ton där
            svenska fiskare inte fullt ut fyllt kvoterna för åren innan fiskestoppet,
            helt enkelt för att det finns för lite fisk att ta upp.
          </p>
          <p xml:id="i-ScMYGjLwXFsLem6K9B1L8G">
            Sverige äger inte ensamt frågan om fisket, utan beslut om bl.a.
            kvoter tas i EU. Sam­tidigt är det nödvändigt att länder som delar
            hav gemensamt tar beslut som leder till ett mer hållbart fiske
            och därför är samarbeten runt bl.a. Östersjön avgörande för att
            få en långsiktig och hållbar balans. Det är nödvändigt att regeringen
            inte betraktar EU-samar­betet som ett svepskäl för att inte agera
            och ligga i framkant och trycka på för en kraft­fullare fiskeripolitik
            i EU.
          </p>
          <p xml:id="i-Y8UsfjXwof6jp6d4ptcQPa">
            Ett av Sveriges miljökvalitetsmål är Hav i balans samt levade
            kust och skärgårdar. Det är också ett av målen som Naturvårdsverket
            bedömer att Sverige inte kommer att nå med nuvarande utveckling.
            Hållbarhetsmålet inleds med att konstatera att Västerhavet och
            Östersjön ska ha en långsiktigt hållbar produktionsförmåga, vilket
            betyder hållbara fiskbestånd. Men för varje år minskar kvoterna
            för många bestånd vilket är ett tecken på det motsatta, och inför
            2021 rekommenderar Internationella havsforskningsrådet (Ices)
            en fortsatt minskning av bl.a. strömmingsfisket i Östersjön.
          </p>
          <p xml:id="i-SxQyRFWHts35mZehPCtXyM">
            Levande kustsamhällen innebär möjligheter för människor att bo
            och arbeta på lands­bygden och i våra städer längs kusten. Ett
            småskaligt fiske är därför också en landsbygds­fråga. Det är inte
            rimligt att några enskilda fartyg står för en så stor andel av
            fisket medan flertalet får dela på en betydligt mindre del av
            beståndet. Det är inte en rättvis fördelning. Ett småskaligt fiske
            är oftare mer hållbart och går också oftare till direktkonsumtion,
            till skillnad från industrifisket som lämnar stora delar av fångsten
            till fodertillverkning i Danmark. Vänsterpartiet vill se en jämnare
            fördelning av en resurs som i slutänden är vår gemensamma.
          </p>
          <head xml:id="i-P3nsYgP94CidJ7AVyQAKC7" type="h1">
            3 Resursfördelningssystemet och ITQ
          </head>
          <p xml:id="i-QJRgbB7KEekePgPsv6v6Ce">
            Havsmiljön kring Sverige och globalt är inte hållbar och det
            svenska fisket står inför stora utmaningar. Problemet med att
            överleva på sitt fiske är särskilt markant för dem som fiskar
            kustnära där tillgången på goda bestånd är låg. Orsakerna till
            problemen runt vår kust är flera; rubbningar i ekosystemen likväl
            som ett storskaligt fiske med stora industritrålare som pågår
            utanför kusten spelar in.
          </p>
          <p xml:id="i-2z5dJAmQim3XTF2GQjquDf">
            I dagens fiskeflotta har varje båt tillstånd att fiska en eller
            flera speciella arter. Därför har vi i dag båtar som bara kan
            fånga torsk och andra som har tillstånd att fånga sill. Särskilt
            i Östersjön med ett känsligt och ostabilt ekosystem är det lätt
            att förstå att det inte är hållbart att fiska på bara en art.
            Mer ekologiskt och socialt hållbart vore om varje båt kunde tillåtas
            att variera sitt fiske efter rådande situation. Det hade bl.a.
            kunnat avhjälpa den situation som uppstod med det akuta fiskestoppet
            på torsk 2019.
          </p>
          <p xml:id="i-2uoFeMY9gExGst7v6z5eWa">
            Regeringen bör ge Havs- och vattenmyndigheten i uppdrag att se
            över resursfördel­ningssystemet så att det främsta målet blir
            en ökad flexibilitet i fisket samt att yrkesfisket bedrivs ekosystemanpassat.
            Detta bör riksdagen ställa sig bakom och ge regeringen till känna.
          </p>
          <p xml:id="i-JhGjKnmZcuZ1L6YSZW5R1s">
            Utöver möjligheten att fiska på olika bestånd behöver regeringen
            ha en långsiktig och hållbar plan för hur fiskare kan kompenseras
            vid snabba ändringar av kvottilldel­ning för att inte på samma
            gång tappa kompentens eller föryngring av yrkesgruppen. Föryngringen
            bland Sveriges fiskare är långsam och medelåldern är hög. Det
            behöver finnas en tilltro till fiskets möjligheter i framtiden
            och då krävs trygga arbetsvillkor likväl som trygghet i att veta
            att de nationella stöden för stillaliggande båtar faktiskt kommer
            att betalas ut när förutsättningarna förändras.
          </p>
          <p xml:id="i-EDSoKG3rN29gw5D3UJjzSE">
            Vänsterpartiet anser att dagens ITQ-system (individuellt överförbara
            kvoter) inte är långsiktigt hållbart. Systemet som fördelar de
            pelagiska arterna, som strömming och makrill, baseras på individuella
            kvoter som ges till varje båt. Kvoterna kan sedan också säljas
            eller bytas mellan båtarna. Det är ett system som gör att kvoterna
            samlas till några få båtar. Syftet när det infördes var att få
            ned antalet båtar och så blev det också vilket gör att det i dag
            bara är några få stora båtar som kan leva riktigt gott på sina
            fångster. Ett storskaligt fiske i vissa områden och under vissa
            tider på året kan minska mängden strömming som vandrar in i kustnära
            områden. Risken finns att lokalt lekande bestånd slås ut. Följdeffekterna
            kan bli både en sämre tillgång på fisk för småskaligt kustnära
            fiske och storskaliga ekosystemförändringar. Därför menar vi att
            det här är ett system som måste revideras med helt andra mål i
            fokus.
          </p>
          <p xml:id="i-S3apkksyxnePAjMM4fPdRL">
            Regeringen bör verka för omarbetning av dagens ITQ-system med
            stärkta regionala kvoter inom ramen för ett ekosystembaserat fiske.
            Detta bör riksdagen ställa sig bakom och ge regeringen till känna.
          </p>
          <head xml:id="i-3n17mBZhGFR8FKXJrriEiA" type="h1">
            4 Trålgränsen
          </head>
          <p xml:id="i-DPZTxsL1iQaQdeUj4rfQTH">
            För Vänsterpartiet är åtgärder för ett hållbart fiske för både
            nuvarande och kommande generationer prioriterade. Det är nödvändigt
            att de marina skyddade områdena respek­teras och att fisket utvecklas
            på ett sätt som gör det mer hållbart. Det är därför bra att regeringen
            fortsätter sitt arbete med åtgärder för att reglera fisket i marina
            skyddade områden. I områdena kommer det dock finnas möjligheter
            att få undantag och det är viktigt att undantagen bedöms enligt
            krav i svensk och europeisk miljölagstiftning och inte ges ut
            lättvindigt.
          </p>
          <p xml:id="i-9fvLiDnHvefWhbvkvCsnJ5">
            Trålfisket är det fiske som har absolut störst påverkan på havsmiljön.
            Vänsterpartiet anser att det därför inom EU borde införas ett
            förbud mot all bottentrålning som inte är skonsam. I dag har vi
            en trålgräns som går 3–4 nautiska mil från kusten. Tanken med
            trålgränsen är att den ska ge fredade områden för lek, uppväxtområden
            och känsliga bottnar. Nu har flera röster höjts för att flytta
            ut trålgränsen ytterligare och miljörörelsen tillsammans med delar
            av yrkesfisket tycks eniga i att det är ett förslag man vill se
            bli verklighet. Vänsterpartiet anser att detta är en lämplig åtgärd
            för att begränsa de nega­tiva effekterna av bottentrålning. I
            dag vittnar fiskare längs kusten om bestånd som aldrig når innanför
            trålgränsen och fiskare tvingas stanna i hamn p.g.a. de alltför
            små eller helt uteblivna fångsterna. Havets ekosystem är i obalans.
          </p>
          <p xml:id="i-NowaszR7gxwtcNGSNk9eZ2">
            En flytt av trålgränsen skulle stärka de kustnära områdena och
            ge en bredare skydds­zon. EU:s gemensamma fiskeripolitik ger varje
            land möjlighet att begränsa tillgången till kustområdena ända
            ut till territorialgränsen, vilken ligger 12 nautiska mil från
            bas­linjen. Det råder dock osäkerhet kring om denna möjlighet
            begränsas av bilaterala avtal med grannländer.
          </p>
          <p xml:id="i-Khd7zpfXs5DH8h24w4mDjy">
            Regeringen bör ge Havs- och vattenmyndigheten i uppdrag att utreda
            hur det stor­skaliga pelagiska trålfisket och bottentrålning kan
            förbjudas generellt för alla nationers fiske inom 12 nautiska
            mil från baslinjen. Detta bör riksdagen ställa sig bakom och ge
            regeringen till känna.
          </p>
          <head xml:id="i-MvFkAbR5Z88itJGfkqZ74y" type="h1">
            5 Trålområden
          </head>
          <p xml:id="i-H4RMr8p1RDnQmNxodjznhj">
            All bottentrålning har inverkan på havets botten, och det är
            därför inte förvånande att områden som trålas ofta har svårt att
            återhämta sig. Det som inte är lika uppenbart är att även i områden
            som trålas sällan är bottensamhällena starkt påverkade, eftersom
            det kan ta många år för havsbotten att återhämta sig. Vänsterpartiet
            har under lång tid lagt för­slag om förbud mot bottentrålning
            men ej fått stöd i riksdagen för detta. Vi anser att det åtminstone
            borde vara möjligt att införa en reglering som begränsar bottentrålning
            i större utsträckning. Enligt Artdatabankens rödlista är djup
            havsbotten den biotop med störst andel rödlistade arter av alla
            svenska biotoper, både på land och i havet. Artdata­banken, som
            utför rödlistningen, pekar även på behovet av att inrätta fler
            sammanhäng­ande skyddsområden mot just bottentrålning. Utöver
            detta måste Sverige uppfylla mål om god bottenintegritet i havsmiljödirektivet.
            Att minska påverkan från bottentrålning är en viktig åtgärd för
            att uppnå detta, framför allt i Västerhavet.
          </p>
          <p xml:id="i-3GtFX5qzQ8s8NTKp1QmDnF">
            Många som fiskar med hjälp av trål gör det på ungefär samma sträcka
            men kan emellanåt lägga trålen på en annan plats. Detta gör att
            även de bottnar som bara trålas någon gång ibland blir väldigt
            påverkade av trålningen, trots att de inte ger särskilt stora
            bidrag till fångst eller ekonomi. Vänsterpartiet menar att givet
            hur stora konsekvenser bottentrålning har för områden som sällan
            trålas, och även för havet i stort, är det dags att se över möjligheten
            att skapa trålområden och dedikerade sträckningar där det är tillåtet
            att tråla. Sådana områden skulle kunna föregås av en konsekvensutredning
            som utreder vilka områden som lämpar sig bäst utifrån både ett
            miljöperspektiv och ett socioekonomiskt perspektiv. Detta skulle
            möjliggöra återhämtning av bottnarna i de områden som inte längre
            trålas och hjälpa Sverige att uppnå havsmiljödirektivets mål om
            god bottenintegritet.
          </p>
          <p xml:id="i-RX1WDVFsiUzUPrhkvMeJRA">
            Regeringen bör ge Havs- och vattenmyndigheten i uppdrag att utreda
            möjligheten och förutsättningarna att begränsa bottentrålning
            i tid och rum för svenskt och utländskt fiske till de områden
            där de gör minst skada för ekosystemen och inom ramen för den
            gemensamma fiskeripolitiken. Detta bör riksdagen ställa sig bakom
            och ge för regering­en till känna.
          </p>
          <head xml:id="i-E1yg7cMDMdhf343VMcFpv7" type="h1">
            6 Strömmingen
          </head>
          <p xml:id="i-QoZ9xBDeYta9rZFeNN7HYj">
            Strömmingens betydelse för Östersjön är stor, både för ekosystemet
            och ett hav i balans och för fisket. När Ices presenterade sina
            rekommendationer för 2021 var det en nedslå­ende läsning. De ser
            ett för högt fisketryck som tagit beståndet under referenspunkten
            för hållbar tillväxt. För tredje året i rad rekommenderar Ices
            ett fiskestopp på sill i västra Östersjön (Öresund, bälten och
            havsområdet mellan Sverige och Tyskland) och även för Skagerrak
            och Kattegatt, men trots detta är EU-kommissionens förslag en
            totalfångst på 1 575 ton strömming för västra Östersjön.
          </p>
          <p xml:id="i-8TFLrj6F3sAb5oSRKXWNqZ">
            För östra Östersjön (Från Bornholm upp till Bottenviken, med
            undantag för Riga­bukten) fortsätter den rekommenderade kvoten
            att minska. Inför 2021 ger Ices rekom­mendationen att minska fångsterna
            med ytterligare 36 procent. Forskare har varnat för att strömmingen
            är på väg åt samma håll som torsken om inte särskilda åtgärder
            vidtas.
          </p>
          <p xml:id="i-YYxV3KU2soWW4tbJE1NXEG">
            Under året har frågan om varför strömmingen i allt lägre grad
            rör sig in mot kusten debatterats flitigt. Kustfiskare har gett
            sin bild av en tydlig minskning och uteblivna fångster medan industrifisket
            har fortsatt att öka. Forskare har pekat på samband mellan fisket
            och fiskens frånvaro vid kusten. Strömmingen som samlas i stim
            inför lek och simmar in till kusten är ett lätt byte för industrifisket,
            men frågan har varit om det är re­levant att veta hur stora mängder
            av strömmingen som tas upp på en given plats och om strömmingen
            alls kan ses som ett gemensamt bestånd eller hellre som flera
            olika. Enligt forskare finns det goda bevis för att strömmingen
            bör ses som olika bestånd, framför allt eftersom de likt laxen
            alltid återvänder till samma plats för lek. Fiskar man då stora
            kvantiteter, på samma plats och framför allt innan strömmingen
            hunnit leka, kommer strömmingen snart att försvinna därifrån.
            Därför behöver kunskapen om strömmings­beståndets sammansättning
            och geografiska fördelning utredas. SLU har redan fått ett sådant
            uppdrag från Havs- och vattenmyndigheten, men för det regionala
            arbetet inom den gemensamma fiskeripolitiken är det relevant att
            även Ices får ett liknande uppdrag. Därför behöver regeringen
            skyndsamt be Ices om specifik rådgivning gällande huruvida det
            är vetenskapligt motiverat att tillåta ett storskaligt uttag av
            strömming i Ålands hav och södra Bottenhavet utifrån strömmingens
            viktiga roll i ekosystemet, samt indikatio­ner på olika lekbestånd.
          </p>
          <p xml:id="i-KA4VdGYssL4cV82yfuRYd7">
            Det finns all anledning att ta avsaknaden av fisk längs våra
            kuster på allvar. Ingen vill att strömmingen ska gå samma öde
            till mötes som torsken.
          </p>
          <p xml:id="i-34ZFPRaY22nQ4FQ5Um71kh">
            Regeringen bör skyndsamt begära specifik rådgivning från Ices
            gällande ström­mingens olika lekbestånd. Detta bör riksdagen ställa
            sig bakom och ge regeringen till känna.
          </p>
          <p xml:id="i-Gd98TX5ahjFQToT3dTxLAL">
            Av samma anledning behöver vi för att kunna ta verklighetsförankrade
            och hållbara beslut veta hur fångster av strömming på vissa givna
            platser och tidpunkter påverkar beståndet och dess möjlighet att
            växa. Om ett storskaligt fiske på enskilda platser på­verkar bestånden
            negativt behöver vi se till att anpassa fisket till de platser
            och de tider då det gör minst skada.
          </p>
          <p xml:id="i-5Nnt9nS1b43hNpoWEMqctL">
            Regeringen bör skyndsamt be Ices om råd gällande den rumsliga
            och tidsanpassade regleringen av trålfisket, enskilt eller i kombination,
            samt hur ett minskat uttag skulle påverka ekosystemeffekterna
            i de kustnära områdena. Detta bör riksdagen ställa sig bakom och
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-T9KMrxFR93ybks5W4rDibz">
              Elin Segerlind (V)
            </item>
            <item xml:id="i-RDdqMJXmCWsBnxmNoF4o82">
              Hanna Gunnarsson (V)
            </item>
            <item xml:id="i-DoxntGkJSYW867KZgAyRfE">
              Jens Holm (V)
            </item>
            <item xml:id="i-9tCdHfRwU4SeQSE29j1JeN">
              Lotta Johnsson Fornarve (V)
            </item>
            <item xml:id="i-VQ6893nLc7RgT4U5jFfkn">
              Yasmine Posio (V)
            </item>
            <item xml:id="i-FetuEGemgBwzhDXF7AG7RX">
              Håkan Svenneling (V)
            </item>
            <item xml:id="i-HshNN55s5H69pvk77gEoFJ">
              Jessica Thunander (V)
            </item>
          </list>
        </div>
      </div>
    </body>
  </text>
</TEI>
