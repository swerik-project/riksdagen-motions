<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__ak__463/mot_1955__ak__463-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 463 år 1955 13
          </p>
          <p>
            Nr 463
          </p>
          <p>
            Av herr Ohlin m. fl., om utredning angående åldringars anpassning
            i produktionslivet.
          </p>
          <p>
            Aldringarnas levnadsförhållanden har på senare tid blivit föremål
            för en allt större uppmärksamhet. Antalet åldringar ökas fortgående,
            och det upp- faltas som en av samhällets främsta plikter att ge
            dem möjligheter till en livsföring som inte tyngs ner av materiella
            bekymmer och som inte för dem ät sidan. Direktiven för 1952 års
            åldringsvårdsutredning tar sikte på en översyn av den nuvarande
            åldringsvården, eftersom en viss osäkerhet gjort sig gäl- lande
            beträffande dess utformning. Det är ett lovvärt initiativ som
            här har tagits i syfte, bl. a., att dra nytta av de värdefulla
            erfarenheter som vunnits med nya vårdformer. Möjligen kan den
            invändningen göras att frågan om en personlighetsberikande sysselsättning
            i direktiven fått en alltför undan- skymd plats. Det är viktigt
            att man tar vara på de goda uppslag som givits inom bildningsterapiens
            område. Dit hör t.ex. lyckade experiment med studiecirkelverksamhet.
            Vår avsikt är inte att gå in på denna fråga utan att i stället
            rikta upp- märksamheten på behovet av en utredning som syftar
            till en smidigare an- passning i arbetslivet av de åldringar som
            önskar och har krafter nog att stå kvar i produktionslivet. Uppfattningen
            om åldrandet blir lätt schematisk. Det bör understrykas att forskningen
            inte ger stöd för den negativa föreställning, som »klumpar ihop»
            de människor som nått en viss ålder till'.en grupp som karakteriseras
            av minskad arbetsförmåga. Åldrandets takt är individuell och sammanfaller
            inte strikt med den kronologiska åldern: Som redan antytts gäller
            det att åt den åldrande säkra det sätt att leva som ger den största
            personliga tillfredsställelsen och som står i överens- stämmelse
            med det mått av krafter som står till buds. Det kan innebära att
            det viktigaste för den ene är en god omvårdnad, för den andre
            att han inte helt kopplas av från sin produktiva insats. För den
            ännu prestationsduglige kan ett plötsligt och i egna ögon omotiverat
            lösslitande från arbetsuppgif- terna orsaka en svår missanpassning.
            En andra motivering för att möjligheterna bör vara öppna för äldre
            män- niskor att stå kvar i arbetslivet är den betydande samhällsekonomiska
            vinst det ger. Värdet av det arbete som i USA utförs av alla arbetsföra
            personer över 65 år beräknas t. ex. till 10—12 miljarder dollar
            per år.
          </p>
          <pb facs="riksdagen-motions-pdf/data/1955/mot_1955__ak__463/mot_1955__ak__463-002.pdf"/>
          <p>
            14 Motioner i Andra kammaren, nr 463 år 1955
          </p>
          <p>
            Forskningen om de äldres arbetsförmåga har bara hunnit börja.
            Några uppgifter, lämnade i Försäkringstidningen, nr 10 1954, av
            docent Anitra Karsten, FN:s expert på åldringsvård, tyder emellertid
            på att på detta om- råde flera ganska vanliga föreställningar
            redan har gendrivits. Äldre människors inlärningsförmåga är t.
            ex. betydande. Unga människor kan kanske lättare lära sig mängder
            av heterogent minnesmaterial, men de äldre har i gengäld nått
            längre i förmågan att ordna det i större samman- hang. I arbetslivet
            arbetar visserligen de äldre långsammare än de yngre, men detta
            uppvägs av att de har hunnit längre i att slipa sin teknik och
            skära bort onödiga arbetsomvägar. Uppfattningen att de äldre lättare
            råkar ut för olycksfall i arbetet håller inte streck. Statistik
            från olika industrier i flera länder visar ofta i stället en tydlig
            tendens till avtagande antal olycksfall med stigande ålder. Denna
            tendens håller sig i många industrier till sextioårsåldern; i
            högre åldrar motsvarar olycksfallen procenttalen hos 21—29-åringar
            men är lägre än procenttalen för de yngsta arbetarna. Också frånvarostatistiken
            visar en sjunkande kurva med stigande ålder. Omfattande amerikanska
            undersök- ningar säger, att den för personer över 50 år genomgående
            är mindre än i någon ålder under 50. Givetvis kan man inte helt
            bortse från de olägenheter som kan uppstå genom konkurrens mellan
            äldre och yngre om vissa arbetstillfällen, men sådana svårigheter
            bör kunna reduceras genom smidighet och vilja till för- ståelse.
            Stelt fixerade åldersbestämmelser borde inte få medföra att värde-
            full arbetskraft går förlorad. Erfarenheterna av systemet med
            pensionsperioder för statliga tjänster, vilket belysts av riksdagens
            revisorer i deras berättelse för år 1954, bör om- sorgsfullt tillvaratas.
            Det är av vikt att man söker sig fram till skapandet av arbetsformer
            och arbetsmiljöer, där de äldre utan för hård effektivitetspress
            får användning för sin speciella kapacitet. I USA har man gjort
            lyckade försök med arbets- lag som getts en homogen ålderssammansättning.
            Ett sådant arbetslag har lättare att finna den arbetstakt som
            passar alla dess medlemmar. Arrange- manget medför att de äldre
            inte behöver uppleva besvikelsen över att ratas från en arbetsuppgift
            som de anser sig ha krafter nog att fortsätta med och betyder
            att slöseri med värdefull arbetskraft förhindras. Det närmast
            angelägna är att en utredning görs om vägarna till de äldres anpassning
            i arbetslivet. Den bör vidare utvinna och ställa samman fakta
            beträffande deras kapacitet och användbarhet i olika arbetsformer
            och söka fram de möjligheter som finns att skapa arbetsmiljöer,
            som utan för hård press låter de äldre ge utlopp för sin kunnighet.
            Denna utredning kan lämp- ligen uppdragas åt socialstyrelsen.
            Nästa steg är att resultatet av denna ut- redning görs tillgängligt
            i en sådan publicitetsform, att det verkligen tränger
          </p>
          <pb facs="riksdagen-motions-pdf/data/1955/mot_1955__ak__463/mot_1955__ak__463-003.pdf"/>
          <p>
            Motioner i Andra kammaren, nr 463 år 1955 15
          </p>
          <p>
            fram till företagsledare, arbetare- och tjänstemannaorganisationer
            och all- mänheten i övrigt. Med stöd av det som här har anförts
            får vi hemställa, att riksdagen beslutar att i skrivelse till
            Kungl. Maj:t an- hålla, 1) att Kungl. Maj:t låter verkställa en
            utredning, som be- lyser vägarna till de äldres anpassning i produktionsli-
            vet, utvinner och ställer samman fakta beträffande de- ras kapacitet
            och användbarhet i olika arbetsformer och utröner vilka möjligheter,
            som finns att skapa arbets- miljöer som tillåter dem att utan
            effektivitetspress an- vända sin yrkesskicklighet; samt att de
            resultat som denna utredning kommer fram till ges en effektiv
            publicitet.
          </p>
          <p>
            Nn
          </p>
          <p>
            Stockholm den 26 januari 1955 Bertil Ohlin Bertil von Friesen
            Wald. Svensson
          </p>
          <p>
            Filip Kristensson, Per A. Johnsson Osby i Kastanjegården
          </p>
        </div>
      </div>
    </body>
  </text>
</TEI>
