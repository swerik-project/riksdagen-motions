<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1957-höst-ak--00694">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957_höst_ak__694/mot_1957_höst_ak__694-001.pdf"/>
      <fw xml:id="i-KuKaPgbxGhjg8biRsdzJGF">
        Motioner i Andra kammaren, nr 694 år 1957 7
      </fw>
      <div xml:id="i-MSmv8byA9WZgjNhzeBRTcL" type="motHeader">
        <div xml:id="i-8zT4VFwBnSreYkQJ8nAex3" type="motTitle"/>
        <div xml:id="i-C3tKzc4FdKP2bgYx4Xp1rR" type="motSubmissionInfo"/>
      </div>
      <div xml:id="i-V6R77Gn2GXbHNmJMDeKjkN" type="motBody">
        <div xml:id="i-TKu2QA3Fpc6QhzNi1m9q6e">
          <p xml:id="i-5piMVVxFwv32qL5XNQypKX">
            Nr 694
          </p>
          <p xml:id="i-MCA1kD3Yb9Ze1FKvvs6tw5" type="titleString">
            Av herr Persson i Svensköp m. fl., i anledning av Kungl. Maj:ts
            proposition, nr 153, angående en reform av den terri- toriella
            pastoratsindelningen och den församlings- prästerliga organisationen
            i riket m. m.
          </p>
          <p xml:id="i-D2UxWqzRuNVBkzUHBK5xmE">
            I Kungl. Maj:ts proposition nr 153 angående en reform av den
            territoriella pastoratsindelningen och den församlingsprästerliga
            organisationen m. m. framhålles beträffande sammanlysningen av
            gudstjänster att detta arrange- mang varken ur församlingssynpunkt
            eller ur mera allmän kyrklig synpunkt kan vara idealiskt, men
            det torde dock inte kunna undgås sedan befolk- ningsutvecklingen
            lett fram till en alltmer uttunnad befolkning i ett stort antal
            landsbygdsförsamlingar. I syfte att undvika de skadeverkningar
            för det kyrkliga livet som en eventuellt utökad sammanlysning
            kan komma att medföra föreslås vissa åtgärder. Att utöka den prästerliga
            organisationen speciellt för uppehållande av gudstjänst, där eljest
            sammanlysning kunde komma i fråga, anser departementschefen icke
            vara välbetänkt. Däremot förordas ett under remissbehandlingen
            av pastoratssakkunnigas betänkande framkommet förslag att ur kyrkofonden
            anvisa medel för anlitande av tjänstebiträden till förrättande
            av högmässor i kyrkor, som eljest måste i viss utsträckning sakna
            söndaglig gudstjänst. Som sådant tjänstebiträde anses enligt propositionen
            böra ifrågakomma i församlingstjänst anställda präster, som icke
            har söndaglig predikoskyldighet, emeritpräster, prästvigda läroverkslärare
            samt lekmän vilka erhållit sådant tillstånd som angives i 19 kap.
            4 och 5 $$ kyrkolagen (venia concionandi). Vi delar denna uppfattning
            men vill i anslutning härtill framhålla att förordnande till sådant
            tjänstebiträde, varom här är fråga, bör i all möjlig utsträckning
            ges även åt kvinna som efter teologiska studier och erfaren- heter
            av församlingsarbete kan anses vara lämplig för sådan tjänst inom
            kyrkan. Som stöd för denna mening ber vi att få hänvisa till vad
            statsrådet Quensel anförde till statsrådsprotokollet vid tillkallandet
            av sakkunniga för utredning av frågan om kvinnas behörighet till
            kyrkliga ämbeten och tjänster: »Jag är av den uppfattningen, att
            man på ett eller annat sätt först måste giva kvinnan ett tillfälle
            att praktiskt visa vad hon kan uträtta i det kyrkliga arbetet,
            innan den helt naturligt konservativa opinionen i denna fråga
            kan påverkas. Jag ansluter mig sålunda helt till vad som fram-
            hölls av de sakkunniga 1923, nämligen att på samma sätt som motståndet
            mot diakonisstjänsterna försvann i samma mån diakonissorna fingo
            till- fälle att utöva sin verksamhet, så kan församlingarnas ställning
            till förelig- gande fråga endast i ringa grad påverkas genom principskäl
            och än mindre
          </p>
          <pb facs="riksdagen-motions-pdf/data/1957/mot_1957_höst_ak__694/mot_1957_höst_ak__694-002.pdf"/>
          <fw xml:id="i-9qMfnRCk9YCxhKoyiso3dt">
            8 Motioner i Andra kammaren, nr 694 år 1957
          </fw>
          <p xml:id="i-EY1oRaaq8sKz4xhoEGbikx">
            genom maktspråk, utan blott därigenom att kvinnan får tillfälle
            att visa vad hon duger till som präst. Vid en förnyad utredning
            böra därför övervä- gas olika möjligheter att försöksvis kunna
            pröva kvinnor i olika prästerliga uppgifter.» En av de möjligheter
            som härvid står till buds anser vi det vara att kvin- nan i så
            stor utsträckning som det är möjligt anlitas som tjänstebiträde
            vid församlingsgudstjänster. Förutom den insats som därigenom
            skulle kunna göras till motverkande av de olägenheter för kyrkligt
            liv och arbete som uppstår genom ett ökat antal sammanlysningar
            av gudstjänster skulle enligt vår mening kvinnans biträde vid
            församlingsgudstjänster vara av stort värde för kyrkan i en tid
            av fortsatt sekularisering. Kvinnans tjänst vid altaret och i
            predikstolen skulle kunna verksamt bidraga till att berika församlings-
            livet och till att hålla dörren öppen mellan kyrka och folk. För
            att en sådan möjlighet också skall bli utnyttjad anser vi det
            vara av värde att riksdagen gör ett uttalande härom i positiv
            riktning. Utvägen att anlita tjänstebiträde för motverkande av
            gudstjänstsamman- lysningar kommer utan tvivel att beträdas i
            långt större utsträckning än vad departementschefen låter förmoda.
            Det måste vara välbetänkt att tillräck- liga medel härtill ställes
            till förfogande. Det anslag som departementschefen föreslår anvisat
            ur kyrkofonden bedömer vi såsom otillräckligt och före- slår i
            stället det belopp vartill 1953 års kyrkomöte beräknat kostnaden
            eller 350 000 kronor. Med hänvisning till det anförda hemställer
            vi, att riksdagen måtte vid behandlingen av Kungl. Maj:ts proposition
            nr 153 i vad rör sammanlysning av gudstjänster särskilt uttala
            att förordnande till tjänstebiträde må ges även åt kvinna, samt
            att det årliga anslag som bör anvisas ur kyrkofonden för bestridande
            av kostnaderna för sådana tjänstebiträden som anlitas för begränsande
            av antalet gudstjänstsammanlys- ningar må beräknas till 350 000
            kronor.
          </p>
          <p xml:id="i-2pBrV4YSg15JorWgxDTgXV" type="date">
            Stockholm den 16 oktober 1957
          </p>
          <div xml:id="i-4uwwhAgrMUyYXwCnBc4Fx2" type="signatureBlock">
            <list xml:id="i-FnVuxuQdt5DGUJvPnZo7Ac">
              <item xml:id="i-H64XefTH2SR7oYW3bitnpV" who="unknown" type="signature">
                Nils Persson Edvin Gustafsson Märta Boman i Svensköp i Bogla
              </item>
            </list>
          </div>
        </div>
      </div>
    </body>
  </text>
</TEI>
