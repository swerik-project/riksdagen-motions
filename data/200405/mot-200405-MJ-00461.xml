<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_461/mot_200405_MJ_461-0001.pdf"/>
      <pb facs="riksdagen-motions-pdf/data/200405/mot_200405_MJ_461/mot_200405_MJ_461-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ461 pnr: fp1077
          </p>
          <p>
            Motion till riksdagen 2004/05:MJ461
          </p>
          <p>
            av Nina Lundström (fp)
          </p>
          <p>
            Innehållsdeklarationer på livsmedel
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om tydliga innehållsdeklarationer för livsmedel.
            2. Riksdagen tillkännager för regeringen som sin mening vad i
            motionen anförs om tydlig innehållsdeklaration avseende allergener.
            3. Riksdagen tillkännager för regeringen som sin mening vad i
            motionen anförs om deklaration av saltinnehåll i livsmedel. 4.
            Riksdagen tillkännager för regeringen som sin mening vad i motionen
            anförs om behovet av insatser från Sverige på EU-nivå inom livsmedelsområdet
            för att förbättra konsumenternas tillgång till tydligt innehållsdeklarerad
            mat.
          </p>
          <p>
            Motivering
          </p>
          <p>
            Det är viktigt för alla konsumenter att få korrekt information
            om innehållet i det man äter. Dels för att konsumenter ska kunna
            ta ett ansvar för den egna folkhälsan, dels för att personer med
            olika typer av sjukdomstillstånd kan behöva specifikt beakta innehållet
            i maten. Det gäller t.ex. hjärt- och kärlsjukas behov av minskad
            saltkonsumtion och födoämnesallergikers behov av att undvika symptomframkallande
            tillsatser och födoämnen. En grundläggande åtgärd för att stärka
            konsumentens roll är tillgången på information. Innehållsdeklarationen
            för födoämnen behöver vara utförlig och korrekt. Men livsmedel
            behöver också vara producerad under säkra former exempelvis så
            att ingen annan ingrediens råkat hamna i produkten av misstag.
            Det behövs därmed även regelbundna analyser av innehållet i livsmedel.
            Regeringen angav i proposition 2002/03:35 målområden för folkhälsan
            varav målområde 10 avser ”Goda matvanor och säkra livsmedel”.
            Goda matvanor och säkra livsmedel är förutsättningar för en god
            hälsoutveckling hos befolkningen. Goda matvanor och säkra livsmedel
            skall därför utgöra ett särskilt målområde. I propositionen påtalades
            att bland barn upp till sex års
          </p>
          <pb facs="riksdagen-motions-pdf/data/200405/mot_200405_MJ_461/mot_200405_MJ_461-0002.pdf"/>
          <p>
            2004/05:MJ461
          </p>
          <p>
            ålder och bland tonåringar och unga vuxna är omkring 10 procent
            överkänsliga eller allergiska mot något födoämne. Mot bakgrund
            av att människors matvanor påverkas av så många olika faktorer
            och aktörer och p.g.a. att förbättrade matvanor i befolkningen
            är en förutsättning för en god hälsa anser regeringen att ett
            mål för samhällsinsatser när det gäller matvanor bör fastställas.
            Men regeringen hade inget förslag utan meddelade att regeringen
            avser att återkomma med förslag på hur ett sådant mål bör lyda.
            Säkrare mat minskar risken för negativa konsekvenser som leder
            till örsämrad hälsa, negativ inverkan på sjukdomsförlopp, ökade
            sjukskrivningar eller ännu allvarligare följder. Konsumentens
            möjligheter att aktivt ta ansvar ör den egna konsumtionen är i
            slutändan beroende av vilken information som inns att tillgå avseende
            innehåll samt tillförlitlighet. Det preventiva arbetet med utförliga
            innehållsdeklarationer lönar sig genom ökad folkhälsa men även
            genom att bespara människor onödiga vårdtillfällen. Enligt Livsmedelsverkets
            föreskrifter (SLVFS 1993:19) om märkning och presentation av livsmedel,
            får inte märkningen av livsmedel vilseleda onsumenten. Märkningsuppgifterna
            ska också vara lätta att förstå, väl
          </p>
          <p>
            synliga, klart läsbara och beständiga. Det finns ett fåtal undantag
            från märkningsregler avseende tillsatser. I vissa fall kan en
            s.k. sammansatt ingrediens som i sin tur består av flera andra
            ingredienser, t.ex. margarin, ingå i ett bröd. I så fall räcker
            det att bara skriva margarin på brödförpackningen. Den överkänslige
            får då ingen fullständig information om ingredienserna i margarinet,
            t.ex. mjölkpulver eller soja. Personen måste därför se upp med
            livsmedel som innehåller vissa sammansatta ingredienser där full
            deklaration inte krävs på slutprodukten. Detta gäller specifikt
            även för ingrediensen ”vegetabiliskt fett”. Sammansatta ingredienser
            som man på förhand kan utpeka som riskingredienser borde deklareras
            tydligare.
          </p>
          <p>
            Födoämnesallergi och allergener i livsmedel
          </p>
          <p>
            Allergi och annan överkänslighet har mer än fördubblats de senaste
            30 åren. När ”nya” livsmedel börjar användas i ett land ökar ofta
            antalet allergier mot detta livsmedel. I Sverige har t.ex. under
            de senaste decennierna sojaprotein och jordnötter börjat användas
            mera frekvent, vilket har medfört att flera drabbas av allergier
            mot dessa livsmedel. Det finns flertalet exempel på allergener
            i livsmedel. Vad gäller oljor och fetter kan proteinrester från
            råvaran i icke raffinerade oljor, liksom användning av skummjölk,
            skummjölkspulver och vassle som ingredienser i matfetter, utgöra
            risker för allergiker. Huvuddelen av fettråvaran i margarin och
            annat matfett är rapsolja, palmolja, kokosolja och mjölkfett.
            I margarin ingår vanligen skummjölkspulver, skummjölk eller vassle.
            Sojalecitin, E 322, används som emulgeringsmedel i de flesta margariner.
            Sojalecitin i sig är inget problem för den som är allergisk mot
            soja, men i sojalecitin förekommer
          </p>
          <pb facs="riksdagen-motions-pdf/data/200405/mot_200405_MJ_461/mot_200405_MJ_461-0003.pdf"/>
          <p>
            i regel små rester av sojaprotein. Det kan inte uteslutas att
            dessa små rester kan vara ett problem för den som är allergisk.
            Den vanligaste anledningen till oväntade allergiska reaktioner
            hos mjölkallergiker är mjölk i korv, bageriprodukter och mörk
            choklad. Mjölk kan ha tillförts produkten, men sedan inte deklarerats,
            dvs. ingrediensen har glömts bort. Små mängder mjölk kan också
            ha överförts från en tidigare tillverkad produkt med mjölk till
            en som inte skulle innehålla mjölk. Lysozym, E 1105, kommer från
            ägg och används som konserveringsmedel i ost. Både dansk, österrikisk
            och holländsk ost har innehållit lysozym utan att detta deklarerats
            och därigenom orsakat reaktioner hos äggallergiker. Man räknar
            med att cirka en tredjedel av dem som är allergiska mot ägg reagerar
            mot lysozym. Ärtprotein, liksom ärtstärkelse, används framför
            allt i hamburgare, korv, blodpudding och leverpastej, men också
            i glutenfri pasta. Både protein och mjöl från lupiner har börjat
            dyka upp i Europa. I Sverige har muffins med lupinmjöl förekommit,
            och från andra länder rapporteras bl.a. pasta gjord på lupinmjöl.
            Allergiska reaktioner har rapporterats bl.a. hos personer som
            är jordnötsallergiska.
          </p>
          <p>
            Saltet är en hälsorisk
          </p>
          <p>
            Enligt nuvarande märkningsregler behöver producenterna inte ange
            mängden salt på förpackningen. Detta är en regel som gäller i
            hela EU. Ett undantag är Finland, där man sedan 1994 har särskilda
            märkningsregler för salt. Ett generellt krav för att ange salthalt
            borde inte vara komplicerat att få till stånd. Alla som exporterar
            till Finland måste redan idag ange salthalten. Lägre saltintag
            kan sänka blodtrycket och därmed minska risken för hjärt- och
            kärlsjukdom. Ett problem i sammanhanget är att salt precis som
            socker finns dolt i produkter som bröd, ost och färdigmat. Eftersom
            60-70 procent av det salt vi får i oss kommer från färdiga livsmedel
            som bröd, ost och charkuteriprodukter räcker det inte att minska
            på saltet i matlagningen. Det är därför önskvärt att salthalten
            i färdiga livsmedel sänks men framförallt deklareras. Flera nya
            expertrapporter från bl.a. WHO, USA och Storbritannien anser att
            salt är en av flera riskfaktorer för att utveckla högt blodtryck.
            National Heart, Lung and Blood Institute i USA har tagit fram
            nya riktlinjer för diagnos och behandling av högt blodtryck. Man
            konstaterar att en hälsosam livsstil är viktig för att förebygga
            högt blodtryck hos alla och är viktig i behandlingen av personer
            med högt blodtryck. De livsstilsförändringar som de påtalar är
            effektivast om man vill minska blodtrycket är viktminskning för
            den som är överviktig, att äta mycket frukt och grönsaker, begränsa
            intaget av fett, framför allt mättat fett, och salt (&lt; 6 g/d)
            samt att vara måttlig när det gäller alkohol. En begränsning av
            saltintaget är enligt National Heart, Lung and Blood Institute
            en åtgärd som kan bidra till att motverka den åldersrelaterade
            ökningen av blodtrycket hos befolkningen.
          </p>
          <p>
            2004/05:MJ461
          </p>
          <pb facs="riksdagen-motions-pdf/data/200405/mot_200405_MJ_461/mot_200405_MJ_461-0004.pdf"/>
          <p>
            2004/05:MJ461
          </p>
          <p>
            Finland införde systemet före EU-inträdet. Livsmedel i Finland
            som innehåller höga salthalter måste märkas med benämningar som
            ”stor mängd salt” tillsatt. Det är också tillåtet att märka livsmedel
            med uttrycken låg salthalt eller lättsaltat. Livsmedelsverket
            i Sverige har angett exempel på svenska livsmedel som skulle kunna
            märkas med ”hög salthalt” om man följde den finska nomenklaturen,
            exempelvis vissa ostar, bröd, frukostflingor, ätfärdig köttbuljong
            på burk samt nästan alla korvar.
          </p>
          <p>
            Samarbetet inom EU för bättre innehållsdeklaration
          </p>
          <p>
            Den svenska livsmedelslagstiftningen är i princip reglerad på
            EU-nivå och därmed gemensam för hela EU. Sverige kan inte reglera
            livsmedelshanteringen på egen hand utan gör det i samarbete med
            andra medlemsstater. Det behövs mer av samarbete och här har den
            nybildade EU-myndigheten EFSA (the European Food Safety Authority)
            en central roll att spela. En ny aktör som är viktig för att stärka
            konsumentens tillgång till information inom EU. EFSA:s vetenskapliga
            råd ”EFSA Scientific Panel on Dietetic Products, Nutrition and
            Allergies” har till uppgift att bistå kommissionen för att identifiera
            behovet av förtydligande av innehållsförteckningar samt för att
            i förekommande fall ge rekommendationer avseende rekommenderade
            mängder samt andra faktorer såsom framställningen av livsmedel
            i syfte att minska eller eliminera allergener i födoämnen. För
            att nå det övergripande folkhälsomålet i Sverige bör arbetet med
            säkra livsmedel och matvanor integreras med varandra i större
            utsträckning än vad som sker i dag. Att innehållsdeklarationer
            behöver vara bättre och utförligare spelar en viktig roll och
            hjälper överkänsliga och födoämnesallergiker att ta ansvar för
            sin hälsa. Men även konsumenter som behöver minska t.ex. saltkonsumtionen
            för att påverka ett sjukdomsförlopp behöver tillgång till bättre
            information i innehållsdeklarationer. Sverige behöver ta initiativ
            inom EU för att förbättra alla konsumenters situation i Sverige
            och Europa så att konsumenterna kan ta större ansvar för folkhälsan.
            Men de förutsätter förbättrad information om vad det är vi köper
            och konsumerar. Förbättrade innehållsdeklarationer för livsmedel
            är ett måste.
          </p>
          <p>
            Stockholm den 4 oktober 2004
          </p>
          <p>
            Nina Lundström (fp)
          </p>
        </div>
      </div>
    </body>
  </text>
</TEI>
