<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-TU-00476">
  <teiHeader>
    <fileDesc>
      <titleStmt>
        <title>Hållbara malmtransporter</title>
        <author corresp="i-5CH7vHLGXLfDB5Tn7xx95V i-PPZKpwNr5kqkWArvESGC5X">av Siv Holma och Jonas Sjöstedt (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hållbara malmtransporter</title>
          <idno type="rdwebb">GZ02T476</idno>
          <rs type="number">T476</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GZ02T476/text</ref>
          <ref type="dokument_url_html">http://data.riksdagen.se/dokument/GZ02T476</ref>
          <ref type="dokumentstatus_url_xml">http://data.riksdagen.se/dokumentstatus/GZ02T476</ref>
          <ref type="doc">http://data.riksdagen.se/fil/389BB1F2-C894-4FA7-A1F1-3ABF946F9636</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-K6nW9m7236fHALjM24nxmF" type="signed"/>
        <correspContext corresp="i-K6nW9m7236fHALjM24nxmF">
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-PPZKpwNr5kqkWArvESGC5X"/>
        </correspContext>
        <correspAction xml:id="i-62TbXVoGJ42cyhehYmZqCB" type="numbering">
          <date when="2011-10-10"/>
        </correspAction>
        <correspAction xml:id="i-YE4aiAVwTmT64HAJb3U7ft" type="submission">
          <date when="2011-10-06"/>
        </correspAction>
        <correspAction xml:id="i-LZqhSCqR49sMuebdKRsAh7" type="transfer">
          <date when="2011-10-06"/>
        </correspAction>
        <correspAction xml:id="i-KifAi8uiTHVZSSNAFbHTuJ" type="assigned"/>
        <correspContext corresp="i-KifAi8uiTHVZSSNAFbHTuJ">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QcVicapd1exxBjRFUNPQpL" type="motBody">
        <div xml:id="i-F5U61w44eoW1NPYuN4GxHp" type="motProposal" subtype="förslag">
          <head xml:id="i-UptA58FbtYj3QHnxbRaDK4">
            Förslag till riksdagsbeslut
          </head>
          <p xml:id="i-Drjacg1r99oxVSz56NHxrz">
            Riksdagen tillkännager för regeringen som sin mening vad som
            anförs i motionen om hållbara malmtransporter där Norrbotniabanan,
            Malmbanan, Inlandsbanan och järnväg från Kaunisvaara ingår.
          </p>
        </div>
        <div xml:id="i-LSnKR71FLTKkrEPzYRdPn9" type="motContent">
          <head xml:id="i-CxhtABBN8vysXUYB81SgNF" type="h1">
            Inledning
          </head>
          <p xml:id="i-DakAT2U2LHacgzmWcc3GcG">
            Infrastrukturministern har aviserat att en kompletterande infrastrukturplan
            ska presenteras för riksdagen våren 2012. Vi förväntar oss att
            investeringar som rör Norrbotniabanan, Malmbanan, Inlandsbanan
            och järnväg från Kaunisvaara är med i denna plan.
          </p>
          <p xml:id="i-V6YVck9RyPD36SZZPG8VE">
            Vi behöver ett ekologiskt hållbart transportsystem och järnvägen
            utgör ett modernt, effektivt, miljövänligt och hållbart sätt att
            transportera malmen på. Den expanderande gruvdriften kommer att
            ställa krav på järnvägen i övre Norrland. Utbyggda och upprustade
            järnvägar kommer att leda till en ny period av industriell framgång
            och blomstring i norra Sverige bygg Norrbotniabanan, rusta upp
            Inlandsbanan, förläng mötesplatserna med målet att bygga dubbelspår
            på hela Malmbanan, bygg ny järnväg från Kaunisvaara till Svappavaara.
          </p>
          <head xml:id="i-VXcGSBdotPTNADSvmWm2ow" type="h1">
            Byggande av Norrbotniabanan
          </head>
          <p xml:id="i-WELxkiCC7zLzDx1btRxCrs">
            Norrbotniabanan är en tänkt ny kustnära järnväg mellan Umeå och
            Luleå och en naturlig förlängning av Ostkustbanan och Botniabanan.
            Den nuvarande stambanan genom övre Norrland har låg kapacitet
            och många stigningar och kurvor. Samtidigt innebär förekomsten
            av en enda bana stor sårbarhet när det gäller tågtransporter.
          </p>
          <p xml:id="i-QB35sCsKoSatfhqr6WSHmL">
            Förutom betydelsen för persontransporterna kommer Norrbotniabanan
            få en nyckelroll för det svenska näringslivet och i synnerhet
            för vår basindustri. Idag kommer mer än hälften av den tunga godstrafiken
            i Sverige från norr. Att bygga ut järnvägsnätet med Norrbotniabanan
            ger möjligheter att effektivisera företagens transporter. Kostnaderna
            för godstransporter beräknas kunna minska med 30 procent när banan
            är färdigbyggd.
          </p>
          <p xml:id="i-RpnEgjt8XTv9FR4WPErPL2">
            Det är också viktigt att se banans potential i ett europeiskt
            transportperspektiv. Norrbotniabanan kan bli en strategisk del
            av infrastruktursystemet i Barentsområdet med alla dess råvarutillgångar.
          </p>
          <p xml:id="i-SmYZdag2CzevF95ZwB95M3">
            De rödgröna partierna hade en överenskommelse om att en första
            etapp byggs 20142017 och för detta avsätta 10 miljarder kronor.
            Däremot har inte den moderatledda regeringen tagit med Norrbotniabanan
            i sin infrastrukturplan 20102021.
          </p>
          <p xml:id="i-BLB345E4dKrMLPMwZMcXnk">
            Regeringen avser att komma med en kompletterande infrastrukturplan
            under våren 2012. Vi förväntar oss att regeringen har med byggande
            av Norrbotniabanan i denna infrastrukturplan när den presenteras
            för riksdagen. Detta bör riksdagen ge regeringen till känna.
          </p>
          <head xml:id="i-X8vnzdj1NVzKaYaE1FHj34" type="h1">
            Utökad kapacitet på Malmbanan
          </head>
          <p xml:id="i-RZwa9uvk5nm1G8T9AW4vxX">
            Malmbanan är en mycket betydelsefull järnvägssträcka för basindustrin
            i norra Sverige. Dess lönsamhet har bidragit till att finansiera
            andra stora infrastruktursatsningar i övriga Sverige. Sträckan
            är en av de mest lönsamma i Europa och har en avgörande betydelse
            för gruvindustrins utveckling i landet. Fler aktörer på Malmbanan
            ökar störningskänsligheten. Sommartid har situationen varit ohållbar
            mellan Kiruna och Narvik. Exempelvis så har nio av tio persontåg
            tvingats ersättas av bussar under sommaren 2011.
          </p>
          <p xml:id="i-NJM5Aprv1VyhFnSDE5MP9P">
            Idag är Malmbanans bristande kapacitet en begränsning för tillkommande
            företag som vill använda banan. Regeringens engångssatsningar
            2012 och 2013 kan komma att underlätta för främst LKAB:s planerade
            produktionsökning när mötesplatserna mellan Kiruna och Narvik
            byggs ut. Detta är emellertid inte tillräckligt för att möta de
            tillkommande företagens behov, exempelvis transporter av malm
            från Kaunisvaara via Svappavaara.
          </p>
          <p xml:id="i-55ki7nkTTxhU6Ucythg7XY">
            Men för att långsiktigt kunna möta tillkommande företags behov
            av hållbara gods- och malmtransporter på Malmbanan krävs dubbelspår,
            i en första etapp mellan Kiruna och Narvik. I en andra etapp måste
            dubbelspår mellan Kiruna och Luleå byggas.
          </p>
          <p xml:id="i-LeZfXaAxJC8ZRsdYYLkTwS">
            Regeringen avser att komma med en kompletterande infrastrukturplan
            under våren 2012. Vi förväntar oss att regeringen tar med investeringar
            som rör upprustning av Malmbanan med mål att bygga dubbelspår
            LuleåNarvik i denna plan. Detta bör riksdagen ge regeringen till
            känna.
          </p>
          <head xml:id="i-RazAJcwr9XCWChaQepVro7" type="h1">
            Järnväg från Kaunisvaara gruva
          </head>
          <p xml:id="i-D76RZv13ioPHu6msdaQpu6">
            Pajala kommuns gruva Kaunisvaaras behov av hållbara malmtransporter
            måste lösas. Kaunisvaara järnmalmsgruva är, när den är öppnad,
            en av Europas största. Pajala med omnejd står inför en omvälvande
            och positiv utveckling. Gruvan kommer att generera ett extremt
            stort malmtransportbehov. För att transporterna ska kunna bedrivas
            på ett hållbart sätt krävs en ny järnväg. Alternativet är mycket
            omfattande tunga transporter med lastbil som kommer att skapa
            omfattande miljöproblem och slitage på vägarna i årtionden framöver.
            Det handlar om att så mycket som 200 lastbilar, 36 meter långa
            och därtill extremt tunga, ska rulla dygnet runt på vägar som
            i många fall är i dåligt skick. Detta är inte ett hållbart sätt
            att transportera malm på. Därför behövs en ny järnväg från Kaunisvaara.
            En hållbar lösning är en ny järnväg mellan Kaunisvaara och Svappavaara,
            varvid transportleden kopplas ihop med den befintliga Malmbanan.
          </p>
          <p xml:id="i-U8ZUwc4Lhz5dj2hhfM1fYw">
            Järnvägen mellan Kaunisvaara och Svappavaara har fler användningsområden
            än att transportera malm. Skogsindustrin kan ha betydande nytta
            av en ny järnväg i det här området. Utvecklingsmöjligheter innefattar
            möjligheten att få ett nytt godsstråk mellan Ryssland och de isfria
            hamnarna i Norge.
          </p>
          <p xml:id="i-PRmyhbRbukjzAUCAFcbtcx">
            Därtill behövs en ny järnväg, i ett senare skede, med finsk spårbredd
            till Kolari på finska sidan och att sedan på finsk järnväg frakta
            en del av malmen ned till hamn vid Bottenviken. Ett alternativ
            kan bli via Haparanda när Haparandabanan är klar till Kalix som
            då kan bli svensk utskeppningshamn för malmen.
          </p>
          <p xml:id="i-4FfZxDYX7A5t1u7eeaqb26">
            Regeringen avser att komma med en kompletterande infrastrukturplan
            under våren 2012. Vi förväntar oss att regeringen tar med investering
            av en ny järnväg från Kaunisvaara i denna plan. Detta bör riksdagen
            ge regeringen tillkänna.
          </p>
          <head xml:id="i-ECpfw1VQAdRVbkKPwUKrch" type="h1">
            Inlandsbanan
          </head>
          <p xml:id="i-NZqYr2s7zPYAwi5bnSvLZ3">
            Inlandsbanan är en viktig förbindelselänk i Sveriges inland.
            Här fraktas framför allt timmer och massaved, flis och torv, flera
            dagar i veckan. Godstågen går mellan orter i söder och norr och
            vidare från inlandet ut till kusten via tvärbanorna som ansluter
            till Inlandsbanan. Den expanderande gruvdriften i norra delen
            av landet ställer ökade krav på Inlandsbanan.
          </p>
          <p xml:id="i-Cc1FtsRzTEMnqodG8HNrUe">
            Vi borde ta till vara det som redan är investerat i befintlig
            infrastruktur. Inlandsbanan har en stor potential till att kunna
            öka trafikeringen på banan och skulle kunna utvecklas till en
            mycket mer betydelsefull godstransportled. Vi vill att Inlandsbanan
            till att börja med rustas upp för att öka kapaciteten på banan.
            Upprustningen skapar förutsättningar för att Inlandsbanan kan
            utvecklas till en viktig transportled för malm från gruvorna i
            Norr- och Västerbotten. Vänsterpartiet har avsatt medel på 260
            miljoner kronor för upprustning.
          </p>
          <p xml:id="i-MNE6agarVUWnrCyznz6K8r">
            Regeringen avser att komma med en kompletterande infrastrukturplan
            under våren 2012. Vi förväntar oss att regeringen tar med investeringar
            som rör Inlandsbanan i denna plan. Detta bör riksdagen ge regeringen
            tillkänna.
          </p>
        </div>
        <div xml:id="i-Ja2VXtCpRiDpT6tZfsQoZi" type="signatureBlock">
          <list xml:id="i-dSFWoQxrsii5tyKxdXbzE">
            <item xml:id="i-Vgh8S9SNbY1Af8YTsm9Zax" who="i-5CH7vHLGXLfDB5Tn7xx95V" type="signature">
              Siv Holma (V)
            </item>
            <item xml:id="i-VLBdwwBxpyXLpg2mwZPTPe" who="i-PPZKpwNr5kqkWArvESGC5X" type="signature">
              Jonas Sjöstedt (V)
            </item>
          </list>
        </div>
      </div>
    </body>
  </text>
</TEI>
