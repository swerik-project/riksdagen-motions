<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__376/mot_1965__ak__376-001.pdf"/>
      <div type="motHeader" xml:id="i-NBE3DrRw9fE5S2gqyvvKWB">
        <div type="motTitle" xml:id="i-4D8FLyjn7qfWW15eGXSBBJ"/>
        <div type="motSubmissionInfo" xml:id="i-7aRf6VZz5ix9aaLBgC5o6d"/>
      </div>
      <div type="motBody" xml:id="i-Fe5Y4jReQJMkmruuYg3Vhp">
        <div xml:id="i-AQ91ke2nudfv7QfU1R8pPc">
          <p xml:id="i-BJDJRgNYFXuouaMKja9dVc">
            14 Motioner i Andra kammaren, nr 376 år 1965
          </p>
          <p xml:id="i-7u6GmtWyyWoPaosHHxokUa">
            Nr 376 Av herr Wennerfors m. fl., om s. k. mellanöl. (Lika lydande
            med motion nr 304 i Första kammaren)
          </p>
          <p xml:id="i-HaxuYPzaYs1VPb9JAUQkoL">
            En förbättring av nykterhetstillståndet ter sig som en av de
            viktigaste sociala uppgifterna i dagens samhälle. Mycket talar
            för att en långt- gående och varaktig förbättring kan åstadkommas
            endast genom en avse- värd ändring i konsumtionsvanorna. Nykterhetsrörelsen,
            som syftar till att vinna fler anhängare för den helnyktra livsstilen,
            utför här ett värde- fullt arbete, som förtjänar statsmakternas
            uppskattning och stöd. Det torde emellertid knappast vara realistiskt
            att för överskådlig tid räkna med en så betydande ökning av den
            helnyktra sektorn, att därigenom en av- görande vändning till
            det bättre kan inträffa. Man lär i det praktiska nyk- terhetspolitiska
            arbetet få utgå från att det stora flertalet vuxna med- borgare
            inte är beredda att helt avstå från alkoholbruk. Det bör emellertid
            vara möjligt att successivt ändra konsumtionens struktur. Som
            i många sammanhang framhållits är det karakteristiskt för den
            svenska alkoholkonsumtionen att starkspriten, främst det okryddade
            brännvinet, intar en dominerande ställning, medan drycker med
            lägre al- koholstyrka nyttjas i förhållandevis ringa omfattning.
            Därav kommer uppenbarligen många av de sociala och medicinska
            vådorna. Man kan på goda grunder — bl. a. vetenskapliga rön och
            internationella jämförelser — förutsätta att nykterhetssituationen
            skulle i hög grad förbättras, om vi finge en tyngdpunktsförskjutning
            i konsumtionen från de starkare till de svagare dryckerna. Förhoppningarna
            att få till stånd mildare dryckesseder måste sanno- likt främst
            knytas till ett ökat intresse för vin såsom alternativ till bränn-
            vin. Även ölet kan emellertid ifrågakomma som ersättning. I Danmark,
            där brännvinspriset numera snarare är lägre än högre än hos oss,
            svarar ölet för inemot 3/4 av den totala alkoholförbrukningen,
            mätt i ren alkohol per invånare, medan starkspritkonsumtionen
            är relativt liten. Kunde vi hos oss, om än i begränsad omfattning,
            åstadkomma en utveckling i ”dansk riktning”, vore det förvisso
            av stort nykterhetspolitiskt värde. Om ölet framgångsrikt skall
            kunna konkurrera med brännvinet, måste det emellertid vara fråga
            om en kvalitetsbetonad produkt, starkare och fyl- ligare än vanligt
            öl klass II. Den måste också få saluföras under fria vill- kor,
            exempelvis i speceributiker och på motsvarande försäljningsställen.
            Det 4,5-procentiga starkölet, som närmast kommer i blickfältet,
            uppfyller
          </p>
          <pb facs="riksdagen-motions-pdf/data/1965/mot_1965__ak__376/mot_1965__ak__376-002.pdf"/>
          <p xml:id="i-Ljoe6AZk6zdZ6ss5PT1hdU">
            Motioner i Andra kammaren, nr 376 år 1965 15
          </p>
          <p xml:id="i-YiTQb5C4fcRRWjN1HRwSK">
            väl kvalitetsfordringarna, men då det av många anses alltför
            alkoholstarkt för att ifrågakomma för utminutering annat än i
            Systembolagets regi, tor- de tillskapandet av ett s. k. mellanöl
            — med en alkoholstyrka av högst 3,6 viktprocent, dvs. mitt emellan
            starkölets och det vanliga ölets — utgöra den lämpligaste lösningen.
            Tekniskt är det möjligt att brygga ett mellanöl som i smak och
            kvalitet är jämförbart med starkölet. Flera utländska öl- sorter,
            som blivit vida berömda för sin höga kvalitet, ligger vad alkohol-
            styrkan beträffar just på mellanölsnivå. Rimligtvis borde också
            ett 3,6- procentigt öl beskattas lindrigare än det 4,5-procentiga
            starkölet. Frågan om ett mellanöl aktualiserades av 1956 års rusdrycksförsälj-
            ningsutredning, och i propositionen nr 143/1957 framlade finansminis-
            tern ett förslag. I bevillningsutskottet var meningarna delade,
            men ut- skottsmajoriteten ställde sig positiv och uttalade att
            man ”kommit till den uppfattningen att införandet av ett mellanöl
            av den typ som allmänt bru- kas i de s. k. ölländerna skulle kunna
            vara ägnat att främja en övergång inom konsumtionen till svagare
            drycker och därmed minska spritför- brukningen”. Båda kamrarna
            avslog emellertid framställningen, ehuru med ytterst knappa majoriteter
            (65 röster mot 63 i första kammaren och 109 mot 102 i andra kammaren).
            I ett interpellationssvar den 6 november 1963 deklarerade finansminis-
            tern att han fortfarande ansåg att ”liberalare försäljningsbestämmelser”
            bör kunna införas för ett mellanöl. Han sade sig därför inte vara
            främman- de för tanken ”att i en framtid på nytt aktualisera denna
            fråga, om för- utsättningar för ett positivt gensvar i riksdagen
            skulle visa sig föreligga”. Mot bakgrunden härav synes det påkallat
            att ärendet på nytt tas upp till övervägande i riksdagen. Att
            förslaget föll 1957 torde delvis ha hängt samman med den ringa
            er- farenhet man då ännu hade av det låt vara blott för utminutering
            i system- butikerna frisläppta starkölets konsekvenser samt den
            tveksamhet angå- ende friare försäljningsformer och utökat alkoholsortiment
            som i och för sig kunde vara motiverad till följd av det starkt
            försämrade nykterhets- läget åren närmast efter ikraftträdandet
            av 1954 års reform. Sedan dess har situationen i flera avseenden
            förbättrats, samtidigt som det synes allt- mer uppenbart att maltdrycker
            i ett försäljningssystem med icke-ransone- rad starksprit inte
            annat än i sällsynta undantagsfall nyttjas i berusnings- syfte.
            Under spritstrejken, då i ett visst skede alkoholkonsumenterna
            var hänvisade uteslutande till maltdrycker, steg bl. a. starkölsförsäljningen
            kraftigt. Samtidigt noterades en unik förbättring av nykterhetstillstån-
            det. Inte minst denna erfarenhet bör vara ägnad att minska farhågorna
            för negativa biverkningar av ett försök med i huvudsak fri försäljning
            av ett s. k. mellanöl. Det kan vidare nämnas att motioner i denna
            fråga väcktes under 1964 års
          </p>
          <pb facs="riksdagen-motions-pdf/data/1965/mot_1965__ak__376/mot_1965__ak__376-003.pdf"/>
          <p xml:id="i-FkFcdRwiVfDkgjHhVRapJ7">
            16 Motioner i Andra kammaren, nr 376 år 1965
          </p>
          <p xml:id="i-3D29Esmp3W971XSWgaivGq">
            riksdag. Med motiveringen att frågan om mellanöl var föremål
            för finans- ministerns uppmärksamhet avstyrkte bevillningsutskottet
            motionerna I: 54 och II: 69. Utskottets hemställan bifölls av
            riksdagen. Med stöd av det anförda hemställes, att riksdagen måtte
            i skrivelse till Kungl. Maj:t begära förslag om sådan ändring
            i bestämmelserna om maltdrycks- försäljning och maltdrycksbeskattning
            att ett s. k. mellan- öl med en högsta alkoholhalt av 3,6 viktprocent
            kan introdu- ceras och saluföras under förhållandevis fria former.
          </p>
          <p xml:id="i-9AMdmsSiCsPVPUEGAHsQxd">
            Stockholm den 27 januari 1965
          </p>
          <p xml:id="i-5TLbpMUFZxkmCgDMVPNRA5">
            Alf Wennerfors
          </p>
          <p xml:id="i-JKDvJ2fXQTx8RB1RCZaka8">
            Emil Elmwall Ingrid Gärde Widemar Rune Johansson i Norrköping
          </p>
          <p xml:id="i-XsKV2EfXfvKZUfw4RY6BoD">
            Alfa Boktr. AB, Sthlm 1963
          </p>
        </div>
      </div>
    </body>
  </text>
</TEI>
