<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-TU-00215">
  <teiHeader>
    <fileDesc>
      <titleStmt>
        <title>Höghastighetståg OsloStockholm</title>
        <author corresp="i-4ednwgW1p5nCGVvkb7M7eo">av Lars-Axel Nordell (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Höghastighetståg OsloStockholm</title>
          <idno type="rdwebb">GZ02T215</idno>
          <rs type="number">T215</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GZ02T215/text</ref>
          <ref type="dokument_url_html">http://data.riksdagen.se/dokument/GZ02T215</ref>
          <ref type="dokumentstatus_url_xml">http://data.riksdagen.se/dokumentstatus/GZ02T215</ref>
          <ref type="doc">http://data.riksdagen.se/fil/AB159CCE-E10F-4F57-88D2-12B1705CAF37</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AkHuUGdg9496H8bs9WSTKk" type="signed"/>
        <correspContext corresp="i-AkHuUGdg9496H8bs9WSTKk">
          <note type="signatory" corresp="i-4ednwgW1p5nCGVvkb7M7eo"/>
        </correspContext>
        <correspAction type="numbering" xml:id="i-2aDeuc75Fg472Sv9NQuRxP">
          <date when="2011-09-29"/>
        </correspAction>
        <correspAction type="submission" xml:id="i-DbRP8UAzQ7XsS8YF8tqDaU">
          <date when="2011-09-27"/>
        </correspAction>
        <correspAction type="transfer" xml:id="i-AyvYndBGrBBEzczS1qUG8J">
          <date when="2011-09-27"/>
        </correspAction>
        <correspAction type="assigned" xml:id="i-Pess5PhGSU5ArK7Jc78uCf"/>
        <correspContext corresp="i-Pess5PhGSU5ArK7Jc78uCf">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-D49NjaJ2GnDrLuXoSGiP51">
            Förslag till riksdagsbeslut
          </head>
          <p xml:id="i-CZMdzBtBTNtXQ95mMXETfa">
            Riksdagen tillkännager för regeringen som sin mening vad som
            anförs i motionen om att låta utreda frågan om höghastighetståg
            OsloStockholm för att motsvara norskt intresse i frågan.
          </p>
        </div>
        <div type="motContent">
          <head type="h1" xml:id="i-6YASd7gMxFQp7LecaUpCYP">
            Motivering
          </head>
          <p xml:id="i-3EPb5BpXfvPHV9UFtE3yWF">
            Storstadsregionernas ekonomiska betydelse ökar i takt med att
            ekonomin allt mer drivs av kunskap och företagsnätverk. Den nordiska
            triangeln är EU:s särskilt utpekade transportstråk i Norden. Länkarna
            mellan de nordiska huvudstäderna Köpenhamn, Stockholm och Oslo
            bildar den triangel av utvecklingskorridorer som anses vara prioriterade
            i TEN-T ( Trans European Network Transport ). Längs den nordiska
            triangelns tre sidor bor 8,4 miljoner av Sveriges och Norges samlade
            befolkning på 13,5 miljoner människor. Det gör den nordiska triangelns
            stråk till de i särklass mest dominerande stråken i Norden. Längs
            dess tre ben bor ca 80 procent av Sveriges befolkning och här
            produceras också 80 procent av landets BNP. 37 av landets 47 universitet
            och högskolor finns här.
          </p>
          <p xml:id="i-U1KoGs4Lx9ezaneXh7jr8A">
            Av triangelns tre sidor utgör axeln StockholmOslo den dominerande,
            med en geografisk och kulturell närhet och historia, med ett omfattande
            utbyte inom en rad områden. Samspelet mellan de två regionerna
            har utvecklats kraftfullt under senare år. Tillgänglig statistik
            bekräftar att Norge och Sverige är bland varandras viktigaste,
            om inte den viktigaste, handelspartnern. Antal hotellövernattningar,
            korsägda företag och investeringsvolymer över gränser m.m. pekar
            sammantaget på ett väl utvecklat samarbete och hög kontaktintensitet
            som stadigt ökar. Vidare kan konstateras:
          </p>
          <list style="ul">
            <item xml:id="i-T47Z4hTkbueeJkEdUwsoJw">
              Här bor 4,5 miljoner människor eller en tredjedel av ländernas
              samlade befolkning. Av Sveriges 9 miljoner innevånare finns en
              dryg tredjedel längs denna korridor och områdets andel av landets
              BNP är 41 procent.
            </item>
            <item xml:id="i-NhodFiDWHxKdELB465mXsu">
              Av Sveriges och Norges sammanlagt 105 universitet och högskolor
              ligger 46 längs korridoren StockholmOslo.
            </item>
            <item xml:id="i-3F74au74kGQ1DVoutChNt8">
              Av Norges samtliga företag större än 100 anställda återfinns
              45 procent inom denna korridor. Områdena sydost och sydväst om
              Oslo är särskilt intressanta då de ligger i framkant vad gäller
              norsk näringslivsutveckling. I denna del av landet finns speciellt
              intresse av att ta tillvara de synergier som står att finna i
              ett närmare samarbete med grannen i öst. Näringsmässigt har de
              också att hantera den stora utmaning som den omfattande gränshandeln
              innebär.
            </item>
          </list>
          <p xml:id="i-5Qverm6YDzbZVE8cQYZXo7">
            En av utmaningarna är kommunikationerna. Sedan länge har det
            funnits planer på att få till stånd en bättre och snabbare järnvägsförbindelse
            mellan de båda nordiska huvudstäderna Oslo och Stockholm. Den
            planerade förbindelsen Nobelbanan har fått sitt namn för att den
            förbinder de båda nobelstäderna Stockholm och Oslo. Nobelbanan
            skulle korta restiderna mellan de båda huvudstäderna till cirka
            tre timmar och möjliggör ett tåg per timme i vardera riktningen.
          </p>
          <p xml:id="i-VDMDwsY7NFbnJXMD4Tv68y">
            Genom Høyhastighetsutredningen har Norska Jernbaneverket startat
            en utredning för ett antal höghastighetslinjer, varav den mellan
            Oslo och Stockholm är av särskilt intresse för svenskt vidkommande.
          </p>
          <p xml:id="i-MDRujA22pdXdxMWoqUzvU8">
            En sträckning som övervägs i Norge är att gå söderut med ett
            extra spår AskimSki och nytt dubbelspår Vålbert/SäffleAskim. I
            Sverige behövs nytt dubbelspår för den s.k. Vålbergsrakan och
            dubbelspår sträckan KristinehamnKarlstad. En i Sverige viktig
            del av Nobelbanan är en föreslagen ny järnvägssträckning med nytt
            dubbelspår mellan Kristinehamn, Karlskoga och Örebro, parallellt
            med E18, vilken har utretts av Trafikverket, vilken kan komma
            att byggas under perioden 20202030. Den skulle minska restiden
            KarlstadÖrebro från dagens 1:35 (med buss) till 45 minuter med
            tåg.
          </p>
          <p xml:id="i-V2c2MTt1U2Xk9NiG5nVkWg">
            En fördel är att tågen StockholmOslo kan köra genom den tätbefolkade
            Mälardalen istället för på Västra stambanan och få ett större
            passagerarunderlag, vilket kan leda till större turtäthet. Det
            skapar också möjligheter att låta Nobelbanan gå via Arlanda till
            Stockholm.
          </p>
          <p xml:id="i-D6GAnNP2aBy4aMtf3uoV1R">
            Den svenska regeringen lade för två år sedan fram en utredning
            kring höghastighetsbanor. Utredaren rekommenderade då byggande
            av nya spår mellan Stockholm och Göteborg och Stockholm och Malmö,
            medan sträckan StockholmOslo endast berördes översiktligt.
          </p>
          <p xml:id="i-Qfk4rY2eGATPAtXNu2ZFH6">
            Sedan dess har läget förändrats. I den norska utredningen ska
            två höghastighetssträckor övervägas, nämligen OsloGöteborg och
            OsloStockholm. I Norge studeras både uppgradering av befintligt
            spår, vilket baseras på befintliga nätverk och intercity-strategi,
            och i stort sett separata höghastighetsbanor. På den norska sidan
            av gränsen kommer man att utreda farterna 250 km/h och 330 km/h.
          </p>
          <p xml:id="i-4qhQFRzycbrLh2RW7byKmk">
            Jag anser att det vore olyckligt att inte göra en norsk-svensk
            satsning för att binda ihop huvudstäderna, eftersom detta gynnar
            hela regionen. För att möta den norska utredningens nya ambitioner
            måste vi i Sverige utreda höghastighetståg på Nobelbanan (OsloStockhom)
            och även utreda farter om 250 km/h och 330 km/h.
          </p>
        </div>
        <div type="motSignatures">
          <list>
            <item xml:id="i-Le4uWJQQzkAjSQsAAZu7pR">
              Lars-Axel Nordell (KD)
            </item>
          </list>
        </div>
      </div>
    </body>
  </text>
</TEI>
