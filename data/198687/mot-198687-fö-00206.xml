<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-fö-00206">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_fö_206/mot_198687_fö_206-001.pdf"/>
      <div xml:id="i-Ag9dCtM81eptP6RtHV9rMv" type="motHeader">
        <div xml:id="i-6uTCanWy619dCMRa5UPC2C" type="motTitle"/>
        <div xml:id="i-E7qqueo3k8cprbaq4U53AP" type="motSubmissionInfo"/>
      </div>
      <div xml:id="i-JfuuYHguUR7DcZd63HMiHQ" type="motBody">
        <div xml:id="i-YbE5JC1mfEpSSzvK7Cmimk">
          <p xml:id="i-Qh3Z1QcjpcBewUTBx5sGid">
            Motion till riksdagen 1986/87:Fö206
          </p>
          <p xml:id="i-UbgWCk3kHtAgigpbXXbG6L">
            Lars Tobisson (m)
          </p>
          <p xml:id="i-2r3JQqpoxA2QQjB8KrtkYS">
            -Beredskapen vid överraskande anfall mot Göteborgsområdet
          </p>
          <p xml:id="i-EVG1mG1hTzdcs41Tfz8pon">
            Norra Europa har under senare år fått ökad militärpolitisk betydelse
            för stormakterna. Detta kan avläsas i bl.a. Sovjetunionens uppladdning
            på Kolahalvön och Warszawapaktens aktivitet i Östersjön. Ett annat
            vittnesbörd är NATO:s stora och ofta förekommande övningar i det
            nordatlantiska områ- det. En viktig utgångspunkt för den svenska
            försvarsplaneringen har hittills varit att ett fientligt anfall
            mot vårt territorium inte kommer att sättas in utan förvarning.
            Vi skulle därmed kunna räkna med att få erforderlig tid för mobilisering
            av såväl det militära som det civila försvaret. Detta antagande
            lider av två svagheter. Det är för det första inte säkert att
            Sverige även med en förvarning i form av ökad internationell spänning
            och militär aktivitet i vårt närområde skulle finna det politiskt
            lämpligt att företa en tillräckligt kraftfull höjning av beredskapen.
            För det andra betyder den ökade strategiska vikt som stormaktsblocken
            tillmäter Nordeuropa att risken för överraskande anfall blir större.
            Ett överraskande angrepp mot svenskt territorium kan sättas in
            isolerat men troligare som ett led i en samtidigt inledd offensiv
            i Europa. De mest utsatta områdena i vårt land brukar anses vara
            nordligaste Sverige och Skåne. Det är sannolikt att krigshandlingar
            i vår närhet syftar till att försäkra sig om kontrollen över Östersjöutloppen
            på ett tidigt stadium. Det är därvid att märka att detta område
            i princip sträcker sig upp efter hela den svenska Västkusten.
            För båda maktblocken har Sydnorge stor betydelse som basom- råde
            för kampen om Norska havet och Nordatlanten. Som ett led i striden
            om Östersjöutloppen och Danmark/Norge kan det bli aktuellt med
            ett angrepp mot den svenska västkusten. Syftet skulle kunna vara
            att skaffa sig ett basområde för framför allt flygoperationer.
            Men det kanske främsta motivet kan tänkas vara att hindra motsidan
            från att flytta fram sina positioner. Behovet av en sådan preventiv
            åtgärd förstärks av att beredskapen normalt sett är låg i denna
            del av vårt land. Om anfallet mot västkusten är ett led i en större
            operation, kan endast begränsade resurser avdelas för denna uppgift.
            Inom området är Göteborg viktigast för både oss och angriparen.
            Där finns bl. a. stora hamnanlägg- ningar, ett stort och flera
            mindre flygfält samt omfattande lager av viktiga förnödenheter.
            Ett tidigt insatt anfall mot Göteborg skulle också avsevärt fördröja
            och försvåra den svenska mobiliseringen. Ett överraskande angrepp
            mot Göteborg kan ske genom luftlandsättning eller landstigning.
            Luftlandsättning förutsätter att svenskt flyg först nedkäm-
          </p>
          <p xml:id="i-D6pudLnpFbxdrB4rPFvo9u">
            1" Riksdagen 1986/87. 3 saml. Nr Fö204-211
          </p>
          <pb facs="riksdagen-motions-pdf/data/198687/mot_198687_fö_206/mot_198687_fö_206-002.pdf"/>
          <p xml:id="i-KMs8sUd49zaBCmYmNwDNGr">
            pas, vilket får antas kräva så lång tid att överraskningsmomentet
            till stor del går förlorat. Även aktuella flygavstånd och behovet
            av att disponera berörda resurser för andra mål gör denna angreppsform
            mindre trolig. Vid landstigning måste också resurser undandras
            samtidiga anfallsföretag på andra håll i Europa. Eftersom anfallet
            förutsätts ske överraskande, kan förbekämpning inte äga rum. Dessa
            förhållanden gör det troligt att anfalls- styrkan kommer ”förklädd”
            i civila lastfartyg. Trafiken genom Kattegatt förbi Skagen är
            under normala förhållanden mycket tät. En kolonn maskerade trupptransportfartyg,
            som vid en given tidpunkt viker av österut, skulle på mycket kort
            tid kunna vara inne i Göte- borgs hamn. Deras ankomst kan förberedas
            av diversionsförband och aktive- rade agenter. I hamnen ligger
            också regelmässigt utländska fartyg, av vilka en del i detta fall
            kan vara utsända som förtrupp. Ytterligare ett skäl för angriparen
            att välja en ”trojansk” operation av detta slag är att det måste
            ligga i hans intresse att hamn och flygfält förblir oförstörda,
            så att de kan ta emot förstärkningar. Styrkan får vara så stor
            och välutrustad att den kan ta ett brohuvud, som omfattar Hisingen,
            Landvetter flygplats och Kungsbackafjordens inre del, och sedan
            försvara detta, tills förstärkningar kan föras fram. Om aktionen
            är ett led i en operation från WP:s sida för att bemäktiga sig
            Östersjöutloppen och Norge, är det en förutsättning för förstärknings-
            och underhållstransporter att Jylland först måste ha ockuperats,
            vilket får antas kräva minst två veckor. Lyckas fienden ta Göteborgs
            hamn och angränsande flygfält, försvåras avsevärt och på ett kanske
            avgörande sätt det svenska försvarets motverkan mot ett kommande
            storanfall. Om civilbefolkningen innesluts i Storgöteborg, lider
            den militära mobiliseringen stort avbräck med allvarliga konsekvenser
            för försvaret av inte bara Västsverige utan även andra delar av
            landet. Eftersom det får antas att inte heller civilförsvaret
            hinner mobilisera, blir invånarna i Göteborg oskyddade vid de
            motanfall den svenska försvarsmak- ten måste sätta in för att
            kasta angriparen i havet. Dessa perspektiv klargör att beredskapsnivån
            i Göteborgsområdet aldrig får bli så låg att fienden kan komma
            i land och utbreda sig. Målet måste vara att mycket tidigt möta,
            hejda och slå angriparen. Av den ovan gjorda analy- sen följer
            att detta förutsätter en kraftsamling till inlopps- och luftförsvaret.
            Under rådande förhållanden måste beredskapen i Göteborgsområdet
            anses otillräcklig. Våra resurser för underrättelsetjänst på havet
            ger inte möjlighet till kontroll över sjötrafiken i Kattegatt
            och Skagerrak. Förmågan till identifiering av fartyg, som angör
            den svenska kusten, är tidvis dålig. Likaså är med nuvarande regler
            möjligheterna att kontrollera vad främ- mande fartyg för in i
            hamnen starkt begränsade i fredstid. Attack- och jaktflyget har
            låg insatsberedskap i västra Sverige. Den enda ytattacksresursen,
            som är en patrullbåtsdivision, befinner sig under större delen
            av året på andra sidan Öresund. Kustartilleriets anläggningar
            är obeva- kade och saknar luftvärnsskydd. Neddragningen av fredsutbildningen
            vid KA 4 medför stora svårigheter att snabbt organisera ens ett
            spärrkompani. Även markförsvaret är mycket svagt under delar av
            året. För att höja beredskapen till erforderlig nivå krävs främst
            bättre resurser
          </p>
          <p xml:id="i-5KFtvXRzweVr7DtHWnuYt8">
            Mot. 1986/87 Fö206
          </p>
          <pb facs="riksdagen-motions-pdf/data/198687/mot_198687_fö_206/mot_198687_fö_206-003.pdf"/>
          <p xml:id="i-C51entkySKT3qiosD1nor1">
            för bevakning av sjötrafiken utanför territorialgränsen och för
            kontroll av fartyg på väg in till och i Göteborgs hamn. En ny
            Viggendivision bör ges i uppgift att skydda bl. a. västra Sverige.
            Patrullbåtsdivisionen skall utbildas endast vid Marinkommando
            Väst och fartygen hållas rustade hela året. Vidare måste bevakningsstyrkor
            ur åldersklassen finnas inom berörda batte- riers områden. Härutöver
            finns det anledning att mera generellt överväga en omläggning
            av övergången från grundläggande utbildning till krigsplacering
            vid fältför- band. En utryckande åldersklass bör då i ett års
            tid kvarstå i beredskapsbatal- joner, vilka samtidigt är krigsförband
            och inkallas redan vid beredskapsgra- den GIVAKT.
          </p>
          <p xml:id="i-RH8SQPEnCmD7kcKQuAJWyX">
            Hemställan
          </p>
          <p xml:id="i-6iKxyz17umHowBG5SK5hw6">
            Med hänvisning till ovanstående hemställs att riksdagen beslutar
            om en förstärkning av beredskapen mot över- raskande anfall i
            Göteborgsområdet i enlighet med vad som i motionen anförts.
          </p>
          <p xml:id="i-6hAfF1N4Q4vX5sEsGrQNa5" type="date">
            Stockholm den 27 januari 1987
          </p>
          <div xml:id="i-RKmisEVun4sxHVKxBeG3bL" type="signatureBlock">
            <list xml:id="i-GMJNhT69oD3o74KaE5uHZK">
              <item xml:id="i-9dqYtxTpnwRvq5D5xee6dc" who="i-QKH1DSWytvVGtUZkzdboRg" type="signature">
                Lars Tobisson (m)
              </item>
            </list>
          </div>
          <p xml:id="i-GmC4yfvDSX9rVd65oLBM2S">
            Mot. 1986/87 Fö206
          </p>
        </div>
      </div>
    </body>
  </text>
</TEI>
