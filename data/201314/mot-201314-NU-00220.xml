<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-NU-00220">
  <teiHeader>
    <fileDesc>
      <titleStmt>
        <title>Bättre villkor för turismen i Sverige</title>
        <author corresp="i-S1jBpohzgG7cgcBjfgN1Fb">av Sten Bergheden (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bättre villkor för turismen i Sverige</title>
          <idno type="rdwebb">H102N220</idno>
          <rs type="number">N220</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H102N220/text</ref>
          <ref type="dokument_url_html">http://data.riksdagen.se/dokument/H102N220</ref>
          <ref type="dokumentstatus_url_xml">http://data.riksdagen.se/dokumentstatus/H102N220</ref>
          <ref type="doc">http://data.riksdagen.se/fil/C399A894-7CDA-4E14-A6F7-F23EBC81C867</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-65ocDZcnAuCFhdmPvCztup" type="signed"/>
        <correspContext corresp="i-65ocDZcnAuCFhdmPvCztup">
          <note type="signatory" corresp="i-S1jBpohzgG7cgcBjfgN1Fb"/>
        </correspContext>
        <correspAction xml:id="i-J5GmKkQRxSbXSoibNtmio6" type="numbering">
          <date when="2013-09-30"/>
        </correspAction>
        <correspAction xml:id="i-SbHoyXQtxZYwoQpgYJ3S1m" type="submission">
          <date when="2013-09-27"/>
        </correspAction>
        <correspAction xml:id="i-GBUBtQDmHzmkSnxa4M23BN" type="transfer">
          <date when="2013-09-27"/>
        </correspAction>
        <correspAction xml:id="i-GzZqkcR4mxqeACcZyeoz35" type="assigned"/>
        <correspContext corresp="i-GzZqkcR4mxqeACcZyeoz35">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GH6cqAzbZcPTq894Njt7CQ" type="motHeader"/>
      <div xml:id="i-PuDnvgyEKavz9RtYuNKduu" type="motBody">
        <div xml:id="i-DQqKEPE1vzcnqKydi8Hh8M" type="motProposal" subtype="förslag">
          <head xml:id="i-R3vP6UXBxCrQYMBiArNE6T">
            Förslag till riksdagsbeslut
          </head>
          <list xml:id="i-3BfVMzbvKFSuN3ntCQYJ4X" style="ol">
            <item xml:id="i-SLqtADSqqFY4SY86SBdK2n">
              Riksdagen tillkännager för regeringen som sin mening vad som
              anförs i motionen om möjligheten till en översyn av turistföretagens
              villkor.
            </item>
            <item xml:id="i-Ubn2JQSim8EAawHBWD8PLs">
              Riksdagen tillkännager för regeringen som sin mening vad som
              anförs i motionen om möjligheten till en sänkt och mer enhetlig
              turistmoms. 1
            </item>
            <item xml:id="i-SZ3KJLKZ8Y9bFhQGh5kmTp">
              Riksdagen tillkännager för regeringen som sin mening vad som
              anförs i motionen om möjligheten att se över om resegarantierna
              i bussbranschen behöver vara så höga som i dag. 2
            </item>
          </list>
          <p xml:id="i-J8V2dQwMgKcjMj3JVvXbU7">
            1 Yrkande 2 hänvisat till SkU.
          </p>
          <p xml:id="i-Aj7pxv5tR4CQfPYds64k2b">
            2 Yrkande 3 hänvisat till CU.
          </p>
        </div>
        <div xml:id="i-2Z5BfPRoR9GVZJ2k7obLzB" type="motContent">
          <head xml:id="i-WaKR8QYbYw8SKAJbjNTfjZ" type="h1">
            Motivering
          </head>
          <p xml:id="i-9TpQPmFrDmTjuKpeQTSyoi">
            Svensk turismnäring är en av landets starkast växande branscher.
            Den skapar jobb, växande företag och bidrar till hela landets
            tillväxt. Besöksnäringen sysselsätter nästan 168 000 på helårsbasis
            i dagsläget. T urismens exportvärde, mätt som utländska besökares
            konsumtion i Sverige, ökade med 7,5 procent år 2012 till 106,5
            miljarder kronor – det är mer än järn- och stålexporten och även
            mer än värdet av den svenska personbilsexporten under 2012. Turismens
            totala omsättning i Sverige år 2012 ökade med 4,8 procent till
            275,5 miljarder kronor. Dessutom bidrar turismen som en av få
            exportnäringar med en ansenlig del moms till statskassan.
          </p>
          <p xml:id="i-FktJb8u4qp85JqHheoWADz">
            Men konkurrensen om turister är tuff, och om den svenska besöksnäringens
            positiva utveckling inte ska brytas bör vi satsa mer på att marknadsföra
            oss som turistdestination. Bland våra nordiska grannländer anslår
            Finland motsvarande 16 kronor per capita, Danmark 23 kronor och
            Norge drygt 31 kronor medan Sverige anslår 12 kronor per capita
            – lägst i Norden alltså. Det är därför angeläget att anslagen
            till marknadsföring av Sverige som besöksdestination harmoniseras
            runt genomsnittet för de nordiska länderna. Möjligheten till en
            översyn av anslagen till marknadsföring av Sverige som turistland
            så att de harmoniserar med övriga nordiska länders nivåer bör
            därför ses över.
          </p>
          <p xml:id="i-MNSCjgs1LfCR42NEfFLLsF">
            Besöks- och turistnäringen har hög tillväxt och det är här en
            stor andel av de nya arbetstillfällena i Sverige skapas, inte
            minst för unga människor. Sverige har goda förutsättningar med
            storstadspuls, naturupplevelser, skärgårdar och en ökad landsbygdsturism
            med gårdsbutiker och spännande smakupplevelser. Men momssatserna
            inom turistnäringen är både många och olika, vilket snedvrider
            konkurrensen och innebär att små turistföretag riskerar att läggas
            ned på grund av orimligt höga och godtyckliga momssatser.
          </p>
          <p xml:id="i-SiDRYEG7pT6jprVPrKD1LR">
            I vissa fall ska det vara 6 procent, ibland 12 procent och i
            andra fall 25 procent. T ex har guidade båtturer 6 procent moms
            medan guidade klätter- och kajakturer har 25 procent moms. Om
            man lägger till i en gästhamn erlägger man 25 procent moms medan
            en 12-procentig moms gäller för en husvagnscamping. Konferensarrangemang
            beläggs med moms på 25 procent, men momsen för logidelen för samma
            konferensdeltagare är 12 procent.
          </p>
          <p xml:id="i-2RLMKRWGfh6wGxs4U7Zh7e">
            Turistföretag som erbjuder liknande upplevelser får alltså betala
            vitt skilda momssatser, det uppmuntrar till fusk och kan leda
            till gränsdragningsproblem. Det snedvrider konkurrensen och hotar
            små turistföretags överlevnad. Olika momssatser medför regelkrångel
            för turistföretagare och klingar inte speciellt väl med att det
            ska vara enkelt att vara företagare. Företagen ska syssla med
            att utveckla sin verksamhet, inte med administrativt krångel.
            Den svenska turistnäringen behöver rättvisa och lika villkor.
          </p>
          <p xml:id="i-XDWeWL6qNNfy8Sf6Waytgg">
            En lägre och mer enhetlig momssats skulle underlätta för företag
            att våga starta utan att behöva tänka på vilka tjänster som belastas
            med en mer fördelaktig moms. Regeringen bör överväga att se över
            dagens momssatser för olika verksamheter inom turistnäringen i
            syfte att de harmonieras på en lägre nivå. Det skapar tillväxtmöjligheter,
            nya arbetstillfällen och underlättar för branschen, samtidigt
            som fusket kan minskas. Det bör därför göras en översyn av möjligheten
            till en sänkt och mer enhetlig turistmoms.
          </p>
          <p xml:id="i-4ULpghpfcrdi5MNvzQWjd9">
            Ytterligare en aspekt som är viktig för turistbranschen i Sverige
            är att den som arrangerar färdiga researrangemang som till exempel
            bussresor enligt lag ska ställa resegaranti som är kundens försäkring
            för att få tillbaka inbetalda pengar om företaget av någon anledning
            skulle komma på obestånd och inte kan genomföra resan. Svenska
            bussbolag måste dock sätta undan en ansenlig summa pengar per
            år i denna resegaranti jämfört med övriga Europa, dessutom ska
            man ha i åtanke att det är mycket sällan att resenärer med svenska
            bussbolag har behövt använda denna garanti. Dessa höga resegarantier,
            som inte ter sig fullt ut motiverade, drar upp kostnadsläget för
            svenska bussbolag och riskerar att hindra turismens utveckling.
            Möjligheten att se över om resegarantierna i bussbranschen behöver
            vara så höga som idag bör därför övervägas.
          </p>
        </div>
        <div xml:id="i-NovtuFwMtftwL6ijUBsWPH" type="signatureBlock">
          <list xml:id="i-MTvfgDBT458iBQMFPNt6Ed">
            <item xml:id="i-HSMsYAAXZ5rqepxQ7RwDCt" type="signature">
              Sten Bergheden (M)
            </item>
          </list>
        </div>
      </div>
    </body>
  </text>
</TEI>
