<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1958-a-fk--00151">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_fk__151/mot_1958_a_fk__151-001.pdf"/>
      <fw xml:id="i-RS3dT5dhroLYNsV6Hidbhm">
        Motioner i Första kammaren, nr 151 år 1958 13
      </fw>
      <div xml:id="i-8iNoSqCjhYt4UivzCxnHE" type="motHeader">
        <div xml:id="i-ATGS8NbtT9rVbGYfkyg1BV" type="motTitle"/>
        <div xml:id="i-EUMQJEq7uSGisS4ZxynGj5" type="motSubmissionInfo"/>
      </div>
      <div xml:id="i-iupjD9UWnhRwtUEt2yfwv" type="motBody">
        <div xml:id="i-6RMPcuqoz3Vjd3fgtP8YZT">
          <p xml:id="i-EFBsqrndHpvG3Es7Pp8S3J">
            Nr 151
          </p>
          <p xml:id="i-RM63PNbXE3y25V2DocJgKr">
            Av fru Gärde Widemar och fru Hamrin-Thorell, om utred- ning rörande
            prostitutionsproblemet.
          </p>
          <p xml:id="i-F1AHQQWo3aGbxZFikJich7">
            Prostitutionen är ett samhällsproblem, som för de större städerna
            blivit allt svårare att bemästra, särskilt som tendensen blivit
            att kvinnor i allt yngre åldrar ägnar sig åt prostitution och
            att pojkprostitutionen ökar. De undersökningar, som gjorts såväl
            i Stockholm som i Göteborg, visar att det icke är ovanligt att
            flickor i 14—16-årsåldern prostituerar sig. Nästan undantagslöst
            är dessa flickor psykiskt skadade och har vuxit upp under bedrövliga
            förhållanden. Bostadsbristen och dålig orientering i storstads-
            livet samt den lätthet varmed sprit nu kan erhållas är faktorer
            som med- verkar till att dessa unga flickor, som ofta är från
            landsorten, prostituerar sig och kommer i händerna på sutenörer
            och andra kriminella element. Från sambhällets sida har prostitutionen
            sedan lång tid tillbaka varit föremål för övervakning och ingripanden.
            Den lag som därvid tillämpats har varit den s.k. lösdrivarlagen,
            som dock under de senaste decennierna varit föremål för stark
            kritik, inte minst från riksdagens sida. 1948 års lösdriveriutredning
            föreslog lagens upphävande, då denna — tillämplig endast på medellösa
            personer utan arbete och fast bostad — ansågs i hög grad som en
            klasslagstiftning. 1950 års höstriksdag beslöt dock att lagen
            tills vidare skulle bibehållas bland annat i avvaktan på psykopatvårdsut-
            redningens betänkande. I januari 1951 utfärdade inrikesdepartementet
            en promemoria, som gick ut på att lösdrivarlagen skulle tillämpas
            restriktivt och med urskillning. Detta har också sedan dess skett
            i varje fall i Stock- holm. Hur man skall komma till rätta med
            det asociala skikt, som de prostitue- rade och sutenörerna utgör,
            och hur man skall kunna minska prostitutio- nens omfattning och
            hejda rekryteringen till denna är enligt vår uppfatt- ning ett
            av våra viktigaste sociala problem. Den primära orsaken till prostitutionen
            är givetvis efterfrågan på de prostituerade, och det synes som
            ett länge förbisett problem att inte genom upplysning eller på
            annat sätt försöka komma åt även kundkretsen. Att lösdrivarlagen
            icke längre är något lämpligt instrument för att lösa det komplex
            av frågor, som samman- hänger med prostitutionen, är uppenbart.
            Helt andra åtgärder synes böra vidtagas både i lagstiftningsväg
            och på det sociala området. Hela proble- met, vilket omfattar
            inte endast de kvinnliga prostituerade och deras kun-
          </p>
          <pb facs="riksdagen-motions-pdf/data/1958/mot_1958_a_fk__151/mot_1958_a_fk__151-002.pdf"/>
          <fw xml:id="i-UzfHWyZQKLs32QtvzrJgDD">
            14 Motioner i Första kammaren, nr 151 år 1958
          </fw>
          <p xml:id="i-TU9oyP4Uv8ZwK97poNw14o">
            der utan också sutenörerna samt även de pojkar, som prostituerar
            sig, bör göras till föremål för en grundlig utredning. Noggranna
            klientelsundersök- ningar ur såväl medicinsk, psykologisk som
            social synpunkt bör göras både av de prostituerade och av deras
            kunder. En sådan utredning skulle framlägga förslag om lämpliga
            åtgärder som bör vidtagas från samhällets sida. Vi vill här endast
            framhålla några syn- punkter, som därvid torde beaktas. Övervägas
            bör, om prostitutionen så- som sådan skall kriminaliseras, i vilket
            fall båda parterna enligt vår upp- fattning bör drabbas av samma
            ansvar. I det förslag till ny brottsbalk som framlagts och som
            ännu icke kommit under riksdagens prövning föreslås straffansvar
            för »inbjudan till otukt», vilket skulle innebära straffpåföljd
            inte endast för den kvinnliga parten, som utbjuder sig på gatan,
            utan också för den manliga parten, som på offentliga platser söker
            kontakt med kvin- nor för att mot ersättning förmå dem till otukt.
            Gränsdragningen kan här givetvis bli svår mellan legitima och
            illegitima kontakter. Att polisen skall ha rätt att ingripa mot
            gatuprostitutionen som sådan synes oss uppenbart. En utbyggnad
            av poliskåren i de större städerna förefaller även nödvändig samtidigt
            som man inför ökade polisiära befogenheter. Det kan ifråga- sättas,
            om inte kvinnlig polis här skulle ha en speciell uppgift. På det
            sociala området måste stor uppmärksamhet ägnas åt vilka hjälp-
            åtgärder som kan vidtagas för att på ett tidigt stadium taga hand
            om de flickor som råkat in i prostitutionen. För dessa flickor
            borde förordnas övervakare med goda resurser för att kunna återföra
            dem till ett normalt liv. Samhället måste här tillhandahålla möjligheter
            till yrkesutbildning och arbete samt bättre bostadsförhållanden.
            Att som nu ofta sker släppa ut flickorna från ungdomsvårdsskolor
            utan tillräckliga möjligheter att åter- anpassa sig i samhället
            är meningslöst. Efter en kort tid är de i allmänhet tillbaka i
            sitt gamla gäng och fortsätter på samma sätt som förut. På ungdomsvårdsskolorna
            skulle klientelet dessutom kunna differentieras på annat sätt
            än som nu sker. Eftervården av de flickor, som en gång hamnat
            i prostitutionen, måste utsträckas så lång tid att de i möjligaste
            mån hindras från återfall. Erfarenheterna har visat att många
            av dessa flickor då de fått tillräcklig hjälp kunnat återföras
            till ett sunt liv. Vi vill också ifrågasätta, om inte ett förbud
            för ungdomar under 18 år att utan måls- mans sällskap besöka vin-
            och spritrestauranger efter viss tid på kvällen skulle vara ett
            led i det förebyggande arbetet. Redan nu finns det förbud att
            servera sprit, vin och starköl på restauranger till ungdomar under
            18 år. Det vore önskvärt, att denna bestämmelse blev föremål för
            effektiv kon- troll. Ett studium av förhållandena i andra länder
            kan måhända ge vissa upp- slag utöver vad vi här anfört. Med stöd
            av vad ovan anförts får vi härmed hemställa,
          </p>
          <pb facs="riksdagen-motions-pdf/data/1958/mot_1958_a_fk__151/mot_1958_a_fk__151-003.pdf"/>
          <fw xml:id="i-CzYwe1twV6BSRjEkFygSkB">
            Motioner i Första kammaren, nr 151 år 1958 15
          </fw>
          <p xml:id="i-9fTy5KiwN58rnSW2XZdJSz">
            att riksdagen måtte besluta att i skrivelse till Kungl. Maj:t
            begära tillsättande av en utredning — med Juridisk, social och
            medicinsk sakkunskap — med uppdrag att fram- lägga förslag till
            åtgärder ägnade att effektivt komma till rätta med prostitutionsproblemet.
          </p>
          <p xml:id="i-JyfNvFv9sfDsHeJYYuSsYn" type="date">
            Stockholm den 22 januari 1958
          </p>
          <div xml:id="i-2t9x5Swc3aknHmM9sJijek" type="signatureBlock">
            <list xml:id="i-DCcjBKt6qorycaX5AR2WBg">
              <item xml:id="i-GbF8An3Uz27D2K178xBWhY" who="unknown" type="signature">
                Ingrid Gärde Widemar Ruth Hamrin-Thorell
              </item>
            </list>
          </div>
        </div>
      </div>
    </body>
  </text>
</TEI>
