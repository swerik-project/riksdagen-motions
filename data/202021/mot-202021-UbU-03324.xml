<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UbU-03324">
  <teiHeader>
    <fileDesc>
      <titleStmt>
        <title>Yrkesväxling, yrkeshögskola, vuxenutbildning och sfi</title>
        <author corresp="i-ChDzdZDYwg4X9oGXyFy8Ta">av Kristina Axén Olin m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3324 av Kristina Axén Olin m.fl. (M)</title>
          <idno type="rdwebb">H8023324</idno>
          <rs type="number">3324</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H8023324/text</ref>
          <ref type="dokument_url_html">http://data.riksdagen.se/dokument/H8023324</ref>
          <ref type="dokumentstatus_url_xml">http://data.riksdagen.se/dokumentstatus/H8023324</ref>
          <ref type="docx">http://data.riksdagen.se/fil/F3A9FA90-7A26-4370-A2A4-89546CB50FFC</ref>
          <ref type="pdf">http://data.riksdagen.se/fil/588CE937-EC7E-4DFA-A15A-12CA209F7A59</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-ChDzdZDYwg4X9oGXyFy8Ta</idno>
            <name>Kristina Axén Olin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J7uJmvTQswBegURGxa5EHb</idno>
            <name>Lars Püss</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6q5qML4xDLpqV9tbbTUQw9" type="signed"/>
        <correspContext corresp="i-6q5qML4xDLpqV9tbbTUQw9">
          <note type="signatory" corresp="i-ChDzdZDYwg4X9oGXyFy8Ta"/>
          <note type="signatory" corresp="i-J7uJmvTQswBegURGxa5EHb"/>
          <note type="signatory" corresp="i-Apyf3DsrtN2zmshEtt35Qo"/>
          <note type="signatory" corresp="i-J3vB7EYXWFGfYPGahysXrd"/>
        </correspContext>
        <correspAction type="submitted" xml:id="i-MkmVMXBGMJD2GsRcvG3nDH">
          <date when="2020-10-06"/>
          <time when="14:12:00"/>
        </correspAction>
        <correspAction type="reviewed" xml:id="i-Wiyrgk2b25FkYUy3jcDxPg">
          <date when="2020-10-06"/>
          <time when="17:18:00"/>
        </correspAction>
        <correspAction type="referred" xml:id="i-2xmekYbpCot5bYkzx73aCq">
          <date when="2020-10-14"/>
        </correspAction>
        <correspAction type="assigned" xml:id="i-9jDKkAbdtUXQeGp5U4fUXJ">
          <date when="2021-11-16"/>
          <time when="14:39:36"/>
        </correspAction>
        <correspContext corresp="i-9jDKkAbdtUXQeGp5U4fUXJ">
          <ref type="assignedTo">Utbildningsutskottet</ref>
        </correspContext>
        <correspAction type="behandlas_i" xml:id="i-BZn65U6rgNuxTvUrzZrmmm"/>
        <correspContext corresp="i-BZn65U6rgNuxTvUrzZrmmm">
          <ref type="uppgift">2020/21:SkU18</ref>
          <ref type="ref_dok_id">H801SkU18</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SkU18</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-JzCAE6v3nDtBmGKy3ZEoyT"/>
        <correspContext corresp="i-JzCAE6v3nDtBmGKy3ZEoyT">
          <ref type="uppgift">2020/21:SkU19</ref>
          <ref type="ref_dok_id">H801SkU19</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SkU19</ref>
          <ref type="ref_dok_titel">Företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-CgjrPsoDDskwwhhmtn2nDM"/>
        <correspContext corresp="i-CgjrPsoDDskwwhhmtn2nDM">
          <ref type="uppgift">2020/21:UbU14</ref>
          <ref type="ref_dok_id">H801UbU14</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU14</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-2wZgqdmLxG2i9ktGt5xhvq"/>
        <correspContext corresp="i-2wZgqdmLxG2i9ktGt5xhvq">
          <ref type="uppgift">2020/21:UbU15</ref>
          <ref type="ref_dok_id">H801UbU15</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU15</ref>
          <ref type="ref_dok_titel">Vuxenutbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2020/21:3324 av Kristina Axén Olin m.fl. (M) Yrkesväxling, yrkeshögskola, vuxenutbildning och sfi</div>
      </div>
      <div type="motBody">
        <div type="motProposal" subtype="förslag">
          <head xml:id="i-AwFq67VWpBYfrfQE3K9rCj">
            Förslag till riksdagsbeslut
          </head>
          <list style="ol">
            <item xml:id="i-APtf6CE8sWr7ZshERRXdyM">
              Riksdagen ställer sig bakom det som anförs i motionen om att
              överväga att införa ett omställningsavdrag och tillkännager detta
              för regeringen.
            </item>
            <item xml:id="i-2Y2qbPvGfZygw7APqj7bYh">
              Riksdagen ställer sig bakom det som anförs i motionen om att
              ge lärosätena ett omställningsuppdrag och tillkännager detta för
              regeringen.
            </item>
            <item xml:id="i-BFny3FFfsvQXYj6oVZzWj3">
              Riksdagen ställer sig bakom det som anförs i motionen om att
              lärosätenas uppdragsutbildningar bör öppnas för fler och tillkännager
              detta för regeringen.
            </item>
            <item xml:id="i-LSLz6hZG47Gmoe6DarUozp">
              Riksdagen ställer sig bakom det som anförs i motionen om behovet
              av fortsatta reformer av yrkeshögskolan och tillkännager detta
              för regeringen.
            </item>
            <item xml:id="i-NCDZYtAQLdk4BnHb3617jZ">
              Riksdagen ställer sig bakom det som anförs i motionen om kvalitetsgranskning
              av yrkeshögskolans utbildningar och tillkännager detta för regeringen.
            </item>
            <item xml:id="i-2iqB679qeHqFmdgkiJnUPS">
              Riksdagen ställer sig bakom det som anförs i motionen om att
              de ekonomiska effekterna gällande ett förändrat komvux bör följas
              upp och tillkännager detta för regeringen.
            </item>
            <item xml:id="i-NfivBvoxVYW7vyfd5NNQhE">
              Riksdagen ställer sig bakom det som anförs i motionen om att
              sänka åldern för komvux till 18 år och tillkännager detta för
              regeringen.
            </item>
            <item xml:id="i-VLieFETfJqZptEGMFG4Agj">
              Riksdagen ställer sig bakom det som anförs i motionen om målsättningen
              för komvux och tillkännager detta för regeringen.
            </item>
            <item xml:id="i-CQQ6hv79Z8CJFKkvyXzfYG">
              Riksdagen ställer sig bakom det som anförs i motionen om urvalet
              till komvux och tillkännager detta för regeringen.
            </item>
            <item xml:id="i-BSjWEAtKfTs13qa74asqym">
              Riksdagen ställer sig bakom det som anförs i motionen om ett
              sammanhållet betygssystem för komvux och tillkännager detta för
              regeringen.
            </item>
            <item xml:id="i-XYqef8BYTbANPZMAePqZFH">
              Riksdagen ställer sig bakom det som anförs i motionen om att
              komvux grundläggande utbildningsansvar bör renodlas och tillkännager
              detta för regeringen.
            </item>
            <item xml:id="i-BzATK8ZpxRb3iH493TVVZW">
              Riksdagen ställer sig bakom det som anförs i motionen om att
              en skattelättnad bör införas för företag som köper utbildning
              till sina anställda och tillkännager detta för regeringen.
            </item>
            <item xml:id="i-2pPwTTKQKtDVGEPsdj79Nn">
              Riksdagen ställer sig bakom det som anförs i motionen om en individuell
              prestationsplan i sfi och tillkännager detta för regeringen.
            </item>
            <item xml:id="i-UgK1cKyxCjPaeWWp3e5GdH">
              Riksdagen ställer sig bakom det som anförs i motionen om att
              göra de nationella proven i sfi obligatoriska inom samtliga kurser
              och tillkännager detta för regeringen.
            </item>
            <item xml:id="i-3rpHf4K3vKmtBBBvFKvFCw">
              Riksdagen ställer sig bakom det som anförs i motionen om att
              en resultatbaserad ersättning i all vuxenutbildning ska införas
              och tillkännager detta för regeringen.
            </item>
            <item xml:id="i-RAvFaG1VDmeMeMWtPeHS4V">
              Riksdagen ställer sig bakom det som anförs i motionen om granskning
              av den kommunala vuxenutbildningen på enhetsnivå och tillkännager
              detta för regeringen.
            </item>
            <item xml:id="i-6E1kZMpHZsERZFfnDmQuq3">
              Riksdagen ställer sig bakom det som anförs i motionen om kvaliteten
              i vuxenutbildningen och tillkännager detta för regeringen.
            </item>
            <item xml:id="i-haQRzcnoPHzVpvrYB8jXH">
              Riksdagen ställer sig bakom det som anförs i motionen om att
              syftet med svenska för invandrare bör förtydligas i skollagen
              med mål om etablering på arbetsmarknaden och tillkännager detta
              för regeringen.
            </item>
            <item xml:id="i-C2Qupx9zA4zry1Ne36ZqMY">
              Riksdagen ställer sig bakom det som anförs i motionen om att
              nyanlända med eftergymnasial utbildning ska kunna kombinera studier
              i svenska för invandrare med studier som möjliggör en akademisk
              eller yrkesinriktad specialisering och tillkännager detta för
              regeringen.
            </item>
            <item xml:id="i-CGDn83qZHzsf5xnkedWzS7">
              Riksdagen ställer sig bakom det som anförs i motionen om att
              utreda en bortre gräns för sfi och tillkännager detta för regeringen.
            </item>
            <item xml:id="i-NMsfGmBpQgJqZB6mjWFNkB">
              Riksdagen ställer sig bakom det som anförs i motionen om att
              stärka Jobbsprånget och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-3VhgaJdVvtcwm8zsbWtkon">
            Motivering
          </head>
          <p xml:id="i-KxUigk2DNLXHZLxUkpfY3R">
            När nu gamla arbetssätt utmanas sker en strukturomvandling i
            ekonomin som påverkar arbetsmarknaden. På en arbetsmarknad där
            allt som kan digitaliseras kommer att digita­liseras ökar kraven
            på människor att rusta sig med nya kunskaper. Ett längre arbetsliv
            med större behov av kompetensutveckling och karriärbyten kommer
            att bli regel snarare än undantag. Det betyder att kunskap och
            kompetens kommer att få en allt större bety­delse som trygghet
            på arbetsmarknaden. En viktig del i det nya samhällskontraktet
            kommer vara att både företag och det offentliga behöver skapa
            bra vägar till omställning mitt i arbetslivet och att arbetstagare
            vänjer sig vid tanken på att byta yrke och är villiga att ställa
            om.
          </p>
          <head type="h2" xml:id="i-GG4z9p7R97wuQCX199G8BG">
            Förbättrade möjligheter för människor att fylla på sin kompetens
          </head>
          <p xml:id="i-JpgQZPSmxjWmjuGtCYH1ed">
            För att stärka arbetstagarnas kompetens bör ett omställningsavdrag
            övervägas så att människor kan få skatteavdrag för egna utbildningskostnader.
            Detta för att stimulera omskolning och möjliggöra en anpassning
            av den egna kompetensen efter arbetsmark­nadens behov. På samma
            sätt bör det också ses över om en skattelättnad för företag som
            köper utbildning till sina anställda bör införas så att det blir
            mindre kostnadskrävande att investera i sina medarbetare. Ett
            sådant avdrag skulle innebära att arbetsgivaren kan få tillbaka
            en del av kostnaden för sina köp av externa kurser, genom att
            dra av motsva­rande belopp från sitt skattekonto.
          </p>
          <p xml:id="i-PP713u6R5pjxhexUMQEAmK">
            Moderaterna vill ge lärosätena ett omställningsuppdrag så att
            utbudet av kurser också anpassas efter de behov som de redan yrkesverksamma
            har när det kommer till kompetensutveckling och fortbildning.
            Det betyder exempelvis att lärosätena parallellt med de traditionella
            utbildningsprogrammen även behöver erbjuda mer av modulläsning
            i form av fristående kurser. De fristående kurserna behöver också
            vara tillgängliga så att arbetstagare har praktiska förutsättningar
            att delta och fullfölja kurserna.
          </p>
          <p xml:id="i-EiAFtDFeejcpMnjuqHvs1M">
            Redan idag ska högskolan och yrkeshögskolan i sin dimensionering
            beakta arbets­marknadens behov, men mer behöver göras om vi ska
            klara av framtidens utmaningar. Universitetens uppdragsutbildningar
            bör också öppnas upp för fler så att spetskompe­tensen och de
            nya forskningsrönen snabbt kan omsättas i arbetslivet. Idag kan
            exempel­vis inte egenföretagare köpa skräddarsydda utbildningar
            av lärosätena. Det gör att många akademikeryrken där enskild firma
            är en vanlig driftsform såsom fysioterapeuter, psyko­loger, veterinärer
            eller agronomer stängs ute. Två av tre universitet ser också dagens
            regelverk som ett hinder för att satsa på uppdragsutbildningar
            som koncept.
          </p>
          <head type="h2" xml:id="i-SMHm8vNJp6Rbix2DL2VeuP">
            Fortsatta reformer av yrkeshögskolan
          </head>
          <p xml:id="i-PA7z9LjkT4wGZbhQxwFHmA">
            Yrkeshögskolan är viktig för möjligheterna att rekrytera personer
            som har ett kvalifi­cerat yrkeskunnande. Men den är också viktig
            för individens möjlighet att skaffa sig yrkeskunskaper som är
            efterfrågade på arbetsmarknaden. Yrkeshögskolans fokus på jobb
            och arbetsplatsförlagt lärande kortar vägen från studier till
            jobb: 9 av 10 examine­rade har ett arbete året efter examen, och
            lika många är nöjda med sin utbildning. Även andelen som får jobb
            inom sitt arbetsområde ligger högt och har ökat under 2018.
          </p>
          <p xml:id="i-NztBF6vLPq9aGibmGxu8NH">
            Yrkeshögskolan är också en viktig del i det livslånga lärandet
            och möjliggör både kompetensutveckling och karriärväxling. I takt
            med att samhället, ekonomin och när­ingslivet förändras ställer
            detta nya krav på ett utbildningssystem som gör det ännu enklare
            för människor att byta arbete eller till och med bransch även
            längre upp i åldern.
          </p>
          <p xml:id="i-SCWF39S9CmqoofQSPS3nHD">
            Antalet sökande till yrkeshögskolan ökar, och många som vill
            ha och behöver vidareutbildning får i dag inte möjlighet till
            det. Den främsta anledningen till detta är dock inte platsbrist
            utan att de inte anses behöriga. Behörighetskraven till många
            YH-utbildningar är höga och kräver arbetsmarknadserfarenhet, vilket
            är svårt att få utan rätt förkunskaper. För att underlätta karriärbyten
            till bristyrken bör det därför finnas bättre möjligheter för utbildningsarrangörer
            att erbjuda preparandutbildningar för att ge fler behörighet.
          </p>
          <p xml:id="i-4HeWmxeHH2t2LPNeNYYPt2">
            Yrkeshögskolan är i dag till största del fokuserad på kortsiktiga
            arbetsmarknads­behov, vilket innebär att dess utbildningsutbud
            ständigt är under omprövning. Detta tar sig uttryck i att en utbildning
            på max två år godkänns för endast två utbildningsomgång­ar i taget.
            Detta har många fördelar som att utbildningarna exempelvis garanterat
            be­hövs. Det har dock skapat osäkerhet när det gäller de enskilda
            utbildningarnas framtid. Osäkerheten smittar av sig och får många
            att tveka inför att överhuvudtaget läsa en yrkesutbildning. Ur
            arbetslivssynpunkt behöver yrkeshögskolan bli mer långsiktig,
            och för individen är det viktigt att den blir ett tydligare alternativ
            för yrkesutbildning efter gymnasieskolan. För att åstadkomma detta
            anser vi att yrkeshögskolans godkännande av utbildning som huvudregel
            bör omfatta fler än två utbildningsomgångar.
          </p>
          <p xml:id="i-HVRuZmBoddiANzJ5KqNbG">
            De förändringar motionen föreslår om att utbildningar ska kunna
            få fler starter god­kända i taget kräver dock utökad och utvecklad
            tillsyn samt kvalitetssäkring. Därför anser vi att kvalitetsgranskningen,
            i likhet med tillsynen, bör avse enskilda utbildningar och ske
            utifrån fastslagna kvalitetskriterier som kopplats till resultat
            och de studerandes utveckling. Hur kvalitetskriterierna ska formuleras
            och med exakt vilka parametrar för kvalitet och resultat bör dock
            uppdras åt yrkeshögskolan att själv ta fram.
          </p>
          <head type="h2" xml:id="i-XSroQwtxz5xU8XKjVxbjcW">
            Valfrihet och högre kvalitet i vuxenutbildningen
          </head>
          <p xml:id="i-MgW9uGXGCKPto3sDy4i6on">
            Den kommunala vuxenutbildningen är till för den som saknar hela
            eller delar av grund- och gymnasieutbildningen. Här ska vuxna
            stärkas i sitt lärande och ges möjligheter att läsa in de kunskaper
            och färdigheter som krävs för att förbättra sina möjligheter till
            fortsatta studier och framtida jobb. För att möta de krav som
            ett globaliserat kunskaps­samhälle ställer och förbättra matchningen
            på arbetsmarknaden måste en modern vuxen­utbildning vara mer efterfrågestyrd
            än i dag. Individens och näringslivets utbildnings­behov förändras
            snabbt och anpassningar till denna efterfrågan behöver ske.
          </p>
          <p xml:id="i-KFq9iFVsdXUf5xnBTKAeP4">
            En ökad mångfald av utbildningsanordnare bidrar samtidigt såväl
            till en kvalitets­höjande konkurrens som till en ökad utbudsbredd
            – både avseende innehåll och form. Det ger individen bättre möjligheter
            att studera mer anpassat såväl utifrån sina behov som utifrån
            yrkeslivet.
          </p>
          <p xml:id="i-ZpJsdAmPGMche77Gye6eR">
            Alliansregeringen tillsatte utredningen Frivux – Valfrihet i
            vuxenutbildningen (SOU 2008:17), som kom med sitt betänkande under
            2008. En valfrihetsreform med utgångs­punkt i betänkandet om frivux
            bör genomföras i vuxenutbildningen där den studerande fritt ska
            få välja att läsa vuxenutbildning inom kommunal regi eller annan
            regi.
          </p>
          <p xml:id="i-WAhvghNsAk25gt2qjTT6Fr">
            Utredningen Kommunal vuxenutbildning på grundläggande nivå –
            en översyn för ökad individanpassning och effektivitet (SOU 2013:20)
            lämnade förslag om att förändra tillsynen av vuxenutbildningen.
            I dag sker endast en systematiserad tillsyn av vuxen­utbildningen
            på huvudmannanivå och inte på enhetsnivå. Vi föreslår därför att
            Skol­inspektionen bör få i uppdrag att granska den kommunala vuxenutbildningen
            på enhets­nivå i likhet med den granskning som sker av grund-
            och gymnasieskolor.
          </p>
          <head type="h2" xml:id="i-QrbWQsSudNuUyXwMbbX8m2">
            Uppföljning av förändringar av komvux
          </head>
          <p xml:id="i-Cv5ym7ct18PjgerZkt22gf">
            De förändring för komvux som skedde i samband med att riksdagen
            biföll propositionen ”Komvux för stärkt kompetensförsörjning”
            (2019/20:105) saknade en ordentlig beräk­ning av de ekonomiska
            konsekvenserna av de föreslagna förändringarna. Därför är det
            särskilt viktigt att besluten analyseras och följs upp i efterhand
            för att se hur de faller ut och vad konsekvenserna blir. Moderaterna
            ser också ett behov av att sänka åldersgrän­sen till komvux för
            att öka tillgängligheten för studier för fler.
          </p>
          <p xml:id="i-4tEFqCcRBw6PAbg8Nf75R4">
            Vidare vill vi också se över dimensioneringen och antalet platser
            för att säkerställa att alla som vill och behöver utbildning kan
            välja komvux.
          </p>
          <head type="h2" xml:id="i-JDVNB2i7jrzUhPT2RSJjgS">
            Målsättningen för komvux
          </head>
          <p xml:id="i-ADwvSCjUB1rk9fT6kwAAS4">
            Moderaterna anser att målsättningen med komvux måste vara att
            ge vuxna de verktyg som är nödvändiga för att kunna fungera i
            både arbets- och samhällslivet. De andra förslag som regeringen
            listar som målsättningar uppfyller inte kraven som mål utan bör
            snarare ses som medel för att uppnå den överordnade målsättningen.
            Det självklara som borde styra och vara det övergripande målet
            med all utbildning är att vi ska kunna fungera i vårt samhälle,
            både i dag och i morgon. Att dessutom, som regeringen gör, säga
            att alla de fyra föreslagna målsättningarna ska väga lika skapar
            problem. Målsätt­ningen med att gå i skolan kan inte bli ett självändamål.
          </p>
          <p xml:id="i-94UdAQaxi1R96igEQjvZ3D">
            Moderaterna anser därför att målsättningen för komvux ska lyda
            enligt följande:
          </p>
          <head type="h1" xml:id="i-QYoquCfJ9w187N5GZycpi7">
            Det övergripande målet för komvux ska förändras till att vara:
          </head>
          <list style="ul">
            <item xml:id="i-PHavXGQ6KCQTFyFYRD8p6X">
              Vuxna och unga ska ges möjlighet att utveckla sina kunskaper
              och sin kompetens i syfte att stärka sin ställning i arbets- och
              samhällslivet och unga som ej fått godkänd gymnasieexamen eller
              vill byta spår ska få möjlighet till det.
            </item>
          </list>
          <head type="h1" xml:id="i-4BXpiJHMcQKs1RGXYFeVEJ">
            Komvux ska för att uppnå detta mål bland annat arbeta med att
          </head>
          <list style="ul">
            <item xml:id="i-3UEC5ZhZutog4Ja6fShRJT">
              stödja och stimulera vuxna och unga i deras lärande
            </item>
            <item xml:id="i-DSJHzjPjRL7zgGsEPD1PXE">
              utgöra en bas för den nationella och regionala kompetensförsörjningen
              till arbetslivet.
            </item>
          </list>
          <head type="h2" xml:id="i-Rea73mjnC6RwUZpbzHUUDa">
            Urvalet till komvux
          </head>
          <p xml:id="i-GFKJEuC4hc2yWGPhEsNLeZ">
            Moderaterna välkomnar den nya urvalsdefinitionen ”störst behov
            av utbildning”. Det är däremot bekymmersamt att det ges stort
            utrymme för i princip oändliga tolkningar av innebörden av detta.
            Utredningen (SOU 2018:71) påpekar att den föreslagna förändringen
            innebär att det ges ett ökat tolkningsutrymme avseende vem som
            ska prioriteras och där­med en ökad risk för icke likformiga bedömningar.
            Vi kan inte nog understryka vikten av att det tas fram riktlinjer
            som förhindrar godtyckliga tolkningar av urvalskriterierna. Det
            är viktigt att studenter som inte gått klart gymnasiet, bytt program
            eller av andra skäl behöver komplettera sin gymnasieutbildning
            har möjlighet att studera på komvux.
          </p>
          <head type="h2" xml:id="i-GpKxvfMY8sGmfHxmDMrrTb">
            Ett sammanhållet betygssystem i komvux
          </head>
          <p xml:id="i-BPC3HoP2AMZeYRWh5TQkMD">
            Moderaterna motsätter sig det nya förenklade betygssystem som
            det beslutades om våren 2020. Som flera remissinstanser påpekar
            kan det bli otydligt och motverkar statushöjning att återgå till
            ett tidigare system, och det kan bli förvirrande för elever som
            läser sfi samt grundskole- och gymnasiekurser parallellt att ha
            olika betygsbeteckningar. Det kan också bli svårt för arbetsgivare
            att jämföra betyg, och elever riskerar att inte motiveras att
            nå längre med en utbyggd betygsskala, då de inte kan utföra topprestationer
            motsva­rande A i betygsskalan. Vi vill därför att ett gemensamt
            och sammanhållet betygssystem ska återinföras.
          </p>
          <head type="h2" xml:id="i-APzVa8k1fQpiwv5CAgahyD">
            Renodla komvux grundläggande utbildningsansvar
          </head>
          <p xml:id="i-DxFULcpwztcvJbC544WscP">
            Komvux har idag i allt högre utsträckning blivit en integrationsinsats.
            Av eleverna som läser grundläggande nivå på komvux är idag 95
            procent utrikes födda. Den vanligaste kursen på komvux är svenska
            som andraspråk. På gymnasial nivå är det dock bara 38 procent
            som är födda i ett annat land än Sverige. De som är födda i Sverige
            läser oftare på komvux för att komplettera betyg och behörighet
            för att kunna söka in till en utbild­ning på högskolan eller yrkeshögskolan
            (nästan hälften som är under 25 år). Detta an­svar ska flyttas
            till högskolans basårsutbildningar och yrkeshögskolans preparandutbild­ning
            för att renodla komvux grundläggande utbildningsansvar.
          </p>
          <head type="h2" xml:id="i-QKxKgvGkEp78pxr1RRvcP1">
            Omställning och kompetensförsörjning för ökad tillväxt
          </head>
          <p xml:id="i-8LTWaqt6GQMrHNHpxpWUGM">
            När gamla arbetssätt utmanas sker en strukturomvandling i ekonomin
            som påverkar arbetsmarknaden. Arbetsuppgifter, och ibland även
            yrken, försvinner, samtidigt som det växer fram nya arbetsuppgifter
            i snabb takt. På en arbetsmarknad där allt som kan digitaliseras
            kommer att digitaliseras, ökar kraven på människor att rusta sig
            med nya kunskaper för att fortsatt vara relevanta och attraktiva
            på arbetsmarknaden.
          </p>
          <p xml:id="i-UMMpADpGVmE9YAX9pnFfYc">
            Med en åldrande befolkning behöver vi också jobba längre för
            att kunna finansiera vår gemensamma välfärd. Den pågående strukturomvandlingen
            i kombination med ett längre arbetsliv innebär att kompetensutveckling
            och karriärbyten är regel snarare än undantag. Samtidigt har förhållandevis
            många nyanlända personer i Sverige enbart en utbildningsnivå motsvarande
            högst grundskola. Nyanlända med låg utbildning har stora problem
            att etablera sig på arbetsmarknaden. Senare års flyktingströmmar
            medför där­med också ett ökat behov av vuxenutbildning på alla
            nivåer. Moderaterna anser att Sverige har goda möjligheter att
            dra nytta av teknikutvecklingen de kommande åren. För att det
            ska vara möjligt krävs dock att vinsterna kommer hela befolkningen
            till del. Då måste de som behöver byta arbete eller arbetsuppgifter
            ges goda möjligheter att ställa om. Vi har tidigare föreslagit
            ett omställningsavdrag så att människor kan få skatteavdrag för
            egna utbildningskostnader, för att stimulera omskolning och möjlig­göra
            en anpassning av den egna kompetensen efter arbetsmarknadens behov.
          </p>
          <head type="h2" xml:id="i-Emv973FRgjLJpcEqDbVq6J">
            Skattelättnad för företag som köper utbildning till sina anställda
          </head>
          <p xml:id="i-F8hPrjeFctzTkkZT2dTes1">
            Både företagen och det offentliga måste skapa bra vägar till
            omställning i arbetslivet – och att arbetstagare vänjer sig vid
            tanken att byta yrke och är villiga att ställa om. För att stimulera
            omställning och kompetensutveckling genom hela arbetslivet behöver
            staten också leva upp till sin del av samhällskontraktet genom
            att underlätta för såväl arbets­givare som individer att investera
            i utbildning. Det behövs lösningar som gör det mindre kostnadskrävande
            för arbetsgivare att investera i sina medarbetare. Som ett komplement
            till Moderaternas förslag om utbildningsavdrag, som innebär att
            människor kan få skatte­avdrag för egna utbildningskostnader,
            bör det även införas skattelättnader för företag som köper utbildning
            till sina anställda. Ett sådant avdrag skulle innebära att arbets­givaren
            kan få tillbaka en del av kostnaden för sina köp av externa kurser,
            genom att dra av motsvarande belopp från sitt skattekonto.
          </p>
          <head type="h2" xml:id="i-BZ8vMLvMTZD8DohnQPJoTq">
            Individuell prestationsplan i sfi
          </head>
          <p xml:id="i-TUeK5omo8P7y9VP2bHSxUK">
            Som en del av etableringen läser de allra flesta personer som
            fått uppehållstillstånd i Sverige kurser i svenska för invandrare
            (sfi) i någon omfattning. Dagens utformning av utbildningen fungerar
            dock till stor del ineffektivt. Exemplen är många på personer
            som läst sfi i flera år utan att nämnvärt ha förbättrat sina språkkunskaper.
          </p>
          <p xml:id="i-LnYk2MjbhER6ka3DexYqnY">
            Skolverkets statistik visar att fler än sex av tio inskrivna
            år 2018 inte klarat sin sfi-kurs inom ett år och att det i genomsnitt
            tar 63 veckor att slutföra den mest grundläggan­de sfi-kursen
            (1A). Den som är ny i Sverige och deltar i etableringsinsatser,
            däribland sfi-undervisning, kan få etableringsersättning. Utbetalning
            av ersättningen är dock kopplad till deltagande och inte till
            prestation, det vill säga i vilken mån den enskilde når uppsatta
            kunskapsmål. Sverige skiljer sig från bland annat Tyskland, Nederländerna
            och Danmark på så vis att prestationen i språkutbildningen inte
            påverkar vare sig rätten till permanent uppehållstillstånd eller
            nivån på de ekonomiska ersättningar som det offentliga betalar
            ut. Det vill Moderaterna ändra på.
          </p>
          <p xml:id="i-5vhsKeNJC8mV8EWS9UjUgs">
            Moderaterna vill att varje person som påbörjar sfi ska få en
            individuell prestations­plan som uppskattar tiden det kommer att
            ta att slutföra varje kurs och studieväg. Presta­tionsplanen ska
            utformas med hänsyn till den studerandes förkunskaper, såsom tidigare
            utbildning. Vid avbrutna studier eller studier som inte fullföljs
            med godkända studie­resultat inom den angivna tidsramen aktualiseras
            ett åtgärdssystem som innebär att individer kan få en varning
            och ytterst delvis eller helt indragen etableringsersättning.
            För att få ett betyg i den sfi-kurs eleven går ska det vara obligatoriskt
            att genomföra nationella prov.
          </p>
          <p xml:id="i-RyTZF3EFj49XmT7BhdU7BB">
            Det huvudsakliga syftet med svenska för invandrare ska också
            vara att förkorta vägen till arbete samtidigt som individen tar
            sig upp till arbetsmarknadens kompetens­krav. Det behöver förtydligas
            i lagstiftningen att det är att komma i jobb som är målet med
            utbildningen. För nyanlända med eftergymnasial utbildning bör
            studier i svenska för invandrare kunna kombineras med studier
            som möjliggör en akademisk eller yrkes­inriktad specialisering.
          </p>
          <head type="h2" xml:id="i-QwV1yrhaTC8BmDHho244zL">
            Fler sfi-lärare
          </head>
          <p xml:id="i-GvJfr4WQWqjJQhDBr1GDYa">
            I många kommuner finns ett stort behov av fler lärare i svenska
            för invandrare. Genom att öka antalet distanskurser, se till att
            fler lärosäten med lärarutbildning erbjuder sommarkurser i svenska
            som andraspråk samt göra svenska som andraspråk till en obligatorisk
            del på lärarutbildningen kan behovet av fler lärare i svenska
            för invandrare mötas bättre.
          </p>
          <p xml:id="i-9DMt6VTFKDnzRBFSnNXroh">
            Forskning visar också att det är enklare att lära sig ett nytt
            språk om man kan utgå från sitt modersmål. Genom att införa modersmålsstöd
            och exempelvis ta till vara kompetens hos tidigare elever med
            olika modersmål kan kvaliteten i utbildningen öka.
          </p>
          <head type="h2" xml:id="i-PqMj81b6WvusXQyc4F2uyx">
            Resultatbaserad ersättning i all vuxenutbildning, inklusive sfi
          </head>
          <p xml:id="i-Bbs7jL4ekK5XvUVzZmiqkn">
            En ökad mångfald av utbildningsanordnare bidrar såväl till en
            kvalitetshöjande konkur­rens som till en ökad utbudsbredd – både
            avseende innehåll och form. Det ger individen bättre möjligheter
            att studera mer anpassat såväl utifrån sina behov som utifrån
            yrkes­livet. Det är därför viktigt att säkerställa en mångfald
            av aktörer och en hög kvalitet i undervisningen och verksamheterna.
            En viktig del i detta är att ersättningen till anord­narna ger
            rätt incitament att uppnå en god kvalitet och resultat.
          </p>
          <p xml:id="i-SVv7wB8KZ1oW2UnwVL9Umu">
            Idag utgår ersättning utifrån deltagartimmar eller närvaro och
            inte utifrån hur väl rustade eleverna blir i det svenska språket.
            Det kan leda till att anordnare behåller elever längre än nödvändigt
            utan att eleverna vare sig får med sig bättre kunskaper eller
            kom­mer närmare arbetsmarknaden. Moderaterna föreslår därför att
            ersättningen till utbild­ningsanordnare ska utgå från uppnådda
            resultat och att en resultatbaserad ersättning i all vuxenutbildning
            införs.
          </p>
          <head type="h2" xml:id="i-S6vpAeWgG49ifexXEX51Du">
            Statlig tillsyn av sfi och vuxenutbildningen
          </head>
          <p xml:id="i-DhegWFVTxQofmffmCXnrok">
            I dag sker endast en systematiserad tillsyn av vuxenutbildningen
            på huvudmannanivå och inte på enhetsnivå. Det leder till ett flertal
            problem. Eftersom kommuner har olika system för att erbjuda vuxenutbildning
            där vissa erbjuder den i egen kommunal regi och andra genom upphandling
            resulterar det i att alla verksamheter inte granskas då majori­teten
            av tillsynen sker på huvudmannanivå. Avsaknaden av en fullständig
            bild av vuxen­utbildningen äventyrar utbildningens kvalitet och
            likvärdighet.
          </p>
          <p xml:id="i-47gSUxDA3SBjpGK4QsNKqe">
            Med målet att ytterligare säkerställa utbildningens kvalitet
            och likvärdighet föreslår Moderaterna att staten, genom Skolinspektionen,
            bör få i uppdrag att genomföra syste­matisk tillsyn av vuxenutbildningen
            på både huvudmannanivå och enhetsnivå.
          </p>
          <head type="h2" xml:id="i-BdSi6nibSgnzDWq4ydJwMF">
            Utred en bortre gräns i sfi
          </head>
          <p xml:id="i-RKz26MFHBG6dLMHQyP8ScY">
            Om man läser på CSN-berättigade utbildningar så finns det strikta
            regler om hur länge man kan göra detta. CSN betalar ut ersättningar
            för studier vid universitet och hög­skolor, komvux, folkhögskola,
            yrkeshögskola, studier utomlands och högskolans basår. När det
            gäller universitet och högskolestudier så finns det en tydlig
            bortre gräns, som motsvarar 6 års studier. Dessutom måste man
            vid heltidsstudier ha godkända kurser motsvarande 62,5 % det första
            året och sedan ökar kravet till 75 % resterande studietid. Inom
            sfi finns det ingen bortre gräns eller resultatkrav. Moderaterna
            vill därför att det tillsätts en utredning för att se över studieformen
            sfi så att den blir likvärdig med övriga studier i Sverige.
          </p>
          <head type="h2" xml:id="i-8Uz2VCan6M91Fq3bMDdfiS">
            Stärk Jobbsprånget
          </head>
          <p xml:id="i-Hynu59eq9esBaWuyQUAwYU">
            Jobbsprånget är ett program som vänder sig till nyanlända akademiker.
            Ingenjörer, arkitekter, naturvetare och ekonomer får under fyra
            månader praktisera ute på ett företag som är i behov av just deras
            kompetens. Programmet, som tagits fram inom Kungliga Ingenjörsvetenskapsakademien
            (Iva) möjliggör för kandidater att inom 30 dagar från ansökan
            påbörja en praktik. Det ställs inga krav på perfekt svenska; det
            lär sig kandidat­erna parallellt på jobbet och genom undervisning
            i svenska för invandrare.
          </p>
          <p xml:id="i-A4VLNAQdpo8TrnNwpqToev">
            Valideringsprocessen påskyndas också avsevärt genom att validering
            kan ske både på arbetsplatsen och genom kompletterande onlinekurser.
            Iva har lagt betydande resur­ser på att bygga upp ett fungerande
            och effektivt samarbete mellan Arbetsförmedlingen och näringslivet
            för att snabbt kunna matcha de nyanlända akademikernas kompetens
            mot ett reellt behov ute hos företagen. 75 procent av alla nyanlända
            akademiker som genomgår programmet får jobb direkt efter praktiken,
            inte sällan på företaget de prakti­serat på. Moderaterna verkar
            därför för att Jobbsprånget framgent ska stärkas.
          </p>
        </div>
        <div type="motSignatures">
          <list>
            <item xml:id="i-9LMojcM9t91muML278a1Vc">
              Kristina Axén Olin (M)
            </item>
            <item xml:id="i-CxVpSFGSqR2AAWdD64NHn7">
              Lars Püss (M)
            </item>
            <item xml:id="i-M7k8FhWNMVMSY2WBwji7DY">
              Marie-Louise Hänel Sandström (M)
            </item>
            <item xml:id="i-EqtnLCfU2jvwKuG4UN4BKt">
              Noria Manouchi (M)
            </item>
          </list>
        </div>
      </div>
    </body>
  </text>
</TEI>
