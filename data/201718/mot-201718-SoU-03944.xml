<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SoU-03944">
  <teiHeader>
    <fileDesc>
      <titleStmt>
        <title>med anledning av prop. 2017/18:40 En ny beslutsprocess för den högspecialiserade vården</title>
        <author corresp="i-WTUJB2R5FNpHU89dXa4RTX">av Emma Henriksson m.fl. (KD, C, M, L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3944 av Emma Henriksson m.fl. (KD, C, M, L)</title>
          <idno type="rdwebb">H5023944</idno>
          <rs type="number">3944</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H5023944/text</ref>
          <ref type="dokument_url_html">http://data.riksdagen.se/dokument/H5023944</ref>
          <ref type="dokumentstatus_url_xml">http://data.riksdagen.se/dokumentstatus/H5023944</ref>
          <ref type="docx">http://data.riksdagen.se/fil/D94624DD-B9A7-40A6-B837-46850ABFFF45</ref>
          <ref type="pdf">http://data.riksdagen.se/fil/299643DA-A7DA-42ED-A2BD-97244313FBB7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-XQAzCv28W16uuk7HhQLdZZ</idno>
            <name>Anders W Jonsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-TUnEqZsuHE6yL9g3kpqcaC" type="basedOn"/>
        <correspContext corresp="i-TUnEqZsuHE6yL9g3kpqcaC">
          <ref>Proposition 2017/18:40</ref>
        </correspContext>
        <correspAction xml:id="i-LgLTXRrzK21DJoJgekFKKX" type="signed"/>
        <correspContext corresp="i-LgLTXRrzK21DJoJgekFKKX">
          <note type="signatory" corresp="i-WTUJB2R5FNpHU89dXa4RTX"/>
          <note type="signatory" corresp="i-XQAzCv28W16uuk7HhQLdZZ"/>
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-L3xspgThUxUN1YtSDqcmk8"/>
        </correspContext>
        <correspAction xml:id="i-SoChBnG7ziL1JQqAHdyusf" type="submitted">
          <date when="2017-12-07"/>
          <time when="13:20:12"/>
        </correspAction>
        <correspAction xml:id="i-K4a5vxARWeQJUAKvpqzwR6" type="reviewed">
          <date when="2017-12-13"/>
          <time when="16:03:22"/>
        </correspAction>
        <correspAction xml:id="i-88ipgnMD5y4p8w8njgtDMD" type="dismissed">
          <date when="2017-12-14"/>
        </correspAction>
        <correspAction xml:id="i-SvDA74ED3BNsGh61Gbnc3V" type="referred">
          <date when="2017-12-15"/>
        </correspAction>
        <correspAction xml:id="i-PNhyDuRodfY4SLJts4DvxE" type="assigned">
          <date when="2018-03-08"/>
          <time when="17:27:33"/>
        </correspAction>
        <correspContext corresp="i-PNhyDuRodfY4SLJts4DvxE">
          <ref type="assignedTo">Socialutskottet</ref>
        </correspContext>
        <correspAction xml:id="i-22zLBitUr7UeqB2u47rKfg" type="behandlas_i"/>
        <correspContext corresp="i-22zLBitUr7UeqB2u47rKfg">
          <ref type="uppgift">2017/18:SoU18</ref>
          <ref type="ref_dok_id">H501SoU18</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU18</ref>
          <ref type="ref_dok_titel">En ny beslutsprocess för den högspecialiserade vården</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8YYfeD6Kp8V6CNMsCQdMPv" type="motHeader">
        <div xml:id="i-MgT9cTCho8LBv13VGS7Np7" type="motTitle">
          Motion till riksdagen 2017/18:3944 av Emma Henriksson m.fl. (KD,
          C, M, L) med anledning av prop. 2017/18:40 En ny beslutsprocess
          för den högspecialiserade vården
        </div>
      </div>
      <div xml:id="i-Hyfj68LdkJxHEnajLt9deq" type="motBody">
        <div xml:id="i-FQDjapdPxDUxa5X62eZ6Z4" type="motProposal" subtype="förslag">
          <head xml:id="i-KRX1ctgszuYrYTpwfQ76Wu">
            Förslag till riksdagsbeslut
          </head>
          <list xml:id="i-RvZkcd9sCaSSbg4y83DcgS" style="ol">
            <item xml:id="i-X3zMDgVMwAYVVSzntuFhKu">
              Riksdagen ställer sig bakom det som anförs i motionen om att
              säkerställa patientsäkerheten i samtliga regioner vid koncentreringen
              av den högspecialiserade vården och tillkännager detta för regeringen.
            </item>
            <item xml:id="i-SM8qCvrE4cuvoiX1D2z47S">
              Riksdagen ställer sig bakom det som anförs i motionen om att
              tidigt och kontinuerligt följa upp den nya beslutsprocessen för
              den nationella högspecialiserade vården och tillkännager detta
              för regeringen.
            </item>
          </list>
        </div>
        <div xml:id="i-PgJNj8hsidYc6PhJjf33cR" type="motContent">
          <head xml:id="i-BeCpvV8ZUJb1kRaDEqtTe5" type="h1">
            Motivering
          </head>
          <p xml:id="i-XGSA7TdKJGFZqWyCB3MZkN">
            Svensk hälso- och sjukvård står inför många stora utmaningar
            de kommande åren. En av dessa är behovet av att koncentrera den
            högspecialiserade vården nationellt för att kunna skapa ökad kvalitet
            och säkerhet för patienterna. Väl genomfört kan det ge bättre
            förutsättningar för mer jämlik vård med högre patientsäkerhet
            i hela landet och ett mer effektivt resursutnyttjande.
          </p>
          <p xml:id="i-8HERQH2GW1cYi6HuNuWCNZ">
            Alliansregeringen tillsatte därför i april 2014 den statliga
            utredningen ”Utredningen om högspecialiserad vård” (dir. 2014:56).
            Alliansen välkomnar att regeringen nu tar fasta på utredningens
            betänkande ”Träning ger färdighet – Koncentrera vården för patientens
            bästa” (SOU 2015:98) genom att i proposition 2017/18:40 lyfta
            fram förslag på ändringar i hälso- och sjukvårdslagen (2017:30)
            som innebär en ny beslutsprocess för den nationella högspecialiserade
            vården. Den av regeringen föreslagna beslutsprocessen är tänkt
            att ersätta den nationella samordningen av rikssjukvården och
            den nationella nivåstruktureringen av cancervården.
          </p>
          <p xml:id="i-VPtJp4yeDBHTj1ynuA88at">
            På många sätt är hälso- och sjukvården i Sverige högklassig.
            Den är av mycket hög medicinsk kvalitet, men alla får inte ta
            del av den bästa vården. Väntetider och behandlingsmetoder skiljer
            sig kraftigt åt beroende på var i landet man bor. Den alliansinitierade
            statliga offentliga utredningen ”Träning ger färdighet – Koncentrera
            vården för patientens bästa” (SOU 2015:98) fastställer ytterligare
            brister med dagens vårdorganisation. Vårdpersonal som utför mer
            avancerade behandlingar får inte göra det tillräckligt ofta för
            att utveckla expertisen, eftersom patientunderlaget i enskilda
            landsting eller sjukhus är för lågt. Men framför allt skiljer
            sig den medicinska kvaliteten och resultatet åt beroende på var
            i landet patienten bor. Effekten är särskilt tydlig inom cancervården.
          </p>
          <p xml:id="i-NXjpt8U6izrHSmKUKc9ykc">
            En mer koncentrerad vård gör att resurserna kan utnyttjas effektivare,
            vilket ger tydliga vinster för både patienten och samhället (SOU
            2015:98). Den enskilda patienten kan få längre sjuktransporter
            jämfört med i dag. Det är emellertid något som de flesta kan acceptera
            när de kompenseras med en avsevärt förhöjd vårdkvalitet. När specialiserad
            vårdpersonal samlas på färre enheter främjas kunskapsutbyte och
            kompetensutveckling. När avancerad och dyrbar medicinsk utrustning
            endast behöver etableras på ett fåtal enheter nyttjas både utrustning
            och våra gemensamma välfärdsresurser mer effektivt och vi står
            bättre rustade att fortsätta den medicinska utvecklingen för morgondagens
            vårdbehov.
          </p>
          <p xml:id="i-ND2bQPT6VQoJ9CDbmp5cZ7">
            Arbetet i nuvarande Rikssjukvårdsnämnden har varit komplicerat
            och inte levt upp till de förväntningar som funnits. Skälen är
            många, inte minst de mycket komplexa orsakssamband som finns inom
            den högspecialiserade vården. I dagsläget har runt 15 diagnosområden
            varit föremål för nivåstruktureringsbeslut. Det har tagit ungefär
            tolv år. Högspecialiserad vård har hittills under 2000-talet koncentrerats
            i liten omfattning, och staten behöver därför ta ett ökat samordnande
            ansvar.
          </p>
          <p xml:id="i-4LzqP7PhD4h6nssjEfhhmy">
            En ökad koncentration av den högspecialiserade sjukvården är
            således i grunden nödvändigt för att säkerställa en hög vårdkvalitet
            och patientsäkerhet. När en så pass stor del av den nationella
            högspecialiserade vården ska koncentreras är det viktigt att samtidigt
            beakta värdet av att ha tillgång till regionvård i hela landet,
            samt att ha en ändamålsenlig ansvarsfördelning för sjukvården
            mellan staten och nuvarande huvudmän. Regeringens proposition
            belyser hur förutsättningar för nivåstruktureringen inom respektive
            region ska säkerställas, medan motsvarande strukturer för balans
            mellan de olika regionerna saknas. I ett läge där varje enskilt
            beslut fattas utan hänsyn till helheten kan det få konsekvenser
            framför allt för de mindre regionsjukhusen som inte är motiverade
            utifrån de möjliga fördelarna med nivåstrukturering i just det
            fallet. Konsekvenserna för vad som händer t.ex. med akutuppdraget
            i de olika regionerna på de olika sjukhusen är otillräckligt belyst
            i regeringens konsekvensanalys. En påtaglig risk är att mindre
            universitetssjukhus kan få svårt att klara stora trauman. Regeringen
            bör därför tillse att den myndighet som regeringen utser får i
            uppdrag att säkerställa patientsäkerheten också vad gäller den
            akuta vården för medborgarna i alla regioner när den högspecialiserade
            vården koncentreras.
          </p>
          <p xml:id="i-J26gjDW55KfNhnCQTqdJqd">
            Regeringens förslag innebär en ny process för en omfattande del
            av sjukhusvården, vilket i grunden är bra. Den högspecialiserade
            vården utgör ca 15 procent av kostnaderna för all sjukhusvård.
            För landets universitetssjukhus utgör den högspecialiserade vården
            en ännu mer omfattande del. Det innebär att de högspecialiserade
            delarna är integrerade med universitetssjukhusens övriga olika
            verksamheter. Att bryta ur och plocka bort högspecialiserade behandlingar
            och verksamheter från vissa universitetssjukhus kan därför komma
            att ge stora effekter på det enskilda universitetssjukhuset. Även
            detta är otillräckligt belyst i regeringens redovisning och förslag.
          </p>
          <p xml:id="i-BF22JikBu6tNGYUUSDatyQ">
            Patienten och patientsäkerheten ska alltid sättas allra främst.
            Därför krävs mer koncentrerad högspecialiserad vård. Processen
            att genomföra nödvändig koncentration av densamma kräver emellertid
            ett mer omfattande helhetstänkande än vad regeringen nu föreslår.
          </p>
          <p xml:id="i-UvYPoawxNfsPNfYdKUhtYx">
            Vidare finns stora tveksamheter kring genomförbarheten i den
            tidsplan som tagits fram av Socialstyrelsen och som lyfts fram
            i propositionen. De förslag som lyfts fram i propositionen innebär
            långtgående och genomgripande förändringar som kan ta tid. Sammantaget
            är det upp till 300–400 diagnosområden som beräknas utvärderas
            av 80–100 arbetsgrupper. Tidsplanen som tas upp i propositionen
            utgår från att nivåstrukturering på nationell nivå av all hälso-
            och sjukvård kommer att kunna genomföras inom tre år efter att
            de planerade pilotområdena har genomarbetats. Med tanke på den
            stora omställning av högspecialiserad vård i landet som föreslås
            i propositionen och att det har tagit tolv år att fatta nivåstruktureringsbeslut
            om dagens 15 diagnosområden förefaller tidsplanen väl optimistisk.
          </p>
          <p xml:id="i-8QZfPtpP4z74jkco3C46yC">
            Den snäva tidsplanen samt behovet av regional balans innebär
            att införandet av en ny beslutsprocess bör följas noga av regeringen,
            med regelbundna kontrollstationer. En sådan första kontrollstation
            och utvärdering bör ske tidigt, lämpligen i samband med att de
            två första operationsgrupperna är klara. Det är också viktigt
            att här följa konsekvenserna för akutsjukvården samt för universitetssjukhusen.
          </p>
        </div>
        <div xml:id="i-Gd5XLupXDHauidRBoYVkqs" type="signatureBlock">
          <list xml:id="i-F2q9sC9aV5ypi18WrVG4wj">
            <item xml:id="i-AEF85DgGej5TNssr54mLKh" who="i-WTUJB2R5FNpHU89dXa4RTX" type="signature">
              Emma Henriksson (KD)
            </item>
            <item xml:id="i-26gM5pxnmqw2uxgnVNhevb" who="i-XQAzCv28W16uuk7HhQLdZZ" type="signature">
              Anders W Jonsson (C)
            </item>
            <item xml:id="i-J4NQ1oSbTh3tGu96uS4E2V" who="i-Ws7TTEJpudwigKX5RjyhR4" type="signature">
              Camilla Waltersson Grönvall (M)
            </item>
            <item xml:id="i-2AyYbCvAdyD28Za8dou72e" who="i-L3xspgThUxUN1YtSDqcmk8" type="signature">
              Barbro Westerholm (L)
            </item>
          </list>
        </div>
      </div>
    </body>
  </text>
</TEI>
