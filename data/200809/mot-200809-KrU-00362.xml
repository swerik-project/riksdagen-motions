<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-KrU-00362">
  <teiHeader>
    <fileDesc>
      <titleStmt>
        <title>Utgiftsområde 17 Kultur, medier, trossamfund och fritid</title>
        <author corresp="i-GQzX6vWx4U9VMh4ci9D9yF">av Margareta Israelsson m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 17 Kultur, medier, trossamfund och fritid</title>
          <idno type="rdwebb">GW02Kr362</idno>
          <rs type="number">Kr362</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GW02Kr362/text</ref>
          <ref type="dokument_url_html">http://data.riksdagen.se/dokument/GW02Kr362</ref>
          <ref type="dokumentstatus_url_xml">http://data.riksdagen.se/dokumentstatus/GW02Kr362</ref>
          <ref type="doc">http://data.riksdagen.se/fil/383935B9-1D3B-44D5-8DE4-C2A4F828C774</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GQzX6vWx4U9VMh4ci9D9yF</idno>
            <name>Margareta Israelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LutTcg2m9spsoVaK7cAQeB</idno>
            <name>Lars Wegendal</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-SYmctpvT7BxsqFzwPADUfw</idno>
            <name>Nikos Papadopoulos</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-DDTGf6wkyXKiMd3kYJ4KQv</idno>
            <name>Anne Ludvigsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HNZrYrLbstv8KywRLm2FMv</idno>
            <name>Gunilla Carlsson i Hisings Backa</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-67wRp4zduspVaKE8AzS9qR</idno>
            <name>Göran Persson i Simrishamn</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-SvS8rTwUeKpVtp5mrPNCaP</idno>
            <name>Leif Pettersson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KeW8hsPJyC5CZvYdHkB6Su" type="signed"/>
        <correspContext corresp="i-KeW8hsPJyC5CZvYdHkB6Su">
          <note type="signatory" corresp="i-GQzX6vWx4U9VMh4ci9D9yF"/>
          <note type="signatory" corresp="i-LutTcg2m9spsoVaK7cAQeB"/>
          <note type="signatory" corresp="i-SYmctpvT7BxsqFzwPADUfw"/>
          <note type="signatory" corresp="i-DDTGf6wkyXKiMd3kYJ4KQv"/>
          <note type="signatory" corresp="i-HNZrYrLbstv8KywRLm2FMv"/>
          <note type="signatory" corresp="i-67wRp4zduspVaKE8AzS9qR"/>
          <note type="signatory" corresp="i-SvS8rTwUeKpVtp5mrPNCaP"/>
        </correspContext>
        <correspAction xml:id="i-WhHZQUU5Yg5R6qGydqfugm" type="numbering">
          <date when="2008-10-09"/>
        </correspAction>
        <correspAction xml:id="i-RwRarpV9Dc7VRR7nCYdMC6" type="submission">
          <date when="2008-10-07"/>
        </correspAction>
        <correspAction xml:id="i-DHmFx74FehDkCpRmEtAAuE" type="transfer">
          <date when="2008-10-07"/>
        </correspAction>
        <correspAction xml:id="i-4rkj4D5MZCBKokx59keh5t" type="assigned"/>
        <correspContext corresp="i-4rkj4D5MZCBKokx59keh5t">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5owgis27fLAEenrMPLmiPe" type="motBody">
        <div xml:id="i-StAiUxWXauR8sjiGgU2MxR" type="motProposal" subtype="förslag">
          <head xml:id="i-4WrjUKKzKRrpLbSioFKiYC">
            Förslag till riksdagsbeslut
          </head>
          <list xml:id="i-FQ5aNASbRoM87MNVAVGviz" style="ol">
            <item xml:id="i-86HCG7c2TYLvY7arRAm6VY">
              Riksdagen avslår regeringens förslag till anslaget 1:3 Skapande
              skola.
            </item>
            <item xml:id="i-Qte7rrrK93DHUqy8Q3SaCL">
              Riksdagen tillkännager för regeringen som sin mening vad som
              anförs i motionen om Teateralliansen.
            </item>
            <item xml:id="i-Pcgy46NHZ7fbZNT36pSRsM">
              Riksdagen tillkännager för regeringen som sin mening vad som
              anförs i motionen om anslaget till Operan.
            </item>
            <item xml:id="i-Kx81TakQoq3T7KtXq1R3Dy">
              Riksdagen tillkännager för regeringen som sin mening vad som
              anförs i motionen om en satsning på regionala kulturinstitutioner.
            </item>
            <item xml:id="i-7CoVw1CZxJA1e21BFEgVRy">
              Riksdagen tillkännager för regeringen som sin mening vad som
              anförs i motionen om biblioteksutveckling för ökat läsande.
            </item>
            <item xml:id="i-U8MJNALoS3amyZs1WnXupF">
              Riksdagen tillkännager för regeringen som sin mening vad som
              anförs i motionen om fri entré för alla på de statliga museerna.
            </item>
            <item xml:id="i-VWWD18EeEZ5hUo8AvkQpk6">
              Riksdagen tillkännager för regeringen som sin mening vad som
              anförs i motionen om en permanent EWK-utställning.
            </item>
            <item xml:id="i-9bhsvqrk4NovVqhEv6sPQf">
              Riksdagen tillkännager för regeringen som sin mening vad som
              anförs i motionen om kulturmiljövården.
            </item>
            <item xml:id="i-FUX6xLxV9tztJjWAo38gc">
              Riksdagen tillkännager för regeringen som sin mening vad som
              anförs i motionen om uppdragsarkeologin.
            </item>
            <item xml:id="i-AkqXCX2kgyQiiRiHzJnewm">
              Riksdagen tillkännager för regeringen som sin mening vad som
              anförs i motionen om digitalisering av biografer.
            </item>
            <item xml:id="i-9v7M11duDLgPWoWpnMqbpu">
              Riksdagen tillkännager för regeringen som sin mening vad som
              anförs i motionen om samlingslokaler.
            </item>
            <item xml:id="i-8Lp2ZCZpKZpLzPvWSvyftT">
              Riksdagen tillkännager för regeringen som sin mening vad som
              anförs i motionen om investeringar i den kreativa ekonomin. 1
            </item>
            <item xml:id="i-ExcHED4Evea4J7CQksWvto">
              Riksdagen tillkännager för regeringen som sin mening vad som
              anförs i motionen om idrottsevenemangen.
            </item>
            <item xml:id="i-Mdz53kVQtYeUUKGckGnxPQ">
              Riksdagen tillkännager för regeringen som sin mening vad som
              anförs i motionen om barnkultursatsningen Kulturbryggan.
            </item>
            <item xml:id="i-FuCJZfjQBqLYu1gXPDfCkp">
              Riksdagen anvisar med följande ändringar i förhållande till regeringens
              förslag anslagen under utgiftsområde 17 Kultur, medier, trossamfund
              och fritid enligt uppställning:
            </item>
          </list>
          <table xml:id="i-7E5pVufvis718miGWxCwYu">
            <row xml:id="i-2faH23x8WCVRJVVvvWJ9eA">
              <cell>
                Anslag (tkr)
              </cell>
              <cell>
                Regeringens förslag
              </cell>
              <cell>
                Anslags­förändring
              </cell>
            </row>
            <row xml:id="i-WPaiBQMahicNDeWkYp4zmY">
              <cell>
                1:3 Skapande skola
              </cell>
              <cell>
                55 905
              </cell>
              <cell>
                55 905
              </cell>
            </row>
            <row xml:id="i-Ur7szJaEP7r6nHA42nxgpa">
              <cell>
                1:4 Försöksverksamhet med regioner
              </cell>
              <cell>
                151 955
              </cell>
              <cell>
                1 600
              </cell>
            </row>
            <row xml:id="i-VHr5nSbTLDuz3hgBMwjzBt">
              <cell>
                1:7 Sysselsättningsåtgärder inom kulturområdet
              </cell>
              <cell>
                25 000
              </cell>
              <cell>
                4 000
              </cell>
            </row>
            <row xml:id="i-GAeaj6jMGvg5UeZfbPwQ98">
              <cell>
                2:1 Bidrag till Operan m.m.
              </cell>
              <cell>
                987 406
              </cell>
              <cell>
                10 000
              </cell>
            </row>
            <row xml:id="i-Pxb89cJgsSebg3bhZ4MyFf">
              <cell>
                2:2 Bidrag till regionalteater, dans och musik
              </cell>
              <cell>
                779 486
              </cell>
              <cell>
                8 400
              </cell>
            </row>
            <row xml:id="i-Pg8na4H37zsGowSie2NNks">
              <cell>
                3:1 Bidrag till biblioteksverksamhet
              </cell>
              <cell>
                47 740
              </cell>
              <cell>
                10 000
              </cell>
            </row>
            <row xml:id="i-DS3Z8mygYdACkHRhjgrzti">
              <cell>
                7:2 Bidrag till kulturmiljövård
              </cell>
              <cell>
                238 718
              </cell>
              <cell>
                15 000
              </cell>
            </row>
            <row xml:id="i-NBLXXMQpAStmumoVZC54AK">
              <cell>
                8:1 Centrala museer: Myndigheter
              </cell>
              <cell>
                938 772
              </cell>
              <cell>
                24 000
              </cell>
            </row>
            <row xml:id="i-XMbs4Q713bQdxQDsq4t6xw">
              <cell>
                8:2 Centrala museer: Stiftelser
              </cell>
              <cell>
                233 937
              </cell>
              <cell>
                1 000
              </cell>
            </row>
            <row xml:id="i-jbPtigFVc3xrtUPzM4zuc">
              <cell>
                10:1 Filmstöd
              </cell>
              <cell>
                309 324
              </cell>
              <cell>
                15 000
              </cell>
            </row>
            <row xml:id="i-DW2rs9MuQuQibobnHsAudY">
              <cell>
                13:2 Allmänna samlingslokaler
              </cell>
              <cell>
                32 326
              </cell>
              <cell>
                10 000
              </cell>
            </row>
            <row xml:id="i-LKait1jq5obihpQtoZoUkz">
              <cell>
                Nytt anslag: Barn- och ungdomssatsning
              </cell>
              <cell>
                0
              </cell>
              <cell>
                100 000
              </cell>
            </row>
          </table>
          <p xml:id="i-14QwQFn7y6u7T1ntzoKcXn">
            1 Yrkande 12 hänvisat till UbU.
          </p>
        </div>
        <div xml:id="i-3Qcfb1pVbqhGNtDLs9SVWz" type="motContent">
          <head xml:id="i-Wpj7hTWwPeM7p2BLCiXzT4" type="h1">
            Motivering
          </head>
          <p xml:id="i-H7nyDw36w1GR8ruF4w9aPp">
            En socialdemokratisk kulturpolitik tar sin utgångspunkt i övertygelsen
            att konsten har ett eget värde. Att alla människor är kreativa
            och att samhället bättre behöver tillvarata denna kreativa potential
            är en annan grundsats i socialdemokratisk kulturpolitik. Särskilt
            viktigt är det att i skolan stödja barns och ungas skaparkraft.
          </p>
          <p xml:id="i-AkoY1PZCKWsE6EXGdDaSsy">
            Utan konstnärer finns det ingen konst. Därför är det av samhälleligt
            intresse att konstnärerna kan leva på och utveckla sitt yrke.
            Kulturarbetsmarknaden skiljer sig emellertid på flera sätt från
            arbetsmarknaden i övrigt. Politiken måste ta hänsyn till och förstå
            dess specifika villkor. En socialdemokratisk kulturpolitik vill
            göra det enklare för kulturarbetarna att leva på sitt arbete.
          </p>
          <p xml:id="i-9ieSCN1zA6KuxxvEAiiUmJ">
            Kulturen är ett område med allvarliga jämställdhetsproblem. De
            tanke- och strukturmönster som utestänger kvinnor på grund av
            deras könstillhörighet måste belysas och åtgärdas. Jämställdhet
            måste råda både på scen och bakom scen.
          </p>
          <p xml:id="i-K1ZqGzr7niAGAWiZt5agHU">
            Regeringen Reinfeldts kulturpolitik är obefintlig. Ordet kultur
            nämndes inte med ett ord i regeringsförklaringen. Hittills har
            inte en enda proposition lämnat regeringens bord inom kulturområdet.
            Alla väntar på den stora kulturutredningen, en utredning som regeringen
            valde att inte göra parlamentarisk. Det har varit stor turbulens
            men lite besked. Det är inte konstigt att kulturarbetarna startat
            en alternativ kulturutredning, att Teaterförbundet ger ut boken
            Det osynliga eller att flera kulturverksamma skriver uppropet
            En talande tystnad med anspelning på regeringens ovilja till handling.
          </p>
          <p xml:id="i-M7FkcK3fp59bj9BQQRF3pF">
            Socialdemokraterna välkomnar debatten och lägger vårt strå till
            stacken med det Kulturrådslag vi genomför under hösten. Klart
            står att det behövs en kulturpolitisk ambition en ambition att
            se de kulturverksamma, en ambition att göra kulturen tillgänglig
            i hela landet och en ambition att ta till vara kreativiteten.
          </p>
          <head xml:id="i-Xf26RvCTGTncd36j3MZiXt" type="h2">
            Fri entré till statliga museer välkomnar nya grupper att uppleva
            vårt kulturarv
          </head>
          <p xml:id="i-ERKfvfryMmg5WDhAR8Way9">
            Vi har noterat kulturministerns och regeringspartiernas retorik
            om att museerna nu har resurser att själva avgöra om de vill erbjuda
            fri entré för sina besökare. Vi anser att resurserna är otillräckliga
            och tillskjuter ytterligare 24 miljoner kronor för att möjliggöra
            ett återinförande av Fri entré för alla. Det betyder framförallt
            att nya grupper av besökare lockas till museerna, vilket också
            är de erfarenheter vi fick före regeringen Reinfeldt. Vi är av
            den bestämda uppfattningen att kulturarvet inte bara ska vårdas
            det ska upplevas också. På den punkten är regeringens ambitioner
            alldeles för låga.
          </p>
          <p xml:id="i-KKynAQxToPe9pQFxDu5A3d">
            Vi anser också, i likhet med regeringen, att det finns goda skäl
            att investera i upprustning av ett antal museer samt att utveckla
            verksamheten vid ett antal andra. För detta anslår även vi 21,
            5 miljoner kronor.
          </p>
          <head xml:id="i-Nj3AEWTioGYscUquAtFeKM" type="h2">
            EWK
          </head>
          <p xml:id="i-CFyBWyY6zXJKZhwvgrHBdo">
            Vi gläder oss åt att EWK-sällskapets femtonåriga idé om ett EWK-museum
            nu är närmare ett förverkligande. Under verksamhetsåret 2007 har
            Arbetets museum med stöd av medel från Statens kulturråd inventerat
            och digitaliserat samlingen som i dag förvaras hemma hos EWK:s
            änka Alice Karlsson. Samlingen omfattar drygt 2 000 originalbilder.
            Genom ett bidrag från Centerpartiet har Arbetets museum erhållit
            medel som täcker byggandet av bildarkiv och inköp av förvaringsskåp
            för bilderna.
          </p>
          <p xml:id="i-5iQyz1rDfaSyts18Ji68Q4">
            För driften behövs dock ett årligt anslag. Här ingår försäkringskostnader,
            underhåll, vård av samlingen, renovering av skadade bilder och
            en arkivtjänst för att göra samlingen tillgänglig för utställningar,
            forskning och publicering, en intendent för arbetet med nationella
            och internationella utställningar samt program- och seminarieverksamhet.
            Totalt handlar det om en tjänst. Det behövs ett statligt driftsanslag
            på en miljon kronor per år för att EWK-museet ska kunna förverkligas.
            Med ett sådant stöd till Arbetets museum finns möjlighet att rädda
            en världsunik samling från att skingras och att hålla den politiska
            illustrationskonsten levande för en bred allmänhet.
          </p>
          <head xml:id="i-HEHYDDjhvZS6drCFytrsgY" type="h2">
            Kulturmiljö
          </head>
          <p xml:id="i-F7hrbyy4LQzWqid76KfuwE">
            Socialdemokraterna har i regeringsställning såväl som i opposition
            tagit fullt ansvar för Riksantikvarieämbetets merkostnader för
            flytten till Gotland. Så gör vi även denna gång vad gäller de
            15 miljoner kronor som anslås under 7:1 Riksantikvarieämbetet.
            Däremot finner vi det anmärkningsvärt att regeringen samtidigt
            skär ner anslaget till kulturmiljövården med samma 15 miljoner.
          </p>
          <p xml:id="i-S1VmwknQ9ZLvXP9DdSzka6">
            Må vara att detta är en ettårig nedskärning men det innebär lika
            fullt enligt departementets uppgift till kulturutskottet en nedskärning
            med i genomsnitt 700 000 kronor per län. Vi anser att kulturarvet
            ska vårdas både på de statliga museerna i Stockholm och i övriga
            landet. Vi avvisar denna nedskärning och tillskjuter 15 miljoner
            kronor till anslag 7:2 Kulturmiljövård.
          </p>
          <p xml:id="i-NDZRAHJZNk52xkiCpHYxaz">
            Länen bevakar kulturarvsfrågor inom samhällsplaneringen och ser
            till att lagar och andra regelverk till skydd för kulturmiljön
            efterlevs. Regeringens märkliga ställningstagande innebär att
            flera åtgärder inom kulturmiljöområdet inte kommer att kunna genomföras
            och pågående projekt måste avslutas. Detta leder dessutom till
            minskad sysselsättning, vilket är något vi inte vill se.
          </p>
          <head xml:id="i-PhwTj11MVGAQJxiwmAgijx" type="h2">
            Riksantikvarieämbetets uppdragsarkeologi
          </head>
          <p xml:id="i-N69wCEd7Zpv5vhp5BF5N1Z">
            Redan hösten 2005 överlämnades betänkandet Uppdragsarkeologi
            i tiden. Ännu har vi inte sett några förslag presenterade för
            riksdagen. Vi socialdemokrater är av uppfattningen att det brådskar
            och att regeringen snarast bör återkomma till riksdagen med ett
            förslag.
          </p>
          <head xml:id="i-3fdLHEsQWbbUB9xpFYPZrz" type="h2">
            De regionala kulturinstitutionerna
          </head>
          <p xml:id="i-74pwGk3EQXHig2giuJacyd">
            Scenkonstens villkor har förändrats. Rapporterna om uppsägningar
            drabbar flera yrkesgrupper. Detta har påtalats av Teaterförbundet
            i så kraftfulla ord att man hos regeringen begärt tillsättande
            av en kriskommission för scenkonsten. De regionala institutionerna
            är en viktig arbetsmarknad i hela landet. Vi har påtalat problemen
            i motioner och debatter alltsedan regeringens schabblande med
            momspengarna.
          </p>
          <p xml:id="i-DDuXuSTfig9KpG7KL6AWLL">
            Det är glädjande att regeringen till slut valt att lyssna. Det
            är bra att 10 miljoner kronor föreslås i påslag till län och regioner
            samt till de fria grupperna. På grund av den urholkning av anslagen
            som sker vill vi dock dubbla påslaget till regionerna till 20
            miljoner kronor.
          </p>
          <head xml:id="i-28Pz2MGtWdrMY9YBgmUAvp" type="h2">
            Stimulera läsandet utveckla biblioteken
          </head>
          <p xml:id="i-BGeW1Taq2juv9XLUDqx9rd">
            Vi socialdemokrater tycker att det är viktigt att alla ges möjlighet
            att ta del av det skrivna ordet. I det arbetet ser vi biblioteken
            som en självklar aktör. På många håll i landet är biblioteken
            den enda plats som utgör ett rum öppet för alla, en dynamisk och
            mångfacetterad mötesplats. Här finns möjligheten att ta del av
            kunskap inte bara genom böcker.
          </p>
          <p xml:id="i-RJxse8ejnKh2kqMQM98cFX">
            Kulturrådet har nyligen presenterat en rapport om bokläsning
            de låtit SCB göra. Den visar på en kraftig minskning av antalet
            ungdomar som läser böcker eller besöker ett bibliotek. I likhet
            med Kulturrådet ser vi risker för en förlorad generation. Vi ser
            med oro på utvecklingen av ett minskat läsande bland gruppen unga.
            Mot den bakgrunden är det ytterst förvånande att regeringen föreslår
            en minskning av anslaget till biblioteksverksamhet. Vi socialdemokrater
            vill istället investera ytterligare i biblioteken och läsandet
            och anslår 10 miljoner kronor utöver regeringens förslag på anslag
            3:1. Vi vill se en möjlighet till utveckling av biblioteksverksamheten,
            att stimulera till fler besökare och att arbeta aktivt med läsfrämjande
            insatser, med speciellt fokus på barn och unga. Vi vill få till
            stånd en nationell bibliotekspolitik.
          </p>
          <head xml:id="i-vo2oLyx9gsN6kAq6wMpav" type="h2">
            Kulturbryggan en länk mellan barnen och kulturen
          </head>
          <p xml:id="i-QFATtAqyQtfCkPgazUNaYP">
            Regeringens Skapande skola står still. Inga nya pengar, inga
            nya barn får del av kulturen. Vi menar att det handlar om ett
            stort tankefel. Det mesta skapandet blir i papper i ansökningar,
            utvärderingar och administration. Vi menar att varken pengarna
            eller det administrativa arbetet ska ligga på ett redan hårt belastat
            Kulturråd. Se istället till att pengarna kommer ut i länen och
            regionerna och omsätts i kultur. Det är där, på plats, man känner
            institutionerna, de fria grupperna och de kulturverksamma. Det
            är där de ska möta barnen och deras kreativitet.
          </p>
          <p xml:id="i-DJPWEVBjrRPrepCDwPVsGV">
            Tanken bakom Kulturbryggan är att få ut dubbel effekt av regionala
            kultursatsningar . Vi vill få fler kulturarbetare till skolan
            men vill också ge barn och ungdomar kulturupplevelser i deras
            närmiljö. Låt barnen delta i föreställningar som teaterarbetare,
            assistenter bakom kulisserna eller repetera skolans egna föreställningar
            på teatern eller en annan scen. Huvudtanken skall vara att utnyttja
            det man har och att bygga en brygga mellan barnen och kulturen.
            Då handlar det om all sorts kultur, på gallerier, bibliotek, museer,
            dansverkstäder eller scener. Genom att utnyttja och samordna kompetensen
            hos kulturkonsulenter, bibliotekarier och museipedagoger kan pengarna
            gå till så mycket kulturell verksamhet som möjligt och så lite
            byråkrati som möjligt.
          </p>
          <head xml:id="i-HHwZoeY1zsFyK8DfK6mgxp" type="h2">
            Kulturarbetarnas arbetsliv
          </head>
          <p xml:id="i-K7urieZJ19tw5AjrniHjc1">
            Vi har i vår partimotion En kulturpolitik för framtiden utvecklat
            vår syn på konstnärernas och kulturarbetarnas arbetsliv. I en
            tid då vi behöver mer av kreativitet för att finna lösningar på
            dagens och morgondagens problem måste vi finna vägar att ta till
            vara kreativiteten och de kreativa människorna. Vi anser att ett
            nära samarbete mellan kultur/konst och samhälle stimulerar till
            nytänkande och öppnar upp för reflektion och annorlunda lösningar.
            Det är en samhällsvinst att ta tillvara kulturarbetarnas kunskap,
            kompetens och kreativitet.
          </p>
          <p xml:id="i-2dhbCZEFBWdt1zkHko443H">
            Att vara konstnär innebär att ta risker. Ändå är det många som
            vågar språnget. Mot den bakgrunden är det svårt att förstå varför
            regeringen vill göra så lite för att underlätta arbetslivet för
            denna grupp. Det handlar till exempel om att se behovet av barnomsorg
            på obekväm arbetstid eller varför just Teaterverksammas arbetslöshetskassa
            ska drabbas av extremt höga avgifter och dessutom ställas utanför
            möjligheten till en sänkning. Vi anser också att Teateralliansen
            bör få ökade resurser och satsar därför 4 miljoner kronor.
          </p>
          <head xml:id="i-NV9qhCgjaB6vfUn1W5JpEh" type="h2">
            Investera i den kreativa ekonomin
          </head>
          <p xml:id="i-SwLyJFx1tE7fgYQTZV1Yo1">
            Dataspelsbranschen är ung, modern och har över 10 procents årlig
            tillväxt. År 2007 var tillväxten 20 procent och beräknas 2008
            bli 10 procent. Försäljningen av spel i Sverige ökade med 37 procent
            förra året. Sverige exporterar dataspel för mer pengar än musikindustrin.
            Idag är branschen större än biografbranschen. Sverige har en relativt
            sett lång tradition av dataspelsutveckling. Branschen har växt
            från en- och fåmansföretag till stora bolag som skapar spel med
            miljonbudgetar. Med få undantag exporteras alla spel som skapas
            i Sverige. Den inhemska marknaden är förhållandevis liten. Tillsammans
            med de övriga nordiska länderna står Sverige för ca 78 procent
            av spelförsäljningen i Europa. Sverige är en av de tio största
            exportörerna i världen. Internationellt sett har svenska spelutvecklare
            högt anseende och är kända för att vara tekniskt kompetenta.
          </p>
          <p xml:id="i-3VAVF5A4oCUezdYHbH45yE">
            Det finns tre problemområden inom branschen som bör få sin lösning.
            För det första: Branschen saknar utbildad arbetskraft. Utbildningarnas
            kvalitet är heller inte fullgod. Branschen saknar i stor utsträckning
            seniora utvecklare. För det andra: Branschen dras med ett felaktigt
            och oförtjänt rykte om att bara vara för barn och att det huvudsakligen
            finns våldsamma spel. För det tredje: Det finns en överhängande
            risk för kommersiell likriktning av utbudet då projekten blir
            allt större. Ekonomiska bakslag utgör en större riskfaktor för
            förläggarna samtidigt som det inte finns något riktigt stöd för
            små aktörer.
          </p>
          <p xml:id="i-3ReTi1q7UDwaeqtbkK88xf">
            Branschen lever på egna meriter och är således inte i behov av
            ekonomiskt samhällsstöd. Däremot finns stort behov av insatser
            för att underlätta kompetensförsörjningen och även inriktningen
            av densamma. Bättre utbildning på alla nivåer inklusive forskningsnivån
            är åtgärder som måste prioriteras. Vi föreslår att utbildningsplatserna
            blir fler och kvaliteten för dataspelsutvecklingen på högskolorna
            förbättras och KY-utbildningarna i nära samarbete med branschen.
          </p>
          <head xml:id="i-JxKNDsZLN3zFAqX19oDQ58" type="h2">
            Ökad konkurrens inom biografvärlden höjer kvalitet och förbättrar
            tillgängligheten
          </head>
          <p xml:id="i-SG7xYnehPjk45ztZ9cirEm">
            Den svenska biografmarknaden är viktig för svensk films framtid.
            De allra flesta svenska filmer som produceras visas enbart i vårt
            eget land. Därför är det viktigt att det finns biografer i hela
            landet. Detta gäller även om teknikutvecklingen gör det möjligt
            att se spelfilm på andra sätt än i en biograf. Alla aktörer är
            dessutom överens om att den framtida biografen byggs upp med modern
            digital teknik med hög teknisk kvalitet. Det kommer att vara mycket
            svårt för de mindre biograferna på de mindre orterna att klara
            denna teknikomställning på egen hand. För att värna svensk films
            framtid måste därför samhället vara med och medverka till denna
            omställning.
          </p>
          <p xml:id="i-6PVPWN1TXyp83LKqJqLUTu">
            Idag finns det ett 60-tal digitala biografanläggningar runt om
            i Sverige. Endast ett fåtal lever upp till de tekniska krav som
            de stora amerikanska filmbolagen ställt upp för att leverera digitala
            kopior på sina filmer. Förutom de stora möjligheterna att kunna
            visa nyproducerad film över hela landet ger också de digitala
            anläggningarna möjligheter att visa andra kulturevenemang. De
            direktsända operaföreställningarna från Metropolitan i New York
            är bara ett exempel. Även våra svenska nationalscener Kungliga
            Operan och Dramaten har visat intresse för dessa möjligheter.
            Utbildning på gymnasie- och högskolenivå samt interaktiva konferenser
            är andra möjligheter som den nya tekniken ger.
          </p>
          <p xml:id="i-BifmdxnfqpawTriB816LEH">
            Kostnaden för den nya tekniken är ca 900 000 kronor per biograf.
            Vi föreslår ett tredelat finansieringsansvar. Staten genom Svenska
            filminstitutet står för en tredjedel, biograferna en tredjedel
            och kommunen eller annan regional intressent för en tredjedel.
            För statens del innebär det 15 miljoner kronor per år i tre år.
          </p>
          <head xml:id="i-7Kg5hSczJRwJiEdNQ76sZM" type="h2">
            Ge ungdomar verklig makt över sina liv
          </head>
          <p xml:id="i-4ZzRey5zb2ot6Ydyvh2VWb">
            En politik för framtiden måste satsa på de unga. Ungdomar behövs!
            Ungdomar vill ha möjlighet att fatta egna beslut, göra egna livsval.
            För att det skall vara möjligt för alla unga måste politiken bidra
            till att skapa goda och likvärdiga förutsättningar för alla ungas
            steg ut i vuxenlivet. Vi socialdemokrater vill använda politiken
            för att minska klyftorna. Den moderatledda regeringens politik
            leder i motsatt riktning mot kraftigt ökade orättvisor. Vi socialdemokrater
            vill satsa på ungdomars jobb, utbildning och bostad. Den moderatledda
            regeringen satsar istället på enorma skattesänkningar åt dem som
            redan har förmögenhet eller högt värderade villor i storstadsområdena.
            Vi socialdemokrater vill satsa på framtiden och skapa mer likvärdiga
            förutsättningar för dagens unga. Den borgerliga regeringens politik
            leder bakåt mot ett privilegiesamhälle där skillnaderna mellan
            fattig och rik är stora redan innan vuxenlivet har börjat.
          </p>
          <head xml:id="i-L52VNzoHoJpdu8C9ZLiEgC" type="h2">
            Förbättrad folkhälsa genom investeringar i människors idrottande
          </head>
          <p xml:id="i-C4vAgn34YqtWTi31kPzcMe">
            Den folkrörelsebaserade idrottsrörelsen, med sin demokratiska
            uppbyggnad, sitt breda engagemang och sina ideella ledarkrafter
            är en fantastisk tillgång för vårt samhälle och skapar mer än
            någon annan verksamhet tillfällen till möten och fysisk aktivitet
            för människor i olika åldrar och med olika social och etnisk bakgrund.
            Vi vill särskilt peka på de behov som finns för att möjliggöra
            idrott på samma villkor för personer med funktionsnedsättning.
          </p>
          <p xml:id="i-8wJ9Y2p2ECTrVd8FJo6TMR">
            Idrottsrörelsen skall vara fri och självständig där staten i
            sin bidragsgivning endast skall ange syftena med bidragen och
            idrotten själv formulerar sina mål för verksamheten. En stärkt
            frihet i statens bidragsgivning ställer utökade krav på en klar,
            regelbunden och tydlig uppföljning av bidragsgivningen. Inom ramen
            för EU-medlemskapet måste vi tydligt hävda idrottens självständighet
            samtidigt som vi måste verka för gemensamma insatser för att motverka
            t.ex. dopning och andra problem som finns främst inom elitidrotten.
            Idrotten måste intensifiera sitt jämställdhetsarbete, HBT-arbete
            och idrottsetiska arbete. Med detta måste man arbeta inom sin
            egen organisation liksom man måste utöka samarbetet med till idrotten
            närliggande organisationer.
          </p>
          <head xml:id="i-BSyio9TAsJwWV8P4CyrjZy" type="h2">
            För idrottens skull satsa på evenemangslandet Sverige
          </head>
          <p xml:id="i-PhEN6rmNEtgGGr17gbQugW">
            Vi socialdemokrater menar att ett nationellt engagemang för stora
            evenemang är nödvändigt för att stärka svensk idrotts möjligheter
            till att erhålla stora mästerskapstävlingar. Sådana arrangemang
            ger, förutom ett utökat intresse för idrotten, ökat fokus på Sverige
            och ökade intäkter och arbetstillfällen. Olika idrotter exponeras
            i varierande omfattning i massmedierna. Få idrotter kan av egen
            kraft skapa betydande resurser. De flesta får allt svårare att
            utvecklas och hävda sig i en hårdnande internationell konkurrens.
          </p>
          <p xml:id="i-3pgkkMsDW9f86S9ymmyNuK">
            Tyvärr kan vi konstatera att regeringen trots löften i regeringsförklaringen
            2006 fortfarande inte levererat några konkreta förslag för att
            stärka evenemangslandet Sverige. Vi menar att staten i samarbete
            med kommuner, föreningar och företag nu måste ta ett ökat ansvar
            för att locka evenemang till Sverige. Dessa kan skapa jobb och
            intäkter till såväl företag som staten samtidigt som de stärker
            en positiv bild av Sverige.
          </p>
          <p xml:id="i-LZQX4DRQwBer7PJTjyYpZi">
            Sverige har bra förutsättningar att vara värd för större evenemang.
            Men riskerar samtidigt att tappa mark och bli frånsprungna av
            andra länder. Därför behövs en strategi för genomförandet av stora
            internationella evenemang inom idrott och kultur samt för större
            konferenser och liknande. Den bör tas fram i samarbetet med idrottsrörelsen,
            kulturlivet och besöksnäringens organisationer. Vi vill från och
            med 2009 investera 50 miljoner kronor årligen i att stärka evenemangslandet
            Sverige.
          </p>
        </div>
        <div xml:id="i-7WgcFd6JyyTZJ1uuUmviQG" type="signatureBlock">
          <list xml:id="i-8Ux3BBwvBXu36N9YjvU2Sn">
            <item xml:id="i-Hd1MdrgmjVFytHRtJFsE1i" who="i-GQzX6vWx4U9VMh4ci9D9yF" type="signature">
              Margareta Israelsson (s)
            </item>
            <item xml:id="i-H6D2mR7nhArYMms8gWEpyt" who="i-LutTcg2m9spsoVaK7cAQeB" type="signature">
              Lars Wegendal (s)
            </item>
            <item xml:id="i-Pcr6f5aWevaBKWC1PFQkgm" who="i-SYmctpvT7BxsqFzwPADUfw" type="signature">
              Nikos Papadopoulos (s)
            </item>
            <item xml:id="i-DoVSsv9FRZxsG48ErQpVm3" who="i-DDTGf6wkyXKiMd3kYJ4KQv" type="signature">
              Anne Ludvigsson (s)
            </item>
            <item xml:id="i-Rsa9wjskjMPgZUMygpP2t1" who="i-HNZrYrLbstv8KywRLm2FMv" type="signature">
              Gunilla Carlsson i Hisings Backa (s)
            </item>
            <item xml:id="i-H5BnqannaZacMV9gBNK7B9" who="i-67wRp4zduspVaKE8AzS9qR" type="signature">
              Göran Persson i Simrishamn (s)
            </item>
            <item xml:id="i-Mi8GPXck9YKLre2fjS1Xdq" who="i-SvS8rTwUeKpVtp5mrPNCaP" type="signature">
              Leif Pettersson (s)
            </item>
          </list>
        </div>
      </div>
    </body>
  </text>
</TEI>
