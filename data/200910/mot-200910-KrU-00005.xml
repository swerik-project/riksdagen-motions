<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KrU-00005">
  <teiHeader>
    <fileDesc>
      <titleStmt>
        <title>med anledning av prop. 2009/10:55 En politik för det civila samhället</title>
        <author corresp="i-V19ff9MeDZhTGpv5xEprbu">av Leif Pagrotsky m.fl. (s, v, mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:55 En politik för det civila samhället</title>
          <idno type="rdwebb">GX02Kr5</idno>
          <rs type="number">Kr5</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GX02Kr5/text</ref>
          <ref type="dokument_url_html">http://data.riksdagen.se/dokument/GX02Kr5</ref>
          <ref type="dokumentstatus_url_xml">http://data.riksdagen.se/dokumentstatus/GX02Kr5</ref>
          <ref type="doc">http://data.riksdagen.se/fil/F083206F-F953-4190-8769-3388B81132A9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V19ff9MeDZhTGpv5xEprbu</idno>
            <name>Leif Pagrotsky</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LutTcg2m9spsoVaK7cAQeB</idno>
            <name>Lars Wegendal</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-SYmctpvT7BxsqFzwPADUfw</idno>
            <name>Nikos Papadopoulos</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-DDTGf6wkyXKiMd3kYJ4KQv</idno>
            <name>Anne Ludvigsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HNZrYrLbstv8KywRLm2FMv</idno>
            <name>Gunilla Carlsson i Hisings Backa</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-67wRp4zduspVaKE8AzS9qR</idno>
            <name>Göran Persson i Simrishamn</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FTuxB98cDMBkWw68Y9RHEc</idno>
            <name>Anneli Särnblad</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-SvS8rTwUeKpVtp5mrPNCaP</idno>
            <name>Leif Pettersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Dingizian</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AKQKius1iCnkKCVkFVepeU" type="basedOn"/>
        <correspContext corresp="i-AKQKius1iCnkKCVkFVepeU">
          <ref>Proposition 2009/10:55</ref>
        </correspContext>
        <correspAction xml:id="i-5kcFKQR3GdnHPfGitnVRZ3" type="signed"/>
        <correspContext corresp="i-5kcFKQR3GdnHPfGitnVRZ3">
          <note type="signatory" corresp="i-V19ff9MeDZhTGpv5xEprbu"/>
          <note type="signatory" corresp="i-LutTcg2m9spsoVaK7cAQeB"/>
          <note type="signatory" corresp="i-SYmctpvT7BxsqFzwPADUfw"/>
          <note type="signatory" corresp="i-DDTGf6wkyXKiMd3kYJ4KQv"/>
          <note type="signatory" corresp="i-HNZrYrLbstv8KywRLm2FMv"/>
          <note type="signatory" corresp="i-67wRp4zduspVaKE8AzS9qR"/>
          <note type="signatory" corresp="i-FTuxB98cDMBkWw68Y9RHEc"/>
          <note type="signatory" corresp="i-SvS8rTwUeKpVtp5mrPNCaP"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-7YbH6oTUwG4Qn94QEVE6as"/>
        </correspContext>
        <correspAction xml:id="i-9qAPhVx6NCUvMhNDvpKm44" type="referral">
          <date when="2009-12-18"/>
        </correspAction>
        <correspAction xml:id="i-We1rZ61GPYUMEidkLr4E86" type="referral">
          <date when="2009-12-17"/>
        </correspAction>
        <correspAction xml:id="i-8H4R4pVEmTbMcG5oX1nh3V" type="dismissal">
          <date when="2009-12-17"/>
        </correspAction>
        <correspAction xml:id="i-653xu9Fk2WKD96awbRSLWs" type="dismissal">
          <date when="2009-12-17"/>
        </correspAction>
        <correspAction xml:id="i-4YLHCZb5guvQyJetf9jMh9" type="transfer">
          <date when="2009-12-16"/>
        </correspAction>
        <correspAction xml:id="i-WdyKJooqV1u4GKBBUMTFqg" type="submission">
          <date when="2009-12-16"/>
        </correspAction>
        <correspAction xml:id="i-1gek38XharEYMR8jVzGg7" type="assigned"/>
        <correspContext corresp="i-1gek38XharEYMR8jVzGg7">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UgYKwxJbBrZpFeoVxys5RA" type="motBody">
        <div xml:id="i-TtgYW5BPbcpo5CL1Nmbkuk" type="TOC">
          <head xml:id="i-ANGuriDjpuhw8QnkUH4QVv">
            Innehållsförteckning
          </head>
          <list xml:id="i-F2NHbjaMFSGTjxtNyiDy4W">
            <item xml:id="i-2H5hwXrgxqUXRcHm7mm7gf">
              Inledning 2
            </item>
            <item xml:id="i-HBC6M1UPcGdDjozWSCXm2z">
              Folkrörelsernas, den ideella och idéburna sektorns, betydelse
              3
            </item>
            <item xml:id="i-ESebDRsVVSzYrqjMeVuD7h">
              Årliga överläggningar 5
            </item>
            <item xml:id="i-MmGjV1seFfyrB2Gj8BbFer">
              Motiv för nytt mål 5
            </item>
            <item xml:id="i-RUCCaKaGZJKrucbFrzNznn">
              Folkrörelser, ideell och idéburen sektor, eller civilt samhälle
              6
            </item>
            <item xml:id="i-8BP4ZSTDXhLxw7ZaoBC2UM">
              Social ekonomi och socialt entreprenörskap 7
            </item>
            <item xml:id="i-2bhTHNci8aForrKnxR8iAP">
              Idrottsrörelsen och arbetslivets organisationer 7
            </item>
            <item xml:id="i-RCF94NNrN8gA8nhmcBmY5z">
              Skatteförslag 8
            </item>
            <item xml:id="i-CQCWrq1ToXiG61rPYJCUGB">
              Forskning och statistikuppbyggnad 8
            </item>
            <item xml:id="i-PrqTZhyqC3LNs7Q6QWsHFs">
              Handslag med idrottsrörelsen 8
            </item>
            <item xml:id="i-XHjhVBt3xX1vvJNDVayQ1t">
              Kulturlivets ideella organisationer 8
            </item>
            <item xml:id="i-9R7mjkTepuGumeUvvQJqJq">
              Konsumentorganisationernas betydelse 9
            </item>
          </list>
        </div>
        <div xml:id="i-Y24wF5Mfch5SGJvbPC3Em8" type="motProposal" subtype="förslag">
          <head xml:id="i-QG24NSEiTCN4vDPXNQ9USn">
            Förslag till riksdagsbeslut
          </head>
          <list xml:id="i-4tGMstnmLGtcV2eL8VcD1H" style="ol">
            <item xml:id="i-CV14AjHdMmJpvoPxP8Gtws">
              Riksdagen beslutar att upphäva nuvarande mål för folkrörelsepolitiken
              och beslutar att införa nya mål enligt följande lydelse: Målet
              för folkrörelsepolitiken är att människor ska ha bästa möjliga
              förutsättningar att delta i olika typer av folkrörelser, ideella
              och idéburna föreningar. Folkbildningen bör stärkas. Folkrörelserna,
              den ideella och idéburna sektorn, ska bidra till samhällsutvecklingen
              och välfärden både som röstbärare och opinionsbildare och med
              en mångfald verksamheter. Kunskapen om folkrörelsernas, den ideella
              och idéburna sektorns, betydelse ska fördjupas och spridas.
            </item>
            <item xml:id="i-QTnXHnZdbg3WCmQzEdyrum">
              Riksdagen tillkännager för regeringen som sin mening vad som
              anförs i motionen om att årliga överläggningar mellan regeringen,
              Sveriges Kommuner och Landsting och folkrörelserna, den ideella
              och idéburna sektorn, bör äga rum.
            </item>
            <item xml:id="i-P9Ma4Wf7rntKAAaSMwsDcL">
              Riksdagen tillkännager för regeringen som sin mening vad som
              anförs i motionen om vikten av en parlamentariskt bred samsyn
              om dialogen med folkrörelserna, den ideella och idéburna sektorn.
            </item>
            <item xml:id="i-WsJqV3EfxNFnQejWALyi4Q">
              Riksdagen tillkännager för regeringen som sin mening vad som
              anförs i motionen om att den bör återkomma med en särskild proposition
              om social ekonomi och socialt entreprenörskap.
            </item>
            <item xml:id="i-FLvE5k2osjW98L9jxVJyrU">
              Riksdagen tillkännager för regeringen som sin mening vad som
              anförs i motionen om att både idrottsrörelsen och arbetslivets
              organisationer är viktiga för både samhället och demokratin.
            </item>
            <item xml:id="i-Gor2wopp7DB7EnA9fTBhma">
              Riksdagen tillkännager för regeringen som sin mening vad som
              anförs i motionen om vikten av att värna folkrörelsernas arkiv
              och samlingar.
            </item>
          </list>
        </div>
        <div xml:id="i-PBqHtFaiMK345o9XUgMR8v" type="motContent">
          <head xml:id="i-NuCf3BU4Rd6MkeLHZ3sqHv" type="h1">
            Inledning
          </head>
          <p xml:id="i-LSwwGdxRRYQAG681cEpPnd">
            Propositionen har en ambition att ta ett helhetsgrepp på folkrörelsefrågorna,
            men resultatet lever inte upp till denna ambition. Propositionen
            som omfattar 200 sidor har bara ett enda beslutsyrkande: att ändra
            målformuleringen för folkrörelsepolitiken. Avsnittet om målformuleringen
            är på ca 7 sidor av de 200. I övrigt innehåller propositionen
            bedömningar från regeringens sida, inte sällan formulerade som
            förslag. Vi vill här klargöra att vi i denna motion inte avser
            att heltäckande kommentera alla bedömningar och förslag. I många
            avseenden delar vi inte regeringens bedömningar, men då dessa
            bedömningar inte blivit konkreta beslutsförslag finner vi ingen
            anledning att kommentera dem.
          </p>
          <p xml:id="i-TcMQp9Rkk5E8nssg8dubBd">
            Propositionen skulle ha vunnit på att frågan om den sociala ekonomin
            och socialt entreprenörskap blivit föremål för en egen proposition.
            Vidare refererar propositionen utan konkreta förslag till vad
            skatteutredningar presenterat. Regeringen skriver att förslagen
            i dessa utredningar bereds, men inga ställningstaganden eller
            förslag från regeringen redovisas.
          </p>
          <p xml:id="i-PGTWhQvYG5ZjruyUbvnzKK">
            Särskilt när det gäller frågan om samlingslokalernas framtid
            vill vi poängtera betydelsen av goda villkor för de organisationer
            som bedriver samlingslokalsverksamhet. Fysiskt tillgängliga föreningsdrivna
            samlingslokaler är en basal förutsättning för att kunna utöva
            verksamhet, demokrati och skapa integration.
          </p>
          <p xml:id="i-Vjj3SagEVegNW71ZQ8LpYG">
            Två dominerande organisationsfamiljer inom den ideella sektorn
            idrottsrörelsen och fackföreningsrörelsen, behandlas inte i propositionen.
            Fackföreningsrörelsen i Sverige och utomlands har tillsammans
            med kyrkor och samfund ibland utgjort spjutspetsen för att utveckla
            och etablera demokrati. Även nykterhetsrörelserna har historiskt
            haft en stor betydelse för samhällsutvecklingen. I dagens utvecklade
            demokratier spelar ofta både fackföreningsrörelsen och ibland
            de kyrkliga samfunden en viktig roll i kampen mot främlingsfientlighet
            och rasism.
          </p>
          <p xml:id="i-8tH91UCCLtao1fUY9wszAQ">
            Självständighet och oberoende är honnörsord när det gäller relationen
            mellan staten och folkrörelserna. Det fria föreningslivet är en
            viktig förutsättning för en levande demokrati.
          </p>
          <p xml:id="i-DhGWiFUecSFnf1gUr1ZVAe">
            Utifrån kulturpropositionen pågår en utredning om regionalisering
            av kulturlivet. I den propositionen likväl som i propositionen
            En politik för det civila samhället betonas vikten av avtal och
            överenskommelser mellan stat och frivilligorganisationer. Denna
            betoning på avtal och överenskommelser reser frågetecken kring
            relationen mellan staten och folkrörelserna, den ideella och idéburna
            sektorn. Det finns utan tvekan en farhåga i att den dialog som
            man vill uppnå i stället blir en kontrollfunktion avseende folkrörelsernas
            effektivitet i de samhälleliga uppdrag de påtar sig att utföra.
            Vi vill betona folkrörelsernas roll som röstbärare och anser att
            det är viktigt att föra ett resonemang om statens syfte med att
            upprätta avtal och överenskommelser med folkrörelseorganisationer
            och vad detta kan leda till på sikt.
          </p>
          <head xml:id="i-7CQUzMsCq7J8AiTk4UZ99P" type="h1">
            Folkrörelsernas, den ideella och idéburna sektorns, betydelse
          </head>
          <p xml:id="i-KeDnjTkGYMF9wWtCiiofA7">
            Ideella organisationer är en omistlig del av demokratin och välfärdssamhället.
            I det goda samhället har vi en mycket stark gemensamt finansierad
            välfärd. Men vi har också ett starkt medmänskligt engagemang människor
            emellan och ett stort utrymme för det ideella engagemang som kanaliseras
            via ideella och idéburna organisationer, och vi ser ingen motsättning
            här.
          </p>
          <p xml:id="i-CPoQJs1y1CRP5gJYYBMUMG">
            I Sverige har viktiga sociala reformer ofta initierats av folkrörelserna
            därför att det funnits en strävan att ställa upp för medmänniskor
            och avhjälpa brister i samhället. Gradvis har sedan dessa insatser
            blivit en del av vårt gemensamma välfärdssamhälle. Samtidigt som
            utvecklingen gått från att vissa funktioner tagits över av stat
            och kommun från folkrörelserna har detta skett i samförstånd och
            parlamentarisk samsyn och setts som en naturlig demokratisk utveckling,
            och parallellt har de ideella organisationerna kunnat utveckla
            sin verksamhet och sina arbetsformer.
          </p>
          <p xml:id="i-8zPpsWdDD5w8oE75gzdqfM">
            Det är med folkligt engagemang underifrån som vårt välfärdssamhälle
            steg för steg byggts starkare. Det har gällt allt från mödrahälsovård
            och ambulansverksamhet till bibliotek samt kultur- och utbildningsinstitutioner.
            Ett nytt exempel är kvinnojourerna som startades med ideellt engagemang
            och som i dag delvis finansieras med offentliga medel.
          </p>
          <p xml:id="i-Dfj69vznHy7c2pF5JjNoWd">
            Under de senaste decennierna har t.ex. miljörörelsen och kvinnorörelsen
            spelat en mycket viktig roll i folkbildningen miljörörelsen i
            kampen för det ekologiskt hållbara samhället och kvinnorörelsen
            för det socialt hållbara samhället där jämställdhet och demokrati
            mellan kvinnor och män är en grundbult.
          </p>
          <p xml:id="i-TeaEufzsfbEJyMRJTbbQZ6">
            Med en politik som vill förstärka och bygga ut välfärden finns
            det ingen motsättning mellan det ideella engagemanget och det
            som är den gemensamt finansierade välfärden.
          </p>
          <p xml:id="i-7JFSVemJPNNExybuN5VLJS">
            Ideella organisationer förtjänar därför uppskattning, större
            utrymme och långsiktiga spelregler. Vi tycker därför att det är
            bra att en dialog förs med folkrörelserna, den ideella och idéburna
            sektorn, en dialog som initierades av den förra regeringen och
            som fortsatt under innevarande mandatperiod. Det var förre socialdemokratiska
            ministern Jens Orback som tillsatte folkrörelseutredningen som
            så småningom presenterades under namnet Rörelser i tiden (SOU
            2007:66).
          </p>
          <p xml:id="i-zanhgnVSnYQm2cbGDS29i">
            Som ett led i dialogen med den ideella sektorn träffade den nuvarande
            regeringen 2008 en överenskommelse med idéburna organisationer
            inom det sociala området och Sveriges Kommuner och Landsting.
          </p>
          <p xml:id="i-ETqao95EvEAQq9SzdkaZv4">
            Socialdemokraterna, Vänsterpartiet och Miljöpartiet de gröna
            står bakom principerna i denna överenskommelse. Skrivelsen där
            överenskommelsen ingår innehåller också regeringens politik när
            det gäller vård och omsorg, med en politisk inriktning som vi
            inte delar. Det är en politik som präglas av ideologiskt motiverad
            privatisering på område efter område inom välfärden. Det är en
            politik som har präglats av långtgående skattesänkningar både
            på nationell nivå och i kommuner och landsting ledda av allianspartierna.
            Det är en politik som kan komma att leda till att man tvingar
            in de ideella organisationerna i en roll som man varken vill eller
            ska ha.
          </p>
          <p xml:id="i-DPX1eVKvYbz8wYEHoAP21P">
            En viktig uppgift för den ideella sektorn är att ge röst åt röstsvaga,
            att synliggöra deras erfarenheter, att stärka och skydda den som
            är utsatt och att formulera krav på förändring för den som inte
            är van att kräva något för egen del. Denna roll måste värnas och
            stärkas; annars riskerar den ideella och idéburna sektorn att
            förminskas.
          </p>
          <p xml:id="i-BN1uGR5kMLq2Fow7N554vK">
            Vår uppfattning är att det är bra att ideella och idéburna organisationer
            kan och får utföra verksamhet som kompletterar den offentliga
            sektorn. De har mycket att bidra med.
          </p>
          <p xml:id="i-SYkjJEASz7gqsiSRhcPGZT">
            Det ideella och idéburna engagemanget är viktigt, och dessa organisationer
            gör ovärderliga insatser. Samtidigt är det viktigt att beakta
            att det är en roll som de ideella och idéburna organisationerna
            själva kan välja att gå in i eller att avstå ifrån. Det är också
            viktigt att hålla isär rollerna mellan den ideella basverksamheten
            och den verksamhet som de ideella och idéburna organisationerna
            utför på uppdrag av offentliga instanser.
          </p>
          <p xml:id="i-A1N3PgSurAD428gGGH6jod">
            Frivilliga krafter inom den ideella sektorn får aldrig bli ett
            sätt för samhället att få gratis välfärd. Kompetent personal och
            kvalitet är lika viktiga beståndsdelar i ideellt tillhandahållen
            verksamhet som det är när privata alternativ används för att komplettera
            det offentliga. Ideell verksamhet får inte heller ersätta det
            ansvar politiken har för allas rätt till arbete, en social bostadspolitik
            som integrerar i stället för segregerar och en skola som inte
            sorterar.
          </p>
          <p xml:id="i-VkX3FosMuL24JyDvsH3Pn5">
            Vi instämmer i propositionens uppfattning att folkrörelser, ideella
            och idéburna organisationer, inte få bli så beroende av uppdragen
            att de förlorar sin självständighet som opinionsbildare och röstbärare.
            Deras förmåga att utifrån kritiskt granska den offentliga sektorn
            och bevaka olika gruppers intressen utgör ett värde som är fundamentalt
            för demokratin. Mot den bakgrunden anser vi till skillnad från
            regeringen att det är av yttersta vikt att det finns en bred parlamentarisk
            samsyn kring hur folkrörelsepolitiken ska bedrivas. Samsynen ska
            ge de ideella organisationerna god framförhållning och hållbara
            långsiktiga villkor.
          </p>
          <p xml:id="i-DJtZVNv3oTmpP6XQRatmYB">
            En rödgrön regering kommer därför att initiera en långsiktig
            dialog med den ideella sektorn. Vårt politiska innehåll kommer
            i en sådan dialog självfallet att vara annorlunda än det som alliansregeringen
            redogjort för i propositionen.
          </p>
          <head xml:id="i-NwKFDrVQdUW1XfqTBTAVDC" type="h1">
            Årliga överläggningar
          </head>
          <p xml:id="i-USvfWngb6qnu4J1Yy8Ne4t">
            Folkrörelsepolitiken är av central betydelse. Våra folkrörelser
            har byggt väsentliga delar av vårt samhälle och dessutom varit
            med om att etablera flera av våra politiska partier. Detta formulerades
            redan när den förra regeringen initierade arbetet med folkrörelserna
            genom att tillsätta den utredning som sedan presenterades under
            namnet Rörelser i tiden. Denna folkrörelseutrednings viktigaste
            funktion var att synliggöra och uppgradera folkrörelserna, den
            ideella och idéburna sektorn.
          </p>
          <p xml:id="i-XqCg2PYmfyqLu8PWB6B59t">
            Vi välkomnar regeringens skrivning om ett forum för dialog och
            samråd. Vi saknar ett konkret förslag på detta område.
          </p>
          <p xml:id="i-9syq5XGXGRzrSdj9SLmvud">
            Vi vill därför föreslå att årliga överläggningar äger rum där
            regeringen, Sveriges Kommuner och Landsting samt representanter
            för folkrörelserna, den ideella och idéburna sektorn, deltar.
          </p>
          <p xml:id="i-J87kFR3ETTjf6iNLgeMUh9">
            Vi vill således höja ambitionsnivån för folkrörelsepolitiken.
            Vi vill ta steget från dialog och samverkan till att riksdagen
            ska fatta beslut om att så ska ske. Detta ger folkrörelserna,
            den ideella och idéburna sektorn, en formell årlig förhandlingsrätt.
          </p>
          <head xml:id="i-LZGpdLKs1rJaZwPACi4upH" type="h1">
            Motiv för nytt mål
          </head>
          <p xml:id="i-Vvf77TW3hXzGqNVA7HBw3f">
            Vi har valt att utveckla det nuvarande målet som betonar att
            det viktigaste är att det finns goda förutsättningar för alla
            människor att bilda och delta i folkrörelser och föreningar. Vi
            vill göra ett tillägg om folkbildningens betydelse och också betona
            folkrörelsernas, den ideella och idéburna sektorns, dubbla roller,
            som röstbärare och opinionsbildare men också som aktör och utförare.
          </p>
          <head xml:id="i-79jymucVBsaAVGL7oonFVD" type="h1">
            Folkrörelser, ideell och idéburen sektor, eller civilt samhälle
          </head>
          <p xml:id="i-AJ13ASxeUyCZb74LvfuvdT">
            Vi finner den borgerliga regeringens nyspråklighet besvärande
            då de försöker döpa om folkrörelserna, den ideella och idéburna
            sektorn, till civilsamhälle.
          </p>
          <p xml:id="i-AWZ6gjknBxA6ovVuaEGCv4">
            Ordet civilsamhälle alternativt det civila samhället har en otydlighet
            som gör att vi föredrar att använda begreppet folkrörelser, den
            ideella och idéburna sektorn.
          </p>
          <p xml:id="i-DS8HwditqgM7JfZL8gWhaS">
            Ordet civilsamhälle leder tankarna på ett olyckligt sätt antingen
            till begreppsparet civil/militär eller till det engelska begreppet
            civil som i t.ex. civil servant, vilket översatt är tjänsteman
            i offentlig sektor. Båda associationsbanorna leder uppenbart fel.
          </p>
          <p xml:id="i-W67ee5JKY8bHkQvAAtw2ii">
            Något behov av att importera ytterligare engelska ord kan vi
            inte se, då det finns adekvat svensk terminologi.
          </p>
          <p xml:id="i-MUQrvAWvKFZbnPdU19wD4q">
            Detta vill vi särskilt hävda mot bakgrund av att riksdagen nyligen
            antagit en språklag som har som sitt främsta syfte att värna det
            svenska språket och begränsa en oprecis användning av t.ex. engelska
            termer som är främmande i en svensk språkmiljö.
          </p>
          <p xml:id="i-2asKaGhazkabkZBxy7tJm7">
            Om man gör en sökning på Google på ordet folkrörelse får man
            155 000 träffar. Ordet civilsamhälle ger 60 200 träffar. Begreppet
            folkrörelser har under lång tid varit väl etablerat i svenskt
            språkbruk och har en innebörd som är lätt att förstå för de allra
            flesta människor i vårt land. Begreppet civilt samhälle är omstritt
            och mycket svårt att definiera.
          </p>
          <p xml:id="i-Gfy4ekqjekrmKJqZiDwWkS">
            Försöken att dela upp samhället i de fyra sektorerna stat, marknad,
            familj och civilt samhälle är just ett försök. Detta är ingen
            absolut vetenskap, och därför bör man också fråga sig vilka vinster
            som görs när man byter ut beteckningen folkrörelser mot civilt
            samhälle. Begreppet civilt samhälle är betydligt mer oprecist
            än folkrörelser, ideell och idéburen sektor, som är avsevärt mer
            etablerat som begrepp och svårare att misstolka. Begreppet civilt
            samhälle har en besvärande otydlighet som vi tycker man bör undvika.
          </p>
          <p xml:id="i-Y8bPqRfEs6abmRS3QwJb3k">
            I folkrörelsetanken låg idén om folkupplysning och fostran till
            tilltro till demokrati och fredliga kampmetoder där avståndstagandet
            från våld var mycket tydligt. Det är därför vi vill komplettera
            målet för folkrörelsepolitiken med en skrivning om att folkbildningen
            bör stärkas. Därmed knyts också våra olika folkbildningsorganisationer,
            studieförbund och folkhögskolor, på ett naturligt sätt in i arbetet
            för att stärka folkrörelserna.
          </p>
          <p xml:id="i-WoGj6Gy9pd4jkEBZMtUNCL">
            Regeringen lägger fram en proposition utan att egentligen tala
            om vad det är för problem man försöker tackla. Propositionstexten
            är mångordig och saknar skarpa förslag bortsett från förslag om
            nya mål. Snarare framstår propositionen som en ideologisk försöksballong
            med en rad bristfälligt underbyggda resonemang.
          </p>
          <head xml:id="i-ArBorFSEZkn6rFsWUUzaiZ" type="h1">
            Social ekonomi och socialt entreprenörskap
          </head>
          <p xml:id="i-7cHFxDHTUvbjBzJVMavDhQ">
            Det är uppenbart att den viktiga frågan om social ekonomi och
            socialt entreprenörskap har pressats in i propositionen. De inledande
            definitionerna och avgränsningarna av den ideella och idéburna
            sektorn tänjs ut. Likaså handlar det i den sociala ekonomin mer
            om företag än ideella organisationer. Regeringens ambition med
            detta avsnitt är också tydlig: privatiseringar av offentlig verksamhet
            kan genomföras med andra förtecken när utförarna är idéburna organisationer.
          </p>
          <p xml:id="i-Xd856qV7dZad63hpULRMu5">
            Vår uppfattning är att den sociala ekonomin är ett viktigt område
            och att utvecklingen bör stödjas då detta bl.a. kan bidra till
            ekologisk, social och ekonomisk hållbarhet och fler jobb. Att
            som nu införliva frågan i den här propositionen skapar oklarhet
            om vad propositionen syftar till, i fråga om både ideella organisationer
            och den sociala ekonomin. Vi ställer oss positiva till att organisationer
            eller kooperativ utför samhällsuppgifter; folkrörelserna tog på
            sig sådana uppgifter långt före välfärdssamhällets framväxt. Samhället
            via stat och kommuner ska även framgent stå för den grundläggande
            tryggheten och samhällsservicen.
          </p>
          <p xml:id="i-2vH35CUDFZvGfuQEhgDtj7">
            Vi menar att regeringen borde återkomma med en särskild proposition
            om den sociala ekonomin och socialt entreprenörskap som inrymmer
            konkreta förslag och inte enbart bedömningar.
          </p>
          <head xml:id="i-QzSv56Yh8TYJpwAh68b2Ma" type="h1">
            Idrottsrörelsen och arbetslivets organisationer
          </head>
          <p xml:id="i-Bmb2ST7KAD6D12u5HTUZfo">
            I fråga om antalet medlemmar, lokalföreningar, föreningsuppdrag
            och aktiviteter är idrottsrörelsen den största familjen bland
            våra folkrörelser, och därefter kommer fackföreningsrörelsen.
            Ingen av dessa organisationsfamiljer uppmärksammas enligt vår
            mening tydligt nog i propositionen. Man bör också vidga resonemangen
            och tala om arbetets och arbetslivets organisationer, till vilka
            då även hör arbetsgivar- och branschorganisationer. Ett samhälle
            med svaga fackföreningar blir ett svagare samhälle. Fackföreningsrörelsen
            spelar en oerhört viktig roll både som demokratifostrare och som
            demokratinätverk och har ibland tillsammans med religiösa samfund
            gått i spetsen för demokratiseringsprocesser i såväl Öst- och
            Centraleuropa som Latinamerika, precis som en gång i Sverige.
            Ideella organisationer har inte sällan svårigheter att mobilisera
            medlemmar och stöd bland dem med lägre inkomster i samhället,
            inte sällan har de en medelklassprägel. Såväl idrottsrörelsen
            som fackföreningsrörelsen är däremot väl etablerad i alla samhällsskikt,
            vilket ytterligare understryker deras demokratibidrag.
          </p>
          <head xml:id="i-SEknU6Jc7WnMb7UCtYaQZK" type="h1">
            Skatteförslag
          </head>
          <p xml:id="i-FVuADbYg8GKsJKCrZTV8ba">
            I propositionen återges förslag om beskattning som kommit från
            tre olika utredningar. Var regeringen står i frågan anges dock
            inte utan enbart att frågorna bereds i Regeringskansliet. Att
            de refereras okommenterat är ett uttryck för vad vi nämnt ovan
            som propositionens problem: mångordiga resonemang som flyter ut
            utan att leda till några förslag.
          </p>
          <head xml:id="i-WhmjBz8JqhXg6ADohEto2h" type="h1">
            Forskning och statistikuppbyggnad
          </head>
          <p xml:id="i-PdCrHMjtdG6RzHKPNtV3V7">
            Propositionen har föreslagit att ett forskningsprogram om det
            civila samhället bör inrättas under 2010 och att statistiken om
            det civila samhället ska förbättras. Forskningsprogrammet föreslås
            kosta ca 22 miljoner kronor per år i tio år. Vi anser att ett
            forskningsprogram om folkrörelser, den ideella och idéburna sektorn,
            är ett viktigt projekt och vi stöder att det kommer till stånd.
            Vi anser dock att den nivå som regeringen föreslår initialt är
            alltför omfattande. Ett så omfattande forskningsprogram bör också
            ingå i ett större forskningspolitiskt sammanhang. Vi kan konstatera
            att regeringen ytterst summariskt nämnde forskningsprogrammet
            om det civila samhället i sin forskningspolitiska proposition
            och att finansieringen av forskningsprogrammet sker genom en neddragning
            i en redan ansträngd kulturbudget. Vi vill också understryka vikten
            av inte bara statistik utan också vikten av stöd till de arkiv
            som bevarar handlingar, föremål och uppgifter från folkrörelserna,
            den ideella och idéburna sektorn. Det är en viktig uppgift att
            värna dessa samlingar, samordna dem och tillgängliggöra dem.
          </p>
          <head xml:id="i-7ciFnzyA6nNpxaLeZ81sae" type="h1">
            Handslag med idrottsrörelsen
          </head>
          <p xml:id="i-BhKqb3nTTukc9gNqM5p4UE">
            Vi vill understryka idrottsrörelsens viktiga roll för ungas hälsa
            och sociala utveckling samt utveckla detta i ett särskilt idrottspolitiskt
            program. I detta program vill vi bl.a. annat förnya Handslaget
            och arbeta mera långsiktigt med stödet till barn och ungdomar.
          </p>
          <head xml:id="i-7WxhDnhwqYVqeSYBCmWmJ8" type="h1">
            Kulturlivets ideella organisationer
          </head>
          <p xml:id="i-S5nSosss5878Vgg4CRUXXA">
            Propositionen nämner flyktigt betydelsen av ideella organisationer
            inom kulturområdet och säger sig ha avsikten att under 2010 återkomma
            till frågan. Det borde egentligen inte vara svårt för regeringen,
            efter kulturutredning och kulturproposition, att beskriva vilken
            roll de ideella organisationerna spelar inom kulturlivet. Amatörkulturen
            är en folkrörelse som spänner över hela det kulturella fältet.
            Hit hör även arrangörsföreningarna. Amatörkulturen organiserar
            runt 760 000 medlemmar. De flesta, närmare en halv miljon medlemmar,
            finns inom hembygds- och kulturarvsföreningar.
          </p>
          <p xml:id="i-RJX5azq7UqSc7Aiw5qxMrr">
            Vår uppfattning är att kulturlivets organisationer spelar en
            avgörande och betydelsefull roll, inte minst för spridningen och
            tillgängliggörandet av kultur utanför storstadsregionerna. Det
            nätverk som de ideella kulturarrangörerna och amatörkulturorganisationerna
            utgör garanterar för många att det finns kultur att uppleva och
            ta aktiv del i. Viktigt är också att betona samspelet mellan kulturlivets
            ideella organisationer och kulturlivets institutioner, både de
            regionala och de med nationella uppdrag.
          </p>
          <head xml:id="i-L9Zmzi5SEovLgJNQDbixBS" type="h1">
            Konsumentorganisationernas betydelse
          </head>
          <p xml:id="i-KNpGdGHCvaD9WdMZHg9W34">
            Vi anser att konsumenternas makt behöver stärkas och att kunskaperna
            hos den enskilda konsumenten behöver öka. Som konsumenter behöver
            vi ta ställning till allt fler produkter och tjänster. Inte sällan
            handlar det om att sätta sig in i komplicerade abonnemangsavtal
            eller olika former av erbjudanden där kvalitet, prestanda och
            pris behöver vägas mot varandra och jämföras gentemot andra leverantörer.
            Olika märkningssystem för etisk eller ekologisk handel och annan
            viktig information har också stor betydelse för att vi som konsumenter
            ska kunna göra de val vi önskar. Vidare krävs även kunskaper för
            att vi som enskilda konsumenter ska kunna hävda vår rätt att exempelvis
            häva köp eller reklamera en vara.
          </p>
          <p xml:id="i-D4sorudg5KuP1pnzSYGnhg">
            De kommunala konsumentvägledarna liksom konsumentorganisationerna
            spelar en viktig roll i arbetet med att stärka konsumenternas
            makt både lokalt och regionalt. Vi anser att konsumentorganisationerna
            har en viktig roll i konsumentskyddsarbetet och att deras arbete
            bör uppmuntras.
          </p>
          <p xml:id="i-5GPAbMtkyXh6NQhwAvZizQ">
            Sverige ska också vara en kraftfull röst och ta täten för konsumenternas
            intressen inom EU. Konsumentlagstiftningen i Sverige bygger till
            stora delar på regelverk som beslutats inom ramen för EU-samarbetet.
            Den frivilliga konsumentrörelsen, t.ex. Sveriges Konsumenter,
            behöver självklart kunna agera även på EU-nivå.
          </p>
        </div>
        <div xml:id="i-VxvidHkiVFuaPYKG49QMDh" type="signatureBlock">
          <list xml:id="i-UWdkRG1N8mZbo2CwYY3NL9">
            <item xml:id="i-UApF3gkQSL6oS5LuBTfebZ" who="i-V19ff9MeDZhTGpv5xEprbu" type="signature">
              Leif Pagrotsky (s)
            </item>
            <item xml:id="i-4HWSyHBjM9pGjBkbzWi8fq" who="i-LutTcg2m9spsoVaK7cAQeB" type="signature">
              Lars Wegendal (s)
            </item>
            <item xml:id="i-X942ouf7sbLQFfLJ2q5fCv" who="i-SYmctpvT7BxsqFzwPADUfw" type="signature">
              Nikos Papadopoulos (s)
            </item>
            <item xml:id="i-7pvqo2MLJmwJGq4WHcahFk" who="i-DDTGf6wkyXKiMd3kYJ4KQv" type="signature">
              Anne Ludvigsson (s)
            </item>
            <item xml:id="i-FRpdbp7BhmzvzNafjjbYTo" who="i-HNZrYrLbstv8KywRLm2FMv" type="signature">
              Gunilla Carlsson i Hisings Backa (s)
            </item>
            <item xml:id="i-32ESPfvVte1YyXuGRFF6Ar" who="i-67wRp4zduspVaKE8AzS9qR" type="signature">
              Göran Persson i Simrishamn (s)
            </item>
            <item xml:id="i-9ggcb35dyWZxUgLmR7iTad" who="i-FTuxB98cDMBkWw68Y9RHEc" type="signature">
              Anneli Särnblad (s)
            </item>
            <item xml:id="i-Lv8utAzz5jugDrW9X3VmVp" who="i-SvS8rTwUeKpVtp5mrPNCaP" type="signature">
              Leif Pettersson (s)
            </item>
            <item xml:id="i-4xqUXJcAEcweX825q4rBPP" who="i-5CH7vHLGXLfDB5Tn7xx95V" type="signature">
              Siv Holma (v)
            </item>
            <item xml:id="i-7aYeeTVzTC36KY6xqJA3yR" who="i-SNtv8jZRB19Jr8oegj1mGK" type="signature">
              Esabelle Dingizian (mp)
            </item>
            <item xml:id="i-MJkpHuJ74zxWnBumQSArRW" who="i-548HUVvKe8n48M3pQmFeUC" type="signature">
              Amineh Kakabaveh (v)
            </item>
            <item xml:id="i-CsMNGbWVoYrtHFkUC3GMay" who="i-Beux79YM43dDCxrVuBqfWw" type="signature">
              Torbjörn Björlund (v)
            </item>
            <item xml:id="i-CvFjueVVZCxKYUuGYdDf4k" who="i-2GE534P2Foy3WpqKPVNeW8" type="signature">
              Mats Pertoft (mp)
            </item>
            <item xml:id="i-PsGU4qrX4hM3c2QrEqaC14" who="i-7YbH6oTUwG4Qn94QEVE6as" type="signature">
              Gunvor G Ericson (mp)
            </item>
          </list>
        </div>
      </div>
    </body>
  </text>
</TEI>
