<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UbU-00404">
  <teiHeader>
    <fileDesc>
      <titleStmt>
        <title>Behörighetskrav på sexualundervisning</title>
        <author corresp="i-WJM6edqhGfBK1ijhNxfgoj">av Chatrine Pålsson Ahlgren (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Behörighetskrav på sexualundervisning</title>
          <idno type="rdwebb">GX02Ub404</idno>
          <rs type="number">Ub404</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GX02Ub404/text</ref>
          <ref type="dokument_url_html">http://data.riksdagen.se/dokument/GX02Ub404</ref>
          <ref type="dokumentstatus_url_xml">http://data.riksdagen.se/dokumentstatus/GX02Ub404</ref>
          <ref type="doc">http://data.riksdagen.se/fil/6DC9E902-F2B6-40D1-8197-51247BD3DCF8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WJM6edqhGfBK1ijhNxfgoj</idno>
            <name>Chatrine Pålsson Ahlgren</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Vrkyjz5KwXNc5sHg8P1q6T" type="signed"/>
        <correspContext corresp="i-Vrkyjz5KwXNc5sHg8P1q6T">
          <note type="signatory" corresp="i-WJM6edqhGfBK1ijhNxfgoj"/>
        </correspContext>
        <correspAction type="numbering" xml:id="i-CSp7LzCC9FQqZNhUKE65P8">
          <date when="2009-10-06"/>
        </correspAction>
        <correspAction type="submission" xml:id="i-PL3KjoZVyFzcjnUqLqu1eT">
          <date when="2009-10-05"/>
        </correspAction>
        <correspAction type="transfer" xml:id="i-DYbANjquBuo4HJEAacUbJu">
          <date when="2009-10-05"/>
        </correspAction>
        <correspAction type="assigned" xml:id="i-KBxQh465VntzZpgKrTBsR7"/>
        <correspContext corresp="i-KBxQh465VntzZpgKrTBsR7">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-URq6spc3JguvHxgyn2i9t1">
            Förslag till riksdagsbeslut
          </head>
          <p xml:id="i-SqqrzhWMgwehAuMmL9q15C">
            Riksdagen tillkännager för regeringen som sin mening vad som
            anförs i motionen om att personal med rätt kompetens och behörighet,
            exempelvis skolsköterskor och barnmorskor, bör ansvara för skolans
            undervisning om sex och samlevnad.
          </p>
        </div>
        <div type="motContent">
          <head type="h1" xml:id="i-GpEvLRLDHVXLSJTQSwktXn">
            Motivering
          </head>
          <p xml:id="i-SCgRVTZDgGp1S5V7LuqBtC">
            En undersökning bland OECD-länderna visar att svenska 15-åringar
            är sämst på att använda kondom.
          </p>
          <p xml:id="i-BV12Timih8LkziTabTDLU9">
            De flesta unga försöker ta ansvar för sina sexuella relationer,
            men statistiken tyder på att många unga tar stora risker vid sexuella
            kontakter. Det alltmer sexualiserade samhället ställer ökade krav
            på ungdomar att ställa upp på sex. Fler tillfälliga sexuella kontakter
            och kompissex har blivit allt vanligare. Studier visar att främst
            pojkar och unga män får sina attityder, kunskaper och uppfattningar
            om sex via porrfilmer. Men ansvar, hänsyn och kondomanvändning
            lyser ofta med sin frånvaro i den sortens filmer. För många unga
            är det svårt att hitta fram till en partner och en sex- och kärleksrelation
            som man mår bra av. Enligt Socialstyrelsens rapport Ungdomars
            Sexuella Hälsa (2007) kan ungdomars sexuella hälsa härledas till
            hur väl utbildade de är i ämnet. Åtskilliga internationella rapporter
            slår fast att skolan är den centrala arenan för att fånga ungdomars
            intresse för undervisning om sex och samlevnad. Forskning visar
            att om sexualundervisning ingår som en del av läroplanen leder
            det till lägre sexuellt risktagande hos ungdomar. Den kunskap
            eleverna får med sig i skolan påverkar deras sexuella beteende
            både nu och senare i livet.
          </p>
          <p xml:id="i-UmSkgo3b6ehST24UPagKUZ">
            Men den svenska skolundervisningen i sex och samlevnad är bristfällig.
            Majoriteten av Sveriges skolor saknar kompetens för att undervisa
            om sex och samlevnad. Många ungdomar vittnar om att sexualundervisningen
            i bästa fall behandlats endast under några lektioner. På många
            skolor verkar den helt ha uteblivit. Sexualundervisning är idag
            inget separat ämne i skolan, vare sig i grundskolan eller på gymnasiet.
            För lärare som undervisar i sex och samlevnad krävs inte heller
            någon särskild ämneskunskap. RFSU presenterade en undersökning
            som visar att endast 6 procent av alla lärare på den svenska lärarutbildningen
            har utbildats i sex- och samlevnadsundervisning.
          </p>
          <p xml:id="i-NsccskHnDvYFWZXb1hdKCx">
            Det är oroande. Sex- och samlevnadsundervisningen utförs alltså
            i de flesta fall av lärare som saknar relevant utbildning. Samma
            lärare som endera dagen undervisar i matematik, fysik och historia
            ska nästa dag tala om samlag, preventivmedel och könssjukdomar.
            Det är problematiskt och komplexiteten kan lätt identifieras.
            Det är en praxis som knappast borgar för att eleverna vill ställa
            sina mest intima frågor, frågor som läraren många gånger förmodligen,
            av olika anledningar, inte kan svara på. Det är hög tid att komma
            till rätta med den bristfälliga undervisningen i skolan om sex-
            och samlevnadsfrågor. För ungdomars hälsa och välbefinnande är
            det avgörande att personal med rätt utbildning och kunskap i dessa
            frågor ansvarar för undervisningen. Därför borde barnmorskor eller
            skolsköterskor ansvara för utbildningen av sex och samlevnad inom
            skolan. Barnmorskorna och skolsköterskorna har förutom stor kunskap
            i dessa frågor även medicinsk kunskap. De skulle ock så kunna
            fungera som en länk mellan skolan och ungdomsmottagningarna. Det
            skulle ge skolan tillgång till den expertkunskap skolan idag saknar.
            Dessutom skulle eleverna få möjlighet att ställa känsliga frågor
            till en utomstående person. Studier från Holland visar att det
            genom bra sexualundervisning i skolorna och gratis preventivmedel
            går att förebygga könssjukdomar och oönskade aborter. I Holland
            är tonårsaborterna endast en femtedel så många som i Sveri ge.
            Och även antalet smittade av könssjukdomar är betydligt lägre.
            För att förbättra både den psykiska och fysiska hälsan hos våra
            tonåringar måste de få kunskap och möjlighet att diskutera sexualitet
            och relationer. Barnmorskor och skolsköterskor borde därför få
            överta ansvaret för sexualundervisningen i skolan. Detta bör ges
            regeringen till känna.
          </p>
        </div>
        <div type="motSignatures">
          <list>
            <item xml:id="i-Y9AweA6qzsbJpEMi4Qv7MV" who="i-WJM6edqhGfBK1ijhNxfgoj">
              Chatrine Pålsson Ahlgren (kd)
            </item>
          </list>
        </div>
      </div>
    </body>
  </text>
</TEI>
