<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--00940">
  <teiHeader>
    <fileDesc>
      <titleStmt>
        <title>Kulturpolitiken</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kulturpolitiken</title>
          <idno type="rdwebb">G602940</idno>
          <rs type="number">940</rs>
          <ref type="dokument_url_text">http://data.riksdagen.se/dokument/G602940/text</ref>
          <ref type="dokument_url_html">http://data.riksdagen.se/dokument/G602940</ref>
          <ref type="dokumentstatus_url_xml">http://data.riksdagen.se/dokumentstatus/G602940</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-UqzvPHFEErHnSFsyUmhr5K</idno>
            <name>KARIN NORDLANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NAACEfciLgMWhREh7B8qcU" type="signed"/>
        <correspContext corresp="i-NAACEfciLgMWhREh7B8qcU">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-UqzvPHFEErHnSFsyUmhr5K"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-RPvXiWoVbPvNZBh8bxVvbB"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__940/mot_198283__940-001.pdf"/>
      <div type="motHeader" xml:id="i-V3MdH6iyHJDqeyoHSroWeD">
        <div type="motTitle" xml:id="i-YU8MCGSNHu2JWkdFnaonoE"/>
        <div type="motSubmissionInfo" xml:id="i-7xXQL8rKkogWuNjsHmYC4q"/>
      </div>
      <div type="motBody" xml:id="i-GHeVCiLj8xrbPSqAed6PbD">
        <div xml:id="i-5LmteCJgrQpm7JaSSTqejG">
          <p xml:id="i-BBwqoYm7pov2uTtFMwpdzf">
            Motion 1982/83:940
          </p>
          <p xml:id="i-EJvzCEcPeVbNsGcseysST4">
            Lars Werner m. fl. Kulturpolitiken
          </p>
          <p xml:id="i-DxTCoaTxvKP3RJVqbdz51L">
            Den borgerliga regeringspolitiken innebar under sex år ett ökat
            inflytande för kommersialismens krafter på kulturområdet och alltmer
            försämrade förhållanden för kulturarbetarna. Genom försämrade
            biblioteksanslag krympte bibliotekens litterära utbud. Det minskade
            i fråga om såväl bredd som kvalitet. De ekonomiska förutsättningarna
            för de små kvalitetsförlagen och tidskrifternas verksamhet undergrävdes.
            De fria teatergrupperna utsattes för en ren utsvältningspolitik,
            som inneburit att flera av dem i dag tvingats lägga ned sin verksamhet
            eller står inför hotet att tvingas upphöra. Bildkonstnärernas
            desperata situation behandlades med extrem noncha- lans. Bildningsförbund,
            centrumbildningar, teatrar, museer och utställnings- verksamhet
            fick också sina anslag nedskurna, vilket också indirekt drabbade
            kulturarbetarnas möjligheter att försörja sig på sitt arbete.
            Men den borgerliga politiken innebar inte bara ekonomiska angrepp
            på kulturen, utan skapade också ett klimat, där man i press och
            massmedia gick till angrepp mot radikala ensembler och teaterarbetare.
            Med en ny socialdemokratisk regering vid makten steg snabbt förvänt-
            ningarna på att det skulle ske en radikal förändring i utvecklingen
            då det gällde kulturpolitiken. Från socialdemokratiskt håll deklarerades
            tidigt en stor och allmän välvilja gentemot kulturen. Man förklarade
            att kulturen behövdes i tider av kris. Man påpekade att kulturen
            betydde mycket i kampen mot den borgerliga propaganda som i dag
            predikar individens självtillräcklighet och ohöljd egoism. ”TI
            svåra tider ställs samhällsgemenskapen och sammanhållningen på
            svåra prov. Då dyker egoismen, okulturen och de enkla lösningarnas
            män och kvinnor upp. Då spelas grupper ut mot varandra. I dessa
            tider får kulturen ett särskilt värde eftersom kulturen ger individen
            större trygghet och förmåga att möta okulturen. Kulturen blir
            viktig för sammanhållning och demokrati”, menade kulturminister
            Göransson. ”Ett fritt och öppet kulturliv”, talades det om i regeringsdeklarationen
            från den 8 oktober 1982. Kulturminister Göransson menade att denna
            formulering var vald med stor omsorg och förklarade att 1980-talets
            kulturpolitik skulle öka kulturens tillgänglighet. Men inte bara
            det. Den skulle göra kulturen tillgänglig för var och en. Han
            förklarade också att man tänkte satsa på en ”levande kultur”.
            ”Den ensamme fiolspelaren, som gläder sina åtta kamrater på mötet,
            skall inte behöva en miljonhövdad TV-publik eller ens en fylld
            teatersalong för att
          </p>
          <p xml:id="i-NCyenFFa8XWM97QiBsAig6">
            1" Riksdagen 1982/83. 3 saml. Nr 937-947
          </p>
          <pb facs="riksdagen-motions-pdf/data/198283/mot_198283__940/mot_198283__940-002.pdf"/>
          <p xml:id="i-WR2j5Db5mkpHfcCvyP25d2">
            Mot. 1982/83:940 6
          </p>
          <p xml:id="i-Kn55c3tLARKYbierdFSj9W">
            hans kulturhandling skall legitimeras”, skrev han. Allt detta
            är naturligtvis riktigt. Den självkritik, som Bengt Göransson
            riktade mot avigsidor i sitt eget partis verksamhet under 1950-
            och 1960-talen var också riktig. ”Vi byggde nya stadsdelar med
            en omfattande service i skilda avseenden, men nästan alltid utan
            ett eget kulturliv”, förklarade han. Denna underlåtenhetssynd
            spelade de kommersiella krafterna i händerna. Ett spelrum som
            senare vidgats kraftigt under borgarnas tid vid makten. Det har
            vuxit fram en borgerlig kommersiell kulturindustri, som exploaterar
            de arbetandes kunskapsbehov och behov av upplevelser samtidigt
            som den hämmar deras möjligheter att uttrycka egna erfarenheter.
            Den framställer myter om livet och samhället i det dubbla syftet
            att tjäna pengar och bevara klassamhället. Samtidigt som kulturminister
            Göransson skisserade sin politik om en levande kultur finns i
            dag ett massivt utbud från de kommersiella massmedieföretagens
            sida med filmer och videokassetter. Massmarknads- förlag och grammofonbolag
            bjuder ut böcker, tidningar, litteratur och populärmusik som präglas
            av och sprider en samhälls- och människosyn av tilltagande cynism
            och råhet. Där förhånas solidariteten och sammanhåll- ningen.
            Där underblåses splittringen och frodas invandrarhets och rasism.
            Där odlas kvinnoföraktet. Det är på dessa vägar som reaktionära
            uppfatt- ningar och föraktet för svaghet gör sig allt bredare
            i samhället. Motståndaren till kulturministerns ”levande kultur”
            är rik och stark. Okulturens krafter är rika och mäktiga. Arbetarrörelsen
            har alltsedan sin uppkomst fört kulturkamp. I dag kämpar den för
            kulturell utveckling och rättvisa mot borgerlig kommersialism
            och ideologisk deformering. I tider av kris hopar sig frågorna.
            Behovet av kunskap och insikt växer. Behovet av kulturen som uttryck
            för människors arbete, erfarenheter och upplevelser ökar. Kulturkampen
            blir en allt viktigare del av klasskampen. Det blir allt viktigare
            för arbetarrörelsen att ta kulturens sprängkraft i sin tjänst
            och knyta de progressiva kulturarbetarna till sig. Arbetarrörelsen
            måste inspirera och understödja kulturell verksamhet som tar sin
            utgångs- punkt i människors vardag, deras arbetsmiljöer och arbetsvillkor,
            i deras egna erfarenheter så att den blir till litteratur, sånger,
            bilder, arbetarspel, studiecirklar, utställningar och festivaler
            m. m. Även film och video kan naturligtvis komma till användning
            i ett sådant sammanhang. Men kulturell verksamhet innebär inte
            bara självverksamhet. I kulturen inräknas också konsten — konsten
            som kunnande. Ett samhälle behöver en levande kultur men en levande
            kultur behöver också sina kulturarbetare, sina konstnärer, de
            som till yrke har att arbeta med kultur. De måste på olika sätt
            finnas med som inspiratörer, lärare och vägledare i en levande
            kultur. De kan förmedla sitt kunnande till den ensamme fiolspelaren
            men samtidigt utvidga sitt vetande och sina färdigheter i samarbete
            med fiolspelaren.
          </p>
          <pb facs="riksdagen-motions-pdf/data/198283/mot_198283__940/mot_198283__940-003.pdf"/>
          <p xml:id="i-U3Dnstr31AwoHpNMmN39Cq">
            Mot. 1982/83:940 7
          </p>
          <p xml:id="i-GX6W1mbJWvMvvfKppX7mk4">
            Bildnings- och kulturkampen har alltid utgjort viktiga och omistliga
            delar av arbetarrörelsens frigörelsesträvanden. Skapande fantasi
            och stridbar konstnärlighet har ett naturligt samband med människors
            samhälleliga frigörelse och ökade medvetenhet. Detta är den naturliga
            grunden för en gemensam motoffensiv från kulturens arbetare och
            alla radikala krafter i samhället. Det är i dessa sammanhang som
            kulturarbetarna, konstnärerna, spelar en så betydelsefull roll.
            De spelar en oerhörd roll i den levande kulturens kamp mot den
            kommersiella okulturen och kulturlivets allmänna utveckling —
            för den levande kulturens utveckling, som kulturminister Göransson
            kallar den. Då den kommersiella kulturindustrin hyser förakt fört.
            o. m. det klassiskt borgerliga kulturarvet, som värdesatte kvalitet
            och kunnande och som det gällt för arbetarrörelsen att kritiskt
            anamma, har det kommit på kulturar- betarnas och arbetarrörelsens
            ansvar att föra detta vidare och utveckla det. Ju kraftigare nedskärningar
            inom den offentliga sektorn, desto mindre åt kulturen. Ju mindre
            åt kulturen, desto större beroende av de kommersiella krafterna
            i samhället, påpekade vänsterpartiet kommunisterna redan i förra
            årets kulturmotion. De multinationella bolagens dominans inom
            produktion och distribution av film, video och musik måste bekämpas,
            liksom tillkomsten av en nordisk TV-satellit. Den statliga kulturpolitiken
            måste rustas upp, skrev vi då. Arbetarrörelsen måste kraftigt
            understödja kulturarbetarnas kamp för en fullvärdig ersättning
            för sitt arbete. En lagstiftning måste genomföras som garanterar
            en jämn kulturell nivå kommunerna emellan och leder till förbättrade
            betingelser för en kraftfull utveckling av deras kulturliv. De
            ekonomiska möjligheterna för kommu- nerna att bedriva en aktiv
            kulturpolitik betyder mycket för de lokalt verksamma konstnärerna
            och för kommunernas kulturliv i dess helhet. En kraftfull kulturpolitik
            har inte bara en positiv betydelse för konstnä- rerna själva och
            för kulturlivet i kommunerna i snäv mening. En aktiv kulturpolitik
            spelar också en viktig allmänpolitisk roll i samhället. Den skapar
            också arbetstillfällen inte bara för konstnärer. Av en kraftfull
            kulturpolitik följer också en rad andra arbetstillfällen — arbeten
            som aldrig kan ses som meningslösa. Utöver detta medverkar en
            kraftfull kulturpolitik till att motverka den defaitism och uppgivenhet
            som uppstår i tider av kris och nedgång. Vänsterpartiet kommunisterna
            har ofta betonat det nödvändiga samspelet mellan professionella
            kulturarbetare och amatörer och ofta varnat för faran av att ensidigt
            betona den ena eller andra parten i detta samspel. Därför vill
            vi sammanfattningsvis understryka att ett samhälle som inte försvarar
            konsten och dess utövare på olika områden, inte heller kan sägas
            försvara den levande kulturen. Ett samhälle utan konstnärer eller
            som svälter ut sina konstnärer får ett kulturliv i stagnation.
            Kulturbudgeten karakteriseras av största knapphet. ”Det bidde
            en
          </p>
          <pb facs="riksdagen-motions-pdf/data/198283/mot_198283__940/mot_198283__940-004.pdf"/>
          <p xml:id="i-hiHXy6DnAg2DnpUwon8HZ">
            Mot. 1982/83:940 8
          </p>
          <p xml:id="i-QoN1WNaYirCoU8qcdXZTHb">
            tumme” (Anders Claeson), ”Katastrof för bildkonst” (Margareta
            Petré), ”Fria grupper kommer att dö” (Tomas Bolme), ”Inte värt
            ett enda öre” (Lars Ardelius). De utgör några röster i den upprörda
            kören av kulturarbe- tare som protesterat mot att de får vidkännas
            direkta nedskärningar av sina anslag. Och de har rätt. Den diskussion
            som förts också inom socialdemo- kratin bl. a. på Brunnsviksseminariet
            har inte satt några spår i anslagstill- delningen. Besvikelsen
            är sålunda stor bland stora grupper, och till sist drabbar detta
            de breda grupper som behöver ett levande kulturliv. Kultur är
            positivt och nödvändigt. Vpk har tidigare hävdat nödvändigheten
            inte bara av en strategi för den statliga kulturpolitiken — en
            strategi som innebär att man söker anpassa politiken till det
            faktum att vi lever i ett klassamhälle och därtill ett klassamhälle
            i kris ideologiskt och ekonomiskt — utan också nödvändigheten
            av en kulturlag som garanterar en jämn kulturell standard och
            förbättrade betingelser för en kraftfull utveckling av kulturlivet
            i kommunerna liksom förbättrade betingelser för kulturarbetarna.
            Detta krav är i dag än angelägnare. Med hänvisning till det anförda
            föreslås att riksdagen hos regeringen hemställer om utarbetande
            av och förslag om en kulturlag i enlighet med vad som anförs i
            motionen.
          </p>
          <p xml:id="i-VVzUycRCCu8yDr8E4Cf2SL">
            Stockholm den 24 januari 1983
          </p>
          <p xml:id="i-13241MTumbYpSTQLHdiPJS">
            LARS WERNER (vpk) KARIN NORDLANDER (vpk) C.-H. HERMANSSON (vpk)
            NILS BERNDTSON (vpk) BERTIL MÅBRINK (vpk) EVA HJELMSTRÖM (vpk)
          </p>
        </div>
      </div>
    </body>
  </text>
</TEI>
