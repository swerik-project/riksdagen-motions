<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1959--ak--00085">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__ak__85/mot_1959__ak__85-001.pdf"/>
      <fw xml:id="i-Tcv7Z5Nw4ZEyvMf84w6ckm">
        Motioner i Andra kammaren, nr 85 år 1959 1
      </fw>
      <div xml:id="i-CorDMSxh45dzTnU9F5wwzo" type="motHeader">
        <div xml:id="i-5iCz2eFoqp2cbuFSZAy1K4" type="motTitle"/>
        <div xml:id="i-5HWnHJfubWsC1CmTtxHdHn" type="motSubmissionInfo"/>
      </div>
      <div xml:id="i-B4ePaRYrjRFGtY8C9a7gSD" type="motBody">
        <div xml:id="i-Y6mf1bv63CtregJ8oyirHf">
          <p xml:id="i-NvwMyrPpoBnBsyKLM4jifF">
            Nr 85
          </p>
          <p xml:id="i-N3DkHpEiXpTVVUsLvEpeoG">
            Av herr Ståhl, om obligatorisk ansvarighetsförsäkring för moped.
          </p>
          <p xml:id="i-ENaZ36f1urVRPFmqhJrbh1">
            Med det i vårt land starkt växande antalet motorfordon och den
            därmed ständigt ökade trafikintensiteten uppvisar som bekant antalet
            trafikolyckor en oroande stegring. Reformerad lagstiftning, förbättrad
            trafikkultur och höjd vägstandard har hittills icke förmått bryta
            trenden i olycksstatistiken. Mot denna bakgrund framstår det som
            en väsentlig uppgift att efter för- måga söka lindra de menliga
            verkningarna för trafikolyckornas offer. De direkta skadorna kan
            man endast på längre sikt förebygga. Däremot är det möjligt att
            genom olika åtgärder skydda vederbörande mot alltför hårda ekonomiska
            påfrestningar. Sådant skydd är genom obligatorisk försäkring för
            tredje man i lag ordnat för dem som i trafiken skadas av buss,
            lastbil, personbil och motor- cykel. Tillstånd att framföra dessa
            kategorier motorfordon är förknippat med obligatorisk trafikförsäkring.
            Befriade från denna försäkringsplikt är inte bara fotgängare och
            cyklister utan även förare av moped. Att detta motorfordon hittills
            ansetts böra vara befriat från den ekonomiska för- pliktelse som
            obligatorisk trafikförsäkring utgör sammanhänger därmed att moped
            såsom fordon ur vissa synpunkter närmast är jämförlig med tyngre
            cykel. Detta förklarar också, att framförande av moped icke är
            förknippat med körkortstvång, liksom att för innehav licens icke
            i någon form erfordras. Olycksstatistiken visar emellertid, att
            en icke ringa del av trafikolyckor- na vållas just av mopedförare
            i olika åldrar, liksom stundom måst konsta- teras att förare av
            moped gjort sig skyldig till trafikonykterhet. Då han av domstol
            fälles såsom vållande och han därvid befinnes vara medellös, vilket
            ofta är fallet, eftersom moped får framföras när vederbörande
            fyllt 16 år, kan den som drabbats av olyckan ofta bli ställd i
            svåra omständig- heter under längre eller kortare tid. Vid sjukhusvård
            utgår endast sjuk- försäkring, och inträder invaliditet blir följderna
            ännu svårare. Här skall från senaste månader anföras endast två
            exempel från en enda landsända på sådana olycksfall, det ena relativt
            lindrigt, det andra mera svårartat. Vid rättegång efter en kollision
            mellan personbil och moped på infartsväg till en stad i mellersta
            Sverige fällde domstolen såsom ensam vållande mopedisten, en äldre
            man utan vana i trafiken. Han hade icke stannat vid infarten till
            huvudvägen. Vidare hade han passerat en trafik- delare på platsen
            på höger sida. Skadorna på personbilen belöpte sig till flera
            hundra kronor, en utgift som bilägaren i avsaknad av försäkring
            för sådan olycka personligen måste vidkännas. I det andra fallet
            framför-
          </p>
          <pb facs="riksdagen-motions-pdf/data/1959/mot_1959__ak__85/mot_1959__ak__85-002.pdf"/>
          <fw xml:id="i-BjdX7pfYyxtFXer7ZDTLFL">
            8 Motioner i Andra kammaren, nr 85 år 1959
          </fw>
          <p xml:id="i-XYTCQ5YbpcNGTtDeyKYuXN">
            des mopeden av en 16-årig yngling. På rak väg hade han mött en
            motor- cykel, förd av en skogsarbetare från trakten. Det klarlades,
            att mopedisten 10 meter framför motorcyklisten plötsligt kört
            över till höger och korsat dennes färdväg. Mopedisten fälldes
            såsom ensam vållande. Olyckan inträf- fade den 4 juni 1958, och
            fällande dom avkunnades den 17 september. ännu sju månader efter
            olyckan vårdas motorcyklisten för de skador han vid kollisionen
            ådrog sig. Motorcyklisten är försörjningspliktig för hustru och
            ett barn. Då mopedisten har en veckoinkomst av cirka 150 kr. och
            helt saknar förmögenhet, är den drabbade familjen ställd i ett
            mycket svårt läge. Ännu är f. ö. icke klarlagt, huruvida icke
            invaliditet kan följa. Det är uppenbart, att någon form av obligatorisk
            försäkring även för mopedister i båda dessa fall skulle ha medfört
            åtminstone visst ekonomiskt skydd för de av dessa två olyckor
            drabbade. För dem måste det nuvarande tillståndet framstå som
            något av rättslöshet. Att detta är en ganska utbredd uppfattning
            bestyrkes av den åsikten, att orsaken till att mopedolyckor så
            pass sällan som fallet är drages inför domstol är just den, att
            skade- lidande finner det meningslöst att genom domstolstalan
            inte bara tvingas konstatera omöjligheten att utfå ersättning
            för skadorna utan även riske- rar att därtill få betala sina rättegångskostnader.
            Det framstår sålunda som ostridigt, att någon form av obligatorisk
            trafik- försäkring för skada mot tredje man borde åläggas jämväl
            ägare av moped. Samtidigt måste konstateras, att en sådan anordning
            i tekniskt avseende är förknippad med vissa svårigheter, eftersom
            moped icke är underkastad registrering, inte heller körkortstvång.
            Ett sätt vore måhända att införa någon form av enkel och billig
            registrering även av dessa fordon, vilket väl skulle kunna motiveras
            med det faktum, att de liksom övriga motor- fordon utgör en olycksfaktor
            i trafiken. Vill man av olika skäl inte sträcka sig dithän, skulle
            måhända en obligatorisk försäkring kunna ordnas i sam- band med
            försäljning av moped genom att köp och fordonsbyte underkas- tades
            någon form av anmälningsplikt utan formlig registrering. För en
            enskild person är det omöjligt att exakt anvisa den väg, på vilken
            dessa rent tekniska frågor i samband med en obligatorisk försäkring
            lämpligen skall lösas. Härför torde erfordras en mindre utredning
            genom experter, lämpligen anordnad genom försorg av chefen för
            kommunikationsdeparte- mentet. Att frågan väl förtjänar allvarlig
            omprövning ligger i öppen dag. Med stöd av vad som här anförts
            får jag föreslå, att riksdagen hos Kungl. Maj:t hemställer om
            förslag till sådan ändring av gällande bestämmelser, att jämväl
            innehavare av moped ålägges sådan försäkring till skydd för tredje
            man, som vid olycksfall kan tillförsäkra denne ekonomisk gottgörelse
            för lidna skador.
          </p>
          <p xml:id="i-EWoG3MNkpV6iS4EY3rxNcy" type="date">
            Stockholm den 23 januari 1959
          </p>
          <div xml:id="i-8wD2B4NfckwFdjT5NifkTx" type="signatureBlock">
            <p xml:id="i-YLhRRrPunDMDy3D7RyX2BN" who="i-7cCozgpY4EZrWku38osFxG" type="signature">
              Manne Ståhl
            </p>
          </div>
        </div>
      </div>
    </body>
  </text>
</TEI>
