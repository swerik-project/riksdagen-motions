<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SoU-03363">
  <teiHeader>
    <fileDesc>
      <titleStmt>
        <title>Läkemedel: möjligheter, hälsa och risker</title>
        <author corresp="i-HzxR5drvvumXGW3Fi7DiXX">av Lina Nordquist m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3363 av Lina Nordquist m.fl. (L)</title>
          <idno type="rdwebb">H7023363</idno>
          <rs type="number">3363</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H7023363/text</ref>
          <ref type="dokument_url_html">http://data.riksdagen.se/dokument/H7023363</ref>
          <ref type="dokumentstatus_url_xml">http://data.riksdagen.se/dokumentstatus/H7023363</ref>
          <ref type="docx">http://data.riksdagen.se/fil/0541065B-9917-4B65-AA8C-6B39C33AAF56</ref>
          <ref type="pdf">http://data.riksdagen.se/fil/90164E83-7194-414E-AB2F-4826B7952488</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2pyLhMVoXGwMNrv5WVkjSq" type="signed"/>
        <correspContext corresp="i-2pyLhMVoXGwMNrv5WVkjSq">
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-SpWgF4Dcn2irzX6dqPpG8d" type="submitted">
          <date when="2019-10-03"/>
          <time when="18:49:51"/>
        </correspAction>
        <correspAction xml:id="i-BXsctoLEKP9vRKWPuS91Du" type="reviewed">
          <date when="2019-10-03"/>
          <time when="20:42:29"/>
        </correspAction>
        <correspAction xml:id="i-8fLiqJcZnZeFqS74gZrKqS" type="referred">
          <date when="2019-10-11"/>
        </correspAction>
        <correspAction xml:id="i-3auapGzvz5hwyraHxTeewi" type="assigned">
          <date when="2020-08-14"/>
          <time when="13:23:35"/>
        </correspAction>
        <correspContext corresp="i-3auapGzvz5hwyraHxTeewi">
          <ref type="assignedTo">Socialutskottet</ref>
        </correspContext>
        <correspAction xml:id="i-BKXbNe4ZytrkJJTT89daeH" type="behandlas_i"/>
        <correspContext corresp="i-BKXbNe4ZytrkJJTT89daeH">
          <ref type="uppgift">2019/20:SoU6</ref>
          <ref type="ref_dok_id">H701SoU6</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU6</ref>
          <ref type="ref_dok_titel">Apoteks- och läkemedelsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9RuQYR5DsxkYHtBxqmEb8L" type="behandlas_i"/>
        <correspContext corresp="i-9RuQYR5DsxkYHtBxqmEb8L">
          <ref type="uppgift">2019/20:SoU11</ref>
          <ref type="ref_dok_id">H701SoU11</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU11</ref>
          <ref type="ref_dok_titel">Hälso- och sjukvårdens organisation m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-C1qAVK6DSxwGYuBQrbz9zY" type="behandlas_i"/>
        <correspContext corresp="i-C1qAVK6DSxwGYuBQrbz9zY">
          <ref type="uppgift">2019/20:SoU12</ref>
          <ref type="ref_dok_id">H701SoU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU12</ref>
          <ref type="ref_dok_titel">Kompetensförsörjning och prioriteringar inom hälso- och sjukvården m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KEocqh4LchUsQ1pZp5Ez23" type="motHeader">
        <div xml:id="i-54CBS6sCakD9WaoaJRaxhD" type="motTitle">
          Motion till riksdagen 2019/20:3363 av Lina Nordquist m.fl. (L)
          Läkemedel: möjligheter, hälsa och risker
        </div>
      </div>
      <div xml:id="i-GHEqJr8LFVn6SqECBhEZTk" type="motBody">
        <div xml:id="i-4nR7jgjMWARCABxkya7HMu" type="motProposal" subtype="förslag">
          <head xml:id="i-QuHzjY5vtRJYJ9Sn2ur2tg">
            Förslag till riksdagsbeslut
          </head>
          <list xml:id="i-DuofoM7xb9EqxasAaZKHsU" style="ol">
            <item xml:id="i-HV9J3Jgf11Ch5qfLDNWG6z">
              Riksdagen ställer sig bakom det som anförs i motionen om ett
              nationellt ansvar för kliniska prövningar av särläkemedel och
              tillkännager detta för regeringen.
            </item>
            <item xml:id="i-Q1kTXZ5WiJ1en3MBALvktB">
              Riksdagen ställer sig bakom det som anförs i motionen om en översyn
              av kostnadsansvaret för särläkemedel och tillkännager detta för
              regeringen.
            </item>
            <item xml:id="i-26EWfUzfuAwbMJ6PW99CwM">
              Riksdagen ställer sig bakom det som anförs i motionen om uppgradering
              och bättre användning av hälsodata och kvalitetsregister och tillkännager
              detta för regeringen.
            </item>
            <item xml:id="i-ALvJzd7ZjzYbEtYGAYeN2F">
              Riksdagen ställer sig bakom det som anförs i motionen om ordnat
              införande av nya läkemedel och tillkännager detta för regeringen.
            </item>
            <item xml:id="i-AcDAdQ2CNJ4N6W3fAa58i9">
              Riksdagen ställer sig bakom det som anförs i motionen om kostnadsfördelningen
              för nya särläkemedel och tillkännager detta för regeringen.
            </item>
            <item xml:id="i-T9a7CwrJ7JvAj9Nqc6dzuw">
              Riksdagen ställer sig bakom det som anförs i motionen om forskning
              om och utvärdering av befintliga läkemedel som förskrivs till
              de äldsta, sköraste patienterna och tillkännager detta för regeringen.
            </item>
            <item xml:id="i-XN6P77cXXdgdWkpeaEWLV8">
              Riksdagen ställer sig bakom det som anförs i motionen om vikten
              av kunskap om geriatrik och läkemedelsbehandling hos hälso- och
              sjukvårdspersonal och tillkännager detta för regeringen.
            </item>
            <item xml:id="i-5fsXZZ2uZwYEJgThav5GwY">
              Riksdagen ställer sig bakom det som anförs i motionen om att
              främja uppföljning av läkemedelsbehandling och tillkännager detta
              för regeringen.
            </item>
            <item xml:id="i-W81peZ4nP68ANdBfF74AG3">
              Riksdagen ställer sig bakom det som anförs i motionen om information
              till patienter om läkemedelsbehandling och tillkännager detta
              för regeringen.
            </item>
            <item xml:id="i-U7Ht32qURBRCdLhRiZyPqg">
              Riksdagen ställer sig bakom det som anförs i motionen om en generikareform
              och tillkännager detta för regeringen.
            </item>
            <item xml:id="i-SWJQBWLRaFW8q9UyzcK5o7">
              Riksdagen ställer sig bakom det som anförs i motionen om tryggare
              läkemedelsförsäkring och tillkännager detta för regeringen.
            </item>
            <item xml:id="i-XRRLzJsY68Ye3NPYS1ZpAq">
              Riksdagen ställer sig bakom det som anförs i motionen om läkemedelsberoende
              och tillkännager detta för regeringen.
            </item>
            <item xml:id="i-FFJMHcm666s6t5U4CiEJN7">
              Riksdagen ställer sig bakom det som anförs i motionen om olagliga
              läkemedel och tillkännager detta för regeringen.
            </item>
            <item xml:id="i-UXDEg3145nJpLy3ptHrcv6">
              Riksdagen ställer sig bakom det som anförs i motionen om arbete
              för miljöhänsyn i alla led av produktion och användning av läkemedel
              och tillkännager detta för regeringen.
            </item>
            <item xml:id="i-Stsr8LQksf1spaVVSir47k">
              Riksdagen ställer sig bakom det som anförs i motionen om stärkt
              arbete mot läkemedelsbrist och tillkännager detta för regeringen.
            </item>
          </list>
        </div>
        <div xml:id="i-9n8ySjwyAWdTQedbYkm7Rh" type="motContent">
          <head xml:id="i-MEwkqBvyRcgudYsfz7FwpN" type="h1">
            Motivering
          </head>
          <p xml:id="i-NCFVRCe73AnMWfFDbtFUyK">
            I januari 2019 uppnåddes en sakpolitisk överenskommelse mellan
            Liberalerna och Centerpartiet, Miljöpartiet och Socialdemokraterna,
            som inrymmer ett budgetsamarbete samt ett samarbete om de politiska
            frågor som framgår av överenskommelsens 73 punkter. Inom läkemedelsområdet
            finns ett flertal liberala förbättringar som inte ingår i överenskommelsen.
            Vi motionerar om dessa här.
          </p>
          <p xml:id="i-DdDdfSRNL6FB88mG7PWjxz">
            Läkemedelsutvecklingen innebär stora framsteg i möjligheten att
            behandla hälso­problem och sjukdomar men kan också medföra risker
            för patienterna. Varje år inträffar omkring 100 000 vårdskador.
            Felaktig läkemedelsanvändning är en av de vanligaste anledningarna
            till att patienter skadas i vården. År 2011 enades dåvarande regering
            och Sveriges Kommuner och Landsting (SKL) med olika läkemedelsaktörer
            om en nationell läkemedelsstrategi (NLS), för att garantera bästa
            och säkrast möjliga läkemedelsbehand­ling. Efter regeringsskiftet
            fortsatte detta arbete. Målen är uppdelade i tre: Effektiv och
            säker läkemedelsanvändning, Tillgängliga läkemedel och jämlik
            användning samt Sam­hällsekonomiskt/miljömässigt hållbar läkemedelsanvändning.
            Centrum för bättre läke­medelsanvändning (CBL-kansliet) ansvarar
            för samordning och uppföljning på mål- och aktivitetsnivå i samverkan
            med aktörer inom NLS och även för att kommunicera resul­tat till
            profession, allmänhet och andra berörda inom området.
          </p>
          <p xml:id="i-UaMJJA1oNUBvZvBuyuVn37">
            I denna motion tar vi upp ytterligare förslag till åtgärder som
            vi ser som angelägna för att invånare ska få en effektiv och trygg
            läkemedelsbehandling utifrån ett person­centrerat synsätt och
            på jämlika villkor.
          </p>
          <head xml:id="i-WZt8vVNyyZTnyc8hNcE5dM" type="h2">
            Fler kliniska prövningar stärker svensk läkemedelsutveckling
          </head>
          <p xml:id="i-B9L8VjDD4jNeGvzxgRSrH7">
            Svensk läkemedelsutveckling ska värnas och stärkas, inte minst
            inom infektionsområdet och för en rad sällsynta diagnoser där
            vi ännu inte har funnit bot eller god behandling. Detta innebär
            att förutsättningarna för kliniska prövningar behöver stärkas.
            I dag är sådana prövningar alldeles för få i Sverige, vilket innebär
            färre nya läkemedel, färre företag etablerade i Sverige och inte
            minst att läkemedel inte når svenska patienter lika snabbt. Om
            vi menar allvar med att sträva mot världens bästa sjukvård måste
            de kliniska prövningarna bli fler i vårt land, både rent nationella
            sådana och multicenterstudier. Processen för att hitta patienter
            som är villiga att delta i en prövning måste bli enklare och snabbare,
            t.ex. genom att patienter ges möjlighet att anmäla potentiellt
            intresse av att delta i framtida kliniska prövningar både vid
            läkarbesök och via deras journaler på nätet.
          </p>
          <p xml:id="i-MPMa7Qp4nXooUqftr6hSpn">
            Den som har nytta av ett läkemedel ska få detta även efter att
            en studie har avslutats, vilket kan innebära höga kostnader för
            enskilda kliniker och regioner. För kliniska pröv­ningar av särläkemedel
            krävs därför ett nationellt ansvar, så att fler patienter kan
            inklu­deras i avgörande kliniska studier och framför allt så att
            oro för kraftiga regionala kostnadsökningar för fortsatt behandling
            inte leder till att kliniker avstår från att delta i prövningar
            av särläkemedel. I Läkemedelsutredningen tas inte ställning till
            kostnads­finansiering av subventionerade särläkemedel efter kliniska
            prövningar, men utredning­en konstaterar att det ”under alla omständigheter
            [måste] bli tydligare för alla inblanda­de hur en eventuell situation
            där läkemedlet inte subventioneras ska lösas. Vi anser mot bakgrund
            av att det finns olika tolkningar av det internationella regelverket
            och risken att försvåra möjligheterna att bedriva kliniska prövningar
            att vi i nuläget inte bör föreslå om och hur det skulle regleras.”
            Vi anser mot bakgrund av detta att frågan bör utredas.
          </p>
          <head xml:id="i-GsWxpzUcbxx54LP2ngDJew" type="h2">
            Stärk och uppgradera svenska kvalitetsregister
          </head>
          <p xml:id="i-PMMFbyyDWYrb8u8pMqVyoS">
            Svenska kvalitetsregister innehåller information som är avgörande
            inte bara för patient­erna, utan också för medicinsk forskning
            och utveckling. Registren hjälper oss att förstå hur läkemedel
            fungerar i praktiken, så att rätt behandling kan sättas in i ett
            tidigt skede och därmed förlänga människors liv. Det måste säkras
            att de svenska kvalitetsregistren uppgraderas, görs användarvänliga
            och även i högre grad tillvaratas. I ett kortare perspek­tiv behöver
            deras struktur göras mer enhetlig för att underlätta koppling
            av information och därmed användning i forskningssammanhang. Det
            är viktigt att resurser avdelas för användning av registren för
            uppföljning och forskning. Framgångsrika exempel är natio­nella
            prostatacancerregistret och diabetesregistret där läkare, apotekare,
            sjuksköterskor och patienter i dag kan ta fram skräddarsydd information.
          </p>
          <p xml:id="i-SqdWY7BxEQenq7bbgMMeCm">
            Forskning med utgångspunkt från avidentifierade hälsodata måste
            stimuleras och såväl etiska överväganden som tekniska förberedelser
            krävs för att möta en utveckling som fullt ut tillvaratar möjligheterna
            med datadriven innovation och big data analytics – alltid med
            den enskilda människans möjligheter i fokus.
          </p>
          <head xml:id="i-BW9ahJVSMsGUyKCBkGkJqP" type="h2">
            Ordnat och snabbfotat införande av nya läkemedel
          </head>
          <p xml:id="i-6hiyVrH9efZxHKVNs81XB3">
            Landstingen, Tandvårds- och läkemedelsförmånsverket (TLV) och
            läkemedelsföretagen samverkar för att uppnå ett jämlikt införande
            av nya läkemedel över hela landet. Vård­analys studie av verksamheten
            (Ordning i leden?, rapport 2017:5) visar i korthet att en mer
            jämlik introduktion av nya läkemedel inte har uppnåtts. Inte minst
            finns problem vid sällsynta diagnoser där de nya läkemedlen är
            mycket dyra. Det har hänt att vissa patienter med sällsynta diagnoser
            har nekats tillgång till ett nytt, av läkemedelskontrol­len godkänt
            läkemedel, medan patienter i en intilliggande region har kunnat
            få det. Detta är inte medicinsk-etiskt försvarbart och strider
            mot målet en jämlik sjukvård. Det kräver snabba åtgärder för att
            säkerställa att läkemedel som är godkända för svåra eller sällsynta
            sjukdomstillstånd utan dröjsmål kommer patienterna till godo.
          </p>
          <p xml:id="i-VcnEyStygHnGq4E9gzkcnk">
            Det finns uppenbara brister såväl i processens transparens och
            förutsägbarhet som i ansvarsfördelningen mellan de involverade
            aktörerna. Detta är inte acceptabelt och måste skyndsamt åtgärdas.
            Även utrangering av äldre läkemedel måste ske på ett strukturerat
            och metodiskt sätt.
          </p>
          <head xml:id="i-Jkh3YStVx1DejP7dddrEZs" type="h2">
            Förnyad utvärdering av läkemedel för årsrika
          </head>
          <p xml:id="i-ETj6safFeDnCct641Ca9EV">
            Många av de läkemedel som förskrivs till årsrika patienter, inte
            minst till multisjuka, är inte utprövade vare sig på åldersgruppen
            eller i kombination med andra läkemedel. Samtidigt finns övertygande
            rapporter om omfattande läkemedelsorsakad sjuklighet hos äldre.
            Socialstyrelsen har lämnat kloka förslag om hur läkemedelsproblem
            kan upptäck­as och identifieras i vården. Vi har även tidigare
            krävt både en utvärdering och mer forskning om läkemedlens nytta
            för denna patientgrupp men fått en avslagsmotivering som syftar
            på annan forskning är den kunskap som vi efterlyser. Högst prioriterade
            för utvärdering bör vara vanligt förekommande läkemedel som kan
            förorsaka allvarliga komplikationer.
          </p>
          <head xml:id="i-5Vs4ivfK31UcVE5oWUeuhy" type="h2">
            Kunskap om läkemedelsbehandling i sjukvården
          </head>
          <p xml:id="i-GTEBMmzAVAMjFZuXezeLvh">
            Gång efter annan har bl.a. Socialstyrelsen lyft fram den bristfälliga
            utbildning i geriatrik och läkemedelsbehandling som läkare och
            annan hälso- och sjukvårdspersonal har. Här måste ansvariga för
            grund- och fortbildningarna i de olika professionerna se till
            att be­rörd personal har den kunskap som krävs för att ge en effektiv
            och säker läkemedels­behandling, inte minst till de äldsta och
            sköraste patienterna. Ett EU-projekt, Cost, som kartlagt ålderismens
            konsekvenser (2018) har inom området hälso- och sjukvård beteck­nat
            felaktig läkemedelsbehandling av årsrika patienter på grund av
            okunskap och tids­brist som åldersdiskriminering. Kunskap om detta
            finns i nationella riktlinjer, men rikt­linjerna följs i för liten
            utsträckning. Följsamheten till nationella riktlinjer behöver
            öka avsevärt – vi redogör närmare för detta i vår sjukvårdsmotion.
          </p>
          <p xml:id="i-Rc92ujvJXf9wzrQfq1wjAM">
            Sedan 40 år har först Apoteket AB och sedan omregleringen av
            apoteken Läkemedels­verket haft ansvar för att ge ut Läkemedelsboken,
            LB, som beskriver hur olika sjukdoms­tillstånd kan behandlas,
            däribland med läkemedel. Boken har blivit något av en bibel för
            främst läkare, sjuksköterskor och farmaceuter men används också
            av andra som pensio­närsorganisationerna i deras utbildning av
            årsrika personer om läkemedel. Den är kurs­litteratur i utbildningen
            av olika personalgrupper inom hälso- och sjukvården samt om­sorgerna.
            Det är viktigt att säkerställa att denna producentoberoende kunskapskälla
            får finnas kvar.
          </p>
          <p xml:id="i-w8YJg2eQZdKe5KdwMZYBC">
            Socialstyrelsen har lämnat kloka förslag om hur läkemedelsproblem
            kan upptäckas och identifieras i vården. Också Läkemedelsverket
            ger ut riktlinjer om effektiv och säker läkemedelsbehandling.
            Tyvärr får informationen inte full genomslagskraft och här måste
            åtgärder vidtas för att säkra att informationen kommer till förskrivarnas
            användning. Detta är viktigt med tanke på att förskrivarna måste
            ha den kunskap som behövs för att kunna värdera den information
            om läkemedel som de får genom olika intressegrupper och via nätet.
          </p>
          <head xml:id="i-SGfMMXKqp6WhXLCoVnLTL7" type="h2">
            Uppföljning av läkemedelsbehandling
          </head>
          <p xml:id="i-13Vcy5d79695rXDBoZcN6L">
            Uppföljning av läkemedelsbehandling bör ske regelmässigt. Förskrivande
            läkare måste följa upp nytta och risker för de egna patienterna,
            vilket förutsätter kontinuitet och tid. Läkarna bör även få möjlighet
            att i receptregister följa sina egna förskrivningar i jämför­else
            med genomsnittsförskrivningarna i samma specialitet, s.k. terapeutisk
            självrannsa­kan. Uppgiften får inte bli en tidstjuv, utan överföring
            bör automatiseras och uppgifter­na integreras med journalsystemen.
          </p>
          <p xml:id="i-ShWS5PH2uAkxsdmSRwd1yj">
            Läkemedelsgenomgångar för sköra patienter med många läkemedel
            ökar kvaliteten och säkerheten. Socialstyrelsens föreskrifter
            och allmänna råd (HSLF-FS 2017:37) för användning av läkemedelsgenomgångar
            inom all öppen och sluten vård, inklusive hem­sjukvård och särskilda
            boenden, innehåller tyvärr inte konkreta beskrivningar av hur
            genomgångar praktiskt kan genomföras. Vi anser därför att det
            behövs en sammanställ­ning av olika sätt att genomföra dessa.
            Som exempel kan nämnas att Östergötlands kommunala äldreapotekare
            i samverkan med vårdcentraler har gjort genomgångar som resulterat
            i utsättning av läkemedel och optimering av läkemedelsbehandling
            inte minst vid KOL, astma, hjärtsvikt och hypertoni.
          </p>
          <head xml:id="i-87zJMU3EaZu1osJFKLsjNz" type="h2">
            Patient- och pensionärsorganisationernas roll i bättre läkemedelsanvändning
          </head>
          <p xml:id="i-2QYZGeGzzr8fGubSeFFrNM">
            Läkemedelsinformation till en patient från en läkare, sjuksköterska
            eller farmaceut kan på grund av tidsbrist, informationsmiljö och
            oro vara bristfällig. De tre stora pensionärs­organisationerna
            SPF Seniorerna, PRO och SKPF erbjuder i dag, med offentligt stöd,
            sina medlemmar föreläsningar, studiecirklar och annan information
            om läkemedel. Med­lemmar får också en lista med frågor att ställa
            i samband med läkemedelsförskrivning. Erfarenheterna av denna
            form av patientutbildning är så goda att samarbetet mellan regioner
            och pensionärsorganisationerna bör stärkas. Även patientorganisationerna
            bör bli en viktig del av detta arbete, inte minst inom psykiatri.
          </p>
          <head xml:id="i-48iCsvF4itVJ4DMTwXjFxf" type="h2">
            Generikareform och förbättrad Månadens vara
          </head>
          <p xml:id="i-LaBgw1SYfuuqpN4wrRmNNn">
            För att hålla nere samhällskostnaderna för läkemedel infördes
            2002 generisk utbytbarhet av förskrivna läkemedel till det som
            har det lägsta priset. Läkemedelsverket beslutar om vilka läkemedel
            som är utbytbara med varandra. Efter denna förändring har ett
            system med Månadens vara införts, där TLV varje månad utser det
            utbytbara läkemedlet med lägst pris till periodens vara. Månadens
            vara säljs under sitt handelsnamn, vilket innebär att patienter
            kan ordineras samma substans men med olika handelsnamn och utseende
            på beredningen och förpackningen, beroende på vilket som är billigast
            vid förskrivningstill­fället. Detta medför en uppenbar risk för
            felmedicinering, inte minst genom att en patient tar två likadana
            läkemedel med olika utseende i tron att de är olika preparat.
          </p>
          <p xml:id="i-C3MTojqBz97rwLRaNhJH1K">
            För tryggare läkemedelsanvändning anser vi att en generikareform
            bör övervägas. Läkemedelsverket definierar generisk förskrivning
            som att förskrivaren anger substans­namn i stället för handelsnamn
            i sina recept. Verket anger att kunskapen är otillräcklig om huruvida
            patientsäkerheten skulle öka av en sådan ordning. Ds 2016:44 Nationell
            läkemedelslista anger i stället att generisk förskrivning sannolikt
            skulle bidra till att öka patientsäkerheten. Läkarförbundet är
            positivt – för patientsäkerheten, men också av ad­ministrativa
            skäl. Mot bakgrund av den uppenbara förväxlingsrisken med dagens
            läke­medelsförpackningar anser vi att det är befogat att inte
            stanna vid receptens utformning, utan därtill överväga ett krav
            på att läkemedelstillverkaren anger substansnamnet på sina produkter
            tydligare och i betydligt större text än i dag.
          </p>
          <p xml:id="i-VKa6ZMNnBXD6pjMofxEaoq">
            Vad gäller månadens vara är vår uppfattning att tiden med samma
            produkt bör för­längas eller att ett takpris bör införas för ersättningen
            till apoteken.
          </p>
          <p xml:id="i-GgCPvQpPY9Zy71gyRLvjN6">
            Ytterligare trygghet för patienter kan uppnås genom att Läkemedelsverkets
            före­skrifter ändras så att egenfinansierad dosdispensering blir
            möjlig för de invånare som önskar detta.
          </p>
          <head xml:id="i-S9oyZXQn4keEpE96R1Nhfy" type="h2">
            Läkemedelsförsäkring för alla läkemedel
          </head>
          <p xml:id="i-QyXqcFKjqXpNaMhiNCC1ix">
            Läkemedelsförsäkringen, LFF, skapades 1978 genom en frivillig
            överenskommelse mellan läkemedelsföretag i Sverige för att patienter
            ska kunna få ekonomisk ersättning för skador sannolikt orsakade
            av deras läkemedelsanvändning. Försäkringen innebär att patienten
            enkelt och snabbt kan få sin sak prövad jämfört med ett system
            där frågan prövas i domstol där de juridiska kraven är mycket
            strängare.
          </p>
          <p xml:id="i-Nc99KnZumr6P4zrG3JEXN2">
            Nästan alla läkemedel som säljs i Sverige (99 %) omfattas av
            LFF. Skador har dock rapporterats av de betydande antal förpackningar
            oförsäkrade läkemedel som årligen säljs. Mest problematiskt är
            när ett oförsäkrat läkemedel blir utvalt till periodens vara.
            Av konkurrensrättsliga skäl kan TLV inte kräva att ett läkemedel
            ska ha läkemedels­försäkring för att få bli periodens vara. Regeringen
            har länge haft denna fråga på sitt bord men ännu inte löst den.
            En möjlighet är att regeringen på EU-nivå arbetar för en snar
            förändring av produktansvarsdirektivet (85/374/EEG av den 25 juli
            1985). Det är hög tid att patienter tryggas genom att samtliga
            läkemedel på marknaden täcks av läke­medelsförsäkringen.
          </p>
          <head xml:id="i-9576DPdLabUArVqK29gceJ" type="h2">
            Stärkt arbete mot läkemedelsberoende
          </head>
          <p xml:id="i-FAD9qazNWoAsj9suWH4rdt">
            För femtio år sedan uppmärksammade Socialstyrelsen att lugnande
            medel och sömn­medel som bensodiazepiner kan orsaka beroende.
            I dag definieras det som ett folkhälso­problem, och det är ett
            dödligt sådant. Den statliga utredningen Bättre insatser vid miss­bruk
            och beroende (SOU 2011:35) påvisade att 65 000 personer mellan
            16 och 64 år hade en läkemedelsanvändning med skadligt bruk och
            beroende. Tyvärr inkluderades inte människor över 65 år, som är
            den grupp som har högst användning av medlen. Vi saknar i dag
            aktuell kunskap om utbredningen av läkemedelsberoende. En ny studie
            bör genomföras t.ex. i Folkhälsomyndighetens eller Centralförbundet
            för alkohol- och narkotikaupplysnings (CAN) regi, och då utan
            övre åldersgräns.
          </p>
          <p xml:id="i-4VjTGaf1CTYSzqcCkCXMfu">
            Missbruksutredningen konstaterade att läkares grundutbildning
            ger begränsad kuns­kap om beroendesjukdomar. Inslagen om beroende
            och farmakologi och förebyggande behöver utökas i utbildningsprogrammens
            obligatoriska delar.
          </p>
          <p xml:id="i-FQYYwvne5NWunLFgzNtzhs">
            Ansvaret för behandling av läkemedelsberoende ligger på landstingen.
            Vi instämmer med Missbruksutredningen att detta bör tydliggöras
            i lagstiftningen.
          </p>
          <p xml:id="i-7pVGZYuJAw8sVf4CebxkhS">
            Socialstyrelsen tog för ett par år sedan fram behandlingsriktlinjer
            för beroende av lugnande medel. Det vetenskapliga underlaget är
            dock magert, så mer forskning behövs. Samtidigt är behandlingsutbudet
            vid läkemedelsberoende begränsat. Vi anser i likhet med Missbruksutredningen
            att varje region borde ha ett vårdprogram för läkemedelsbe­roende.
            När en patient riskerar att bli läkemedelsberoende bör primärvården
            ha rutiner och möjlighet att konsultera specialiserad vård.
          </p>
          <head xml:id="i-QyMuH5XQexncZ4EjxgJMrh" type="h2">
            Arbete mot olagliga läkemedel
          </head>
          <p xml:id="i-Cce3Fm4kAGx7bWbJCznzPD">
            I hela Europa ökar den olagliga hanteringen och försäljningen
            av läkemedel. All personal i sjukvården behöver insikt om att
            patienten kan komma att använda eller kan ha använt olagliga läkemedel,
            i första hand inköpta via internet. Läkemedlen kan vara overksamma
            men också kontaminerade med skadliga substanser eller innehålla
            andra substanser än dem som försäljaren har uppgivit. Sjukvården
            måste därför aktivt fråga om detta och vara uppmärksam på att
            patientens symtom kan bero på användning av sådana preparat. Läkemedelsverket
            och Socialstyrelsen bör få ett ansvar för att regelbundet sprida
            sådan information till vårdgivare, profession och allmänhet. För
            att spåra var läkemedel har tillverkats bör förpackningar förses
            med spårbar kod.
          </p>
          <head xml:id="i-UoX9rdrzJzHqC45Xrmpiaq" type="h2">
            Läkemedel med miljöhänsyn i alla led
          </head>
          <p xml:id="i-Jenk8HQAwt1KxxXMs32oJp">
            Ansvarsfull läkemedelspolitik kräver miljöhänsyn från start till
            mål. Läkemedel som gör oss friskare får inte göra andra sjuka.
            Läkemedlens värde för sjuka människor ska väga tyngst, men vi
            behöver ta större hänsyn till miljöpåverkan vid tillverkning och
            använd­ning. Läkemedelsfabriker i bland annat Asien läcker ut
            stora mängder substanser till jordbruk och dricksvatten. Hormonstörande
            ämnen påverkar vattenlevande organismers fortplantning, halterna
            diklofenak är på sina håll så höga att gamar riskerar utrotning
            och enbart antibiotikautsläppen kan medföra mikrobiell resistens
            i en omfattning som leder till global katastrof. Ändå sätts lägsta
            pris framför planetens framtid vid import. Detta är oacceptabelt
            – ett rikt land som vårt kan inte med gott samvete ge vård som
            skadar någon annanstans på jorden.
          </p>
          <p xml:id="i-AEShPgRJRuSnZHSH6z7XuU">
            Liberalerna föreslår miljöhänsyn både i tillverkning, för förpackningar
            och vid upp­handling, användning och utsläpp av läkemedel. Vi
            vill intensifiera det internationella arbetet för att EU:s regelverk
            för humanläkemedel ska möjliggöra miljöhänsyn vid till­ståndsgivning.
            Inför kommande års revision av EU-lagstiftningen bör Sverige driva
            på för skärpta krav, såväl vid godkännande som vid upphandling
            och användning. Toxiska veterinärmedicinska läkemedel som kan
            lagras i vävnader bör kunna nekas godkännande.
          </p>
          <p xml:id="i-MfyziYYodciW3yPsrqLquj">
            Svenska Miljöinstitutets arbete kring kriterier för bedömning
            av miljöpåverkan på produktionsplatsen och vid formulering skulle
            kunna användas för miljöhänsyn i generiskt utbyte i enlighet med
            förslag från Läkemedels- och apoteksutredningen (SOU 2013:23).
            Upphandling med miljöhänsyn skulle belöna seriösa företag som
            investerar i miljöförbättringar. Staten kan även följa upp med
            revisioner där tillverkningen sker.
          </p>
          <p xml:id="i-AHH5hS2Hpi36G6zV9DrCka">
            Läkemedelsverket föreslog redan 2012 att miljöhänsyn ska vägas
            in vid bedömning av om läkemedel ska bli receptfria. Liberalerna
            vill skynda på detta arbete och även överväga möjligheten att
            infoga miljöpåverkande läkemedel i ett farmaceutsortiment av läkemedel
            som får förskrivas först efter samtal och rådgivning.
          </p>
          <p xml:id="i-NhweEThc1hzckUqAPuKteV">
            Den största miljörisken i läkemedelskedjan är slutligen när läkemedelsrester
            spolas ned i våra avlopp och sprids i grundvattnet eller i Östersjön.
            Detta kräver satsningar på kommunal avloppsrening, uppmuntran
            till rening av sjukhusavlopp och möjligen även tillfällig intensivrening
            hos patienter under läkemedelsbehandling.
          </p>
          <head xml:id="i-EEvcu6FYLTVSNbgmghjN7W" type="h2">
            Brist på läkemedel
          </head>
          <p xml:id="i-LTRWGgY5Ke53k3Jrpo4uCm">
            Fram till 2009, då apoteksmonopolet avreglerades, hade Apoteket
            AB ansvar för de nationella beredskapslagren. Då kunde sjukvården
            vid brist på ett läkemedel ”låna” detta ur beredskapslagret för
            att sedan återställa det när det åter blev tillgång till medlet.
            Sedan beredskapslagren försvann har det inte minst under senare
            år av olika orsaker uppstått brist på ett växande antal läkemedel.
            Det är inte bara i Sverige vi har problem med brist på läkemedel.
            Den europeiska läkemedelskontrollen, EMA, har problemet på sin
            agenda och arbetar med hur man ska kunna åtgärda det. I Sverige
            har Läkemedels­verket givit ut råd om hur läkare, farmaceuter
            och patienter bör göra när ett läkemedel inte finns tillgängligt.
            Regeringen har också lagt uppdrag till Läkemedelsverket om att
            vidareutveckla arbetet med restnoteringar. Dessutom har forskare
            vid Lunds Universitet på uppdrag av Socialstyrelsen och i samarbete
            med en lång rad aktörer tagit fram ett kunskapsunderlag med förslag
            för hur Sverige kan säkra sin läkemedelsförsörjning, både i vardagen
            och i händelse av kris, krisberedskap och krig, under minst tre
            månader. I kunskapsunderlaget föreslås en snabbutredning för att
            skapa en ny särskild myndighet som får det ansvar som Apoteket
            AB hade. Myndigheten, kallad Läkemedelsförsörjnings­myndigheten,
            föreslås vara självständig men ha Läkemedelsverket som värdmyndighet
            och ha tillsyn över andra aktörer som regioner, läkemedelsföretag
            och Folkhälsomyndig­heten som ska ha ansvar för att lagra vissa
            livsavgörande läkemedel. Vi anser att det är angeläget att gå
            vidare med förslagen från projektet i Lund som bygger på den läkeme­delsförsörjningsmodell
            som finns i Finland.
          </p>
        </div>
        <div xml:id="i-A4qz3JM91CGfc7Xeh6YvYe" type="motSignatures">
          <list xml:id="i-7xvLsWpgd9kWQLnRJvV2JV">
            <item xml:id="i-6uV9VGiYx6RCwnoBfLzPKC" who="i-HzxR5drvvumXGW3Fi7DiXX">
              Lina Nordquist (L)
            </item>
            <item xml:id="i-2t1Eu4V9fJX7QCgwiUjybK" who="i-PyYxwdbw2KYpXyCWKWHmmT">
              Johan Pehrson (L)
            </item>
            <item xml:id="i-Tje7bniuvvGvb6DRB8y3vR" who="i-Af4Qh6NyHu5cGbpwa97J5Y">
              Maria Nilsson (L)
            </item>
            <item xml:id="i-BoMFipt4SXth88SuvkaVR1" who="i-UJJVMVCt6SsjV39Hi1tTYi">
              Gulan Avci (L)
            </item>
            <item xml:id="i-PRG8T5sVJPsVNpgvD7M6Js" who="i-U6F8gqiuV2DEZN1aMhyDnJ">
              Christer Nylander (L)
            </item>
            <item xml:id="i-CuyunNoux9D6vcgpCJ5336" who="i-VBA6eUH2CpmPZFgqzCpt9N">
              Mats Persson (L)
            </item>
            <item xml:id="i-3XdYsxDjaRMybwJULdSSvz" who="i-BUYvEhrSc9gnHcd6iS4eDJ">
              Allan Widman (L)
            </item>
          </list>
        </div>
      </div>
    </body>
  </text>
</TEI>
