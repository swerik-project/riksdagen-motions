<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-JuU-03679">
  <teiHeader>
    <fileDesc>
      <titleStmt>
        <title>med anledning av prop. 2016/17:139 Nya möjligheter till operativt polissamarbete med andra stater</title>
        <author corresp="i-PAfMpaW8KP2UfRTBpXARTc">av Linda Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3679 av Linda Snecker m.fl. (V)</title>
          <idno type="rdwebb">H4023679</idno>
          <rs type="number">3679</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H4023679/text</ref>
          <ref type="dokument_url_html">http://data.riksdagen.se/dokument/H4023679</ref>
          <ref type="dokumentstatus_url_xml">http://data.riksdagen.se/dokumentstatus/H4023679</ref>
          <ref type="docx">http://data.riksdagen.se/fil/DF944F75-A527-4C54-A414-1003DE843833</ref>
          <ref type="pdf">http://data.riksdagen.se/fil/A9D1FB67-B9A8-4451-ACD3-CE47FA00A4B7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-NmrtsPBvWa4fgycxmN8Lgj" type="basedOn"/>
        <correspContext corresp="i-NmrtsPBvWa4fgycxmN8Lgj">
          <ref>Proposition 2016/17:139</ref>
        </correspContext>
        <correspAction xml:id="i-77HcjYaTXvceVoMc1tABKk" type="signed"/>
        <correspContext corresp="i-77HcjYaTXvceVoMc1tABKk">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-J1BV5RVr8NL9fAaxCj8LW2" type="submitted">
          <date when="2017-04-05"/>
          <time when="16:16:20"/>
        </correspAction>
        <correspAction xml:id="i-97vzLSJDKzrNiyrvP9Tmmj" type="dismissed">
          <date when="2017-04-06"/>
        </correspAction>
        <correspAction xml:id="i-9ZHKEE4CVUMTGEt6V7LJ3z" type="reviewed">
          <date when="2017-04-06"/>
          <time when="12:42:58"/>
        </correspAction>
        <correspAction xml:id="i-BPTM2n1vYyQ7cmiTKMZgfH" type="referred">
          <date when="2017-04-07"/>
        </correspAction>
        <correspAction xml:id="i-NDBVEbTv4GT6Bn9ECQnWEv" type="assigned">
          <date when="2017-05-18"/>
          <time when="13:54:03"/>
        </correspAction>
        <correspContext corresp="i-NDBVEbTv4GT6Bn9ECQnWEv">
          <ref type="assignedTo">Justitieutskottet</ref>
        </correspContext>
        <correspAction xml:id="i-KNd8QYQy699fehKcxMPPuh" type="behandlas_i"/>
        <correspContext corresp="i-KNd8QYQy699fehKcxMPPuh">
          <ref type="uppgift">2016/17:JuU27</ref>
          <ref type="ref_dok_id">H401JuU27</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU27</ref>
          <ref type="ref_dok_titel">Nya möjligheter till operativt polissamarbete med andra stater</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QGP31aASW7LzhGi4XXTFTr" type="motHeader">
        <div xml:id="i-RkNbBqmdZQ5PMX1J1TbDtd" type="motTitle">
          Motion till riksdagen 2016/17:3679 av Linda Snecker m.fl. (V)
          med anledning av prop. 2016/17:139 Nya möjligheter till operativt
          polissamarbete med andra stater
        </div>
      </div>
      <div xml:id="i-C6SfQQs24BVtim8LXKvhH4" type="motBody">
        <div xml:id="i-9RfEbL5NSxUQeVLQU3XTaW" type="motProposal" subtype="förslag">
          <head xml:id="i-CivsRvjcT5n5xUAtWeDPdL">
            Förslag till riksdagsbeslut
          </head>
          <list xml:id="i-8aWssLVMWG3CCp76DdLD2c">
            <item xml:id="i-J1u2bC5kbMKoinwBAYDLLz" sortKey="Yrkande 1">
              Riksdagen ställer sig bakom det som anförs i motionen om att
              regeringen bör återkomma till riksdagen med ett förslag som inte
              medger en främmande stats myndighetsutövning i Sverige eller innebär
              att utländska tjänstemän ges rätt att använda vapen på samma sätt
              som svensk polis, och detta tillkännager riksdagen för regeringen.
            </item>
          </list>
        </div>
        <div xml:id="i-GgikRu5aoQPrJrUGrrWTbc" type="motContent">
          <head xml:id="i-LniDNB4XjQuStFdMkF5due" type="h1">
            Motivering
          </head>
          <p xml:id="i-RpB83PtSn3wCBLhuHuxv3C">
            Brottsbekämpning är en grundläggande uppgift för den svenska
            staten. Det är därför av avgörande vikt att staten säkerställer
            att de rättsvårdande myndigheterna är dimensionerade, utrustade
            och tränade för att i alla delar av landet klara av att fullgöra
            alla de uppgifter som myndigheterna ansvarar för. Rörligheten
            över gränserna och behovet av att förebygga och hantera olika
            former av grov brottslighet innebär dock att det även finns behov
            av internationell polisiär samverkan. Den svenska polisen kan
            redan i dag samarbeta operativt med utländska myndigheter. Vid
            dessa samarbeten får dock utländska tjänstemän, bortsett från
            undantagsreglerna enligt Schengensamarbetet och samarbetet i Öresundsregionen,
            inte vidta några åtgärder som innefattar myndighetsutövning.
          </p>
          <p xml:id="i-NKkR4KA2HRAnC1sU4RJY9b">
            I propositionen föreslås att det internationella polissamarbetet
            utökas genom att bestämmelserna om operativt polissamarbete i
            Prümrådsbeslutet och Atlasrådsbeslutet genomförs i svensk rätt.
            Det innebär att den svenska polisen enligt Prümrådsbeslutet ska
            få samarbeta med utländska myndigheter inom ramen för gemensamma
            insatser och vid större evenemang, katastrofer och allvarliga
            olyckor. Vidare ska polisen få samarbeta med utländska myndigheter
            enligt Atlasrådsbeslutet genom att ta emot bistånd från utländska
            särskilda insatsgrupper. Detta medför att utländska tjänstemän
            kommer att få polisiära befogenheter i Sverige både när det handlar
            om gemensamma insatser enligt Prümrådsbeslutet och vid operationer
            med särskilda insatsgrupper enligt Atlasrådsbeslutet. Förslagen
            som regeringen lämnar innebär omfattande ändringar i lagen om
            internationellt polisiärt samarbete, varmed det föreslås att en
            helt ny lag för det internationella polisiära samarbetet införs.
          </p>
          <p xml:id="i-DUMCb7ije6R7MHfm7cGrjJ">
            Prümrådsbeslutet innehåller både obligatoriska och frivilliga
            bestämmelser. De obligatoriska bestämmelserna har redan genomförts
            i svensk rätt. Bestämmelserna som handlar om ett utökat operativt
            samarbete tillhör de frivilliga bestämmelserna och föreslås nu
            genomföras i Sverige. Atlasrådsbeslutet kompletterar Prümrådsbeslutet
            och är frivilligt för medlemsstaterna att genomföra.
          </p>
          <p xml:id="i-M2xEuBRYLuQ1PJjozMQCRN">
            Vänsterpartiet var starkt kritiskt till och motsatte sig godkännandet
            av Prümrådsbeslutet. Detta framför allt på grund av integritets-
            och rättssäkerhetsaspekter, då vi bl.a. inte ansåg det lämpligt
            att medlemsländerna genom beslutet gavs direktåtkomst till varandras
            DNA-, fingeravtrycks- och fordonsregister, men också för att vi
            av principiella skäl ansåg att myndighetsutövning på svensk mark
            måste utföras av en svensk myndighet.
          </p>
          <p xml:id="i-Y7mpxhrGXbDZ7jhHQZn86a">
            I propositionen anges att utländska tjänstemän som medverkar
            i samarbetet kommer att stå under svensk ledning och att deras
            användning av våld eller tvång enbart får ske inom ramen för de
            regler som gäller för den svenska polisen. Utländsk polis eller
            en tjänsteman med polisiär befogenhet ska vidare få bära vapen
            och ha rätt att använda vapen på samma sätt som svensk polis.
            De utländska poliser som ska delta i samarbetet ska därför enligt
            förslaget ges kunskap om vilka regler och arbetsmetoder som tillämpas
            i Sverige. Det låter bra, men Vänsterpartiet anser inte att det
            är tillräckligt för att garantera att grundläggande principer
            om rättssäkerhet och den enskildes rättigheter upprätthålls.
          </p>
          <p xml:id="i-NW5HV2LD3rRL5vN7eXqg1T">
            Vänsterpartiet delar regeringens bedömning att det är viktigt
            med samarbete och är positivt till att samarbeta med andra länder
            för att exempelvis bekämpa allvarlig brottslighet och lämna bistånd
            vid naturkatastrofer och kriser. Ett utökat gränsöverskridande
            samarbete får dock inte försvaga rättssäkerheten.
          </p>
          <p xml:id="i-EhADYZ8GohzBBMxB192zkW">
            Om en svensk myndighetsuppgift utförs av en utländsk stat, måste
            medborgarna kunna förvänta sig lika hög grad av rättssäkerhet
            och kvalitet som om uppgiften utförs av en nationell myndighet.
            Den myndighetsutövning som nu föreslås ska få utföras av utländsk
            stat är dock inte vilken uppgift som helst utan tillhör statens
            kärnverksamheter och utgör dessutom en del av statens våldsmonopol.
            Utöver den principiellt viktiga frågan om att frångå nuvarande
            ordning och låta utländsk stat utöva myndighet mot svenska medborgare
            på svenskt territorium innebär således förslaget ytterst att ge
            utländska tjänstemän rätten att bruka dödligt våld mot svenska
            medborgare. Det problematiska i att medborgare kan utsättas för
            tvång av utländska tjänstemän som de inte kan kommunicera med
            ska inte heller underskattas. Behovet av att utöka det polisiära
            samarbetet på det omfattande sätt som nu föreslås anser Vänsterpartiet
            inte vara tillräckligt genomlyst.
          </p>
          <p xml:id="i-ALF4VcNdafA8KsbvSGTu5M">
            Det går heller inte att bortse från att det finns skillnader
            mellan medlemsstaterna i fråga om synen på polisens roll i samhället
            och hur polisarbetet ska bedrivas. Dessa skillnader, vad gäller
            utbildningar, metoder och bedömningar, utgör riskfaktorer vid
            utländska tjänstemäns myndighetsutövning i Sverige, inte minst
            när beslut ska fattas utifrån de svenska behovs- och proportionalitetsprinciperna.
          </p>
          <p xml:id="i-12GkZJsJtRiUCiftGtGm15">
            De utländska poliserna kommer enligt förslaget inte att vara
            underställda svensk myndighetstillsyn, vilket vi finner mycket
            bekymmersamt. Regeringen menar att sådan tillsyn skulle vara svår
            att förena med artikel 23 i Prümrådsbeslutet och folkrättsliga
            principer om statssuveränitet. Samarbetsinsatserna kommer visserligen
            att stå under ledning av Polismyndigheten, vilket regeringen menar
            ger Justitiekanslern (JK) och Justitieombudsmannen (JO) möjlighet
            att inom ramen för sina granskningar av svensk polis även beakta,
            utreda och bedöma utländska tjänstemäns agerande.
          </p>
          <p xml:id="i-JkJDRHbWq7tSDYnd6ysMsr">
            I propositionen anges att tjänstemän som verkar på en annan medlemsstats
            territorium i straffrättsligt hänseende ska jämställas med värdstatens
            egna tjänstemän. Detta gäller såväl i fråga om brott som tjänstemännen
            själva begår som i fråga om brott som begås mot dem. De överträdelser
            eller avvikelser som enskilda tjänstemän kan göra sig skyldiga
            till och som står i strid med vår rättsordning eller på annat
            sätt äventyrar rättssäkerhet och kvalitet är dock inte alltid
            uppsåtliga varmed det inte räcker med att straffrättsligt sett
            jämställa utländska tjänstemän med svenska dito.
          </p>
          <p xml:id="i-RJfY75yFn8LyuNmSduPCB9">
            JO och JK fyller viktiga funktioner för upprätthållandet av rättssäkerhet
            och kvalitet i myndighetsutövningen. Det är därför viktigt att
            bedömningar som görs av dessa myndigheter får en återverkan hos
            de utländska polismän som agerar i Sverige. I likhet med remissinstansen
            Advokatsamfundet anser Vänsterpartiet att det är tveksamt om det
            är tillräckligt att Polismyndigheten omfattas av tillsynen. Mot
            bakgrund av att de utländska tjänstemännen inte direkt kommer
            att stå under JO:s och JK:s tillsyn ifrågasätter Vänsterpartiet
            om de nya samarbetsformerna verkligen kan sägas vara omgärdade
            av tillräckliga rättssäkerhetsgarantier. Vi anser inte att det
            är en tillräckligt god ordning att förlita sig på att JO och JK
            ex officio utreder utländska tjänstemäns agerande i Sverige och
            att de utländska myndigheterna sedan rättar sig efter de synpunkter
            som framförs. Att inte låta utländsk polis vara underställd JO:s
            och JK:s tillsyn kan även komma att uppfattas som att dessa tjänstemän
            har en särställning, vilket i sin tur kan hota tilltron till systemet.
            Att låta JO och JK granska utländska tjänstemän avviker från rådande
            ordning, men att låta utländsk stat utöva myndighetsutövning i
            Sverige mot svenska medborgare avviker – utan att överdriva –
            markant från nu gällande ordning.
          </p>
          <p xml:id="i-MQnXtZWPsKiYC579dxGhQu">
            Mot bakgrund av vad som angetts ovan kan Vänsterpartiet inte
            tillstyrka regeringens förslag i de delar som innebär att utländska
            tjänstemän ges polisiära befogenheter som innebär myndighetsutövning
            samt tillåts att bära vapen. Regeringen bör därför återkomma till
            riksdagen med ett förslag som inte medger främmande stats myndighetsutövning
            i Sverige eller innebär att utländska tjänstemän ges rätt att
            använda vapen på samma sätt som svensk polis. Detta bör riksdagen
            ställa sig bakom och ge regeringen till känna.
          </p>
        </div>
        <div xml:id="i-Q4SeBJ4sLX12LyVZvdhWw6" type="motSignatures">
          <list xml:id="i-B7jSWWky4vgiTb5xTFJhPy">
            <item xml:id="i-YLQTnTwy7og9UUpeXjUtGd">
              Linda Snecker (V)
            </item>
            <item xml:id="i-WHNTsebDKYmhyBMXEx7LWp">
              Nooshi Dadgostar (V)
            </item>
            <item xml:id="i-RKH6cCdStVSxRtbAn4Akou">
              Rossana Dinamarca (V)
            </item>
            <item xml:id="i-HrbaCS6kkb2qQ79HHNwcD">
              Lotta Johnsson Fornarve (V)
            </item>
            <item xml:id="i-5xt5MTU92jbpjMZBEAEK4b">
              Maj Karlsson (V)
            </item>
            <item xml:id="i-HXayuTjzCcGgjT5Qf1VZRz">
              Karin Rågsjö (V)
            </item>
            <item xml:id="i-WjMmwKuThJ2UBH69iNmvLN">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
