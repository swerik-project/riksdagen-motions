<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-NU-03727">
  <teiHeader>
    <fileDesc>
      <titleStmt>
        <title>Stärk Jämtlands läns konkurrenskraft</title>
        <author corresp="i-Vo3YjbvPDcwbepLXUMMiDZ">av Per Åsling (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3727 av Per Åsling (C)</title>
          <idno type="rdwebb">H5023727</idno>
          <rs type="number">3727</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H5023727/text</ref>
          <ref type="dokument_url_html">http://data.riksdagen.se/dokument/H5023727</ref>
          <ref type="dokumentstatus_url_xml">http://data.riksdagen.se/dokumentstatus/H5023727</ref>
          <ref type="docx">http://data.riksdagen.se/fil/D306D9CF-DB61-4C83-ACB9-39A9A7EA1E50</ref>
          <ref type="pdf">http://data.riksdagen.se/fil/8F0178F4-DABC-4C4E-ACC2-199F96A7BFF4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Vo3YjbvPDcwbepLXUMMiDZ</idno>
            <name>Per Åsling</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-3bT7qa8BVMdqdB4Ad7t6pZ" type="signed"/>
        <correspContext corresp="i-3bT7qa8BVMdqdB4Ad7t6pZ">
          <note type="signatory" corresp="i-Vo3YjbvPDcwbepLXUMMiDZ"/>
        </correspContext>
        <correspAction xml:id="i-CV73EpschqP8ppgzUiSgnc" type="submitted">
          <date when="2017-10-05"/>
          <time when="15:39:30"/>
        </correspAction>
        <correspAction xml:id="i-UYRPtC9MnrubyrWjk4syg8" type="reviewed">
          <date when="2017-10-05"/>
          <time when="17:30:21"/>
        </correspAction>
        <correspAction xml:id="i-ewW6gQ4XTZ2Moj8YjGuxr" type="referred">
          <date when="2017-10-13"/>
        </correspAction>
        <correspAction xml:id="i-JiXhaLDDDYA1tQHGcQgJqd" type="assigned">
          <date when="2019-01-29"/>
          <time when="10:39:04"/>
        </correspAction>
        <correspContext corresp="i-JiXhaLDDDYA1tQHGcQgJqd">
          <ref type="assignedTo">Näringsutskottet</ref>
        </correspContext>
        <correspAction xml:id="i-G8sLj47nnPEEvHx7D8F2K3" type="behandlas_i"/>
        <correspContext corresp="i-G8sLj47nnPEEvHx7D8F2K3">
          <ref type="uppgift">2017/18:SkU9</ref>
          <ref type="ref_dok_id">H501SkU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU9</ref>
          <ref type="ref_dok_titel">Beskattning av företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QXSRkkKrksYQfDXTZfZDf" type="behandlas_i"/>
        <correspContext corresp="i-QXSRkkKrksYQfDXTZfZDf">
          <ref type="uppgift">2017/18:JuU1</ref>
          <ref type="ref_dok_id">H501JuU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5EJ7iSPbTmJiaJYM6bCU3p" type="behandlas_i"/>
        <correspContext corresp="i-5EJ7iSPbTmJiaJYM6bCU3p">
          <ref type="uppgift">2017/18:NU19</ref>
          <ref type="ref_dok_id">H501NU19</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU19</ref>
          <ref type="ref_dok_titel">En sammanhållen politik för Sveriges landsbygder</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-So6sazHtWo8nR7xfNgkRzR" type="behandlas_i"/>
        <correspContext corresp="i-So6sazHtWo8nR7xfNgkRzR">
          <ref type="uppgift">2018/19:TU5</ref>
          <ref type="ref_dok_id">H601TU5</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU5</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:3727 av Per Åsling (C) Stärk Jämtlands
          läns konkurrenskraft
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-HrXEagcuHAv4r33FqWd6ew">
            Förslag till riksdagsbeslut
          </head>
          <list style="ol">
            <item xml:id="i-R6NvnTLVWbhogZdGGNvhGo">
              Riksdagen ställer sig bakom det som anförs i motionen om att
              vid en större översyn av skattesystemet utreda hur skatteintäkter
              från fastighetsskatten kan regionaliseras och tillkännager detta
              för regeringen.
            </item>
            <item xml:id="i-UtBdAHBPz81vJxWmKmvbAG">
              Riksdagen ställer sig bakom det som anförs i motionen om rättvisa
              infrastrukturinvesteringar och tillkännager detta för regeringen.
            </item>
            <item xml:id="i-PzVZJ8E5KSuKca66JVe1BY">
              Riksdagen ställer sig bakom det som anförs i motionen om att
              pröva möjligheten att införa ett system i likhet med den brittiska
              modellen Seed Enterprise Investment Scheme i Jämtlands län för
              att i ett första steg testa modellen och utvärdera dess effekter
              på tillväxten i regionen och tillkännager detta för regeringen.
            </item>
            <item xml:id="i-MmoMeosPSqPGPSAJtS5CaE">
              Riksdagen ställer sig bakom det som anförs i motionen om att
              förbättringen av landsbygdstrygghet ska utgå från lokala och regionala
              behov och tillkännager detta för regeringen.
            </item>
            <item xml:id="i-DK2iyqBxvk3i3qLfg77TCk">
              Riksdagen ställer sig bakom det som anförs i motionen om att
              verka för en satsning på deltids-/beredskapsanställda poliser,
              fjällräddare och räddningspersonal behövs i ett län där folkmängden
              varierar beroende på besöksnäringens säsonger och tillkännager
              detta för regeringen.
            </item>
            <item xml:id="i-MBXYjdZNuRttZmkzrppCAp">
              Riksdagen ställer sig bakom det som anförs i motionen om att
              verka för att ny- och omlokalisering av myndigheter förläggs till
              Jämtlands län och att dessa fördelas mellan kommunerna och tillkännager
              detta för regeringen.
            </item>
            <item xml:id="i-7iRzXtDawn6uZNUd9cjbeK">
              Riksdagen ställer sig bakom det som anförs i motionen om att
              Jämtlands län vid genomförande av Landsbygdskommitténs förslag
              ska tillhöra ett och samma prioriteringsområde och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-UKYyfAC87eFr89RWMz9ubQ" type="h1">
            Regionala skattebaser
          </head>
          <p xml:id="i-XnpcssL9pS5w3rtdJem3Bz">
            Väl fungerande och starka regioner är avgörande för en hållbar
            tillväxt, god service och välfärd i hela landet. Det är genom
            att stärka den lokala och regionala konkurrenskraften som vi skapar
            bättre förutsättningar för företagande, innovationer och investeringar,
            som tillväxtpotentialen och sysselsättningsmöjligheterna i hela
            landet.
          </p>
          <p xml:id="i-KbTmhsxkQxPphMiWzr65TT">
            Det kommunala skatteutjämningssystemet är en hörnsten i vår strävan
            att ge förutsättningar för en likvärdig och god grundservice i
            hela Sverige och utjämna skillnader i skattekraft. Den folkomflyttning
            och urbanisering som äger rum gör att utjämningssystemet spelar
            en allt viktigare roll som garant för jämbördig service runt om
            i vårt land. Det som det offentliga garanterar ska vara likvärdigt
            för alla.
          </p>
          <p xml:id="i-AYiJZqevDTS1zQ7TfFUapP">
            Kommuner och regioner borde få bestämma mer än vad de gör idag.
            Det handlar till exempel om fastighetsskatt, som fortfarande finns
            kvar för vissa fastigheter. I de flesta andra länder är fastighetsskatten
            redan lokal. Så borde det i vissa fall vara i Sverige också.
          </p>
          <p xml:id="i-MuuswrY6Dj2N5amJ9vUXhN">
            Det borde exempelvis vara en självklarhet att de kommuner och
            regioner där vattenkraftsanläggningar finns kompenseras för de
            ingrepp i naturen som utbyggnaden medfört. Områden har dämts över
            när vattenkraften byggdes ut, älvar har torrlagts och möjligheterna
            till jord- och skogsbruk, renskötsel, jakt, fiske och turism har
            försämrats eller omöjliggjorts.
          </p>
          <p xml:id="i-GgzSb3JfH39T6M53FguqSi">
            I jämförbara länder – som Norge, Finland, Tyskland, Frankrike
            och Österrike – ligger beskattningen av vattenkraft på ungefär
            samma nivå som i Sverige. Skillnaden är att medan fastighetsbeskattningen
            i Sverige helt tas in till statskassan går större delen av den
            skatt som tas ut på vattenkraftsanläggningar i samtliga övriga
            länder till de kommuner och regioner där de är belägna. De så
            kallade bygdemedel som finns i Sverige är viktiga men marginella
            jämfört med de resurser som vattenkraften genererar till lokal
            utveckling i de bygder som berörs i andra länder.
          </p>
          <p xml:id="i-PH1Er6geeu6fAKgQMi1cVf">
            Det är självklart att regioner som bidrar med värdefull produktion
            får behålla delar av detta värde. Därför måste skattepolitiken
            användas som redskap för att vara tillväxt­skapande i hela landet.
            Detta är en viktig del av skattepolitiken vid en skattereform.
            Att använda skattepolitiken som ett tillväxtredskap för hela landet
            kan möjliggöras genom att man regionaliserar fler delar av den
            statliga fastighetsskatten i syfte att stärka den regionala beslutsnivån
            och regionernas möjligheter att föra en tillväxtfrämjande politik
            utifrån sina egna förutsättningar. Centerpartiet vill utreda,
            som ett första steg, hur intäkterna från fastighetsskatten ska
            regionaliseras.
          </p>
          <head xml:id="i-HuvkSsPqYYLcTg9pedQYdp" type="h1">
            Rättvisa infrastrukturinvesteringar
          </head>
          <p xml:id="i-NpkYPaTyx1C5yXQGz9Z7C2">
            En väl fungerande infrastruktur är en förutsättning för att det
            ska gå att bo, leva och arbeta i hela landet. Att näringslivets
            godstransporter fungerar är likaledes viktigt för att möjliggöra
            företagsamhet och arbete i hela landet. För Jämtlands län med
            jordbruks-, skogs-, och besöksnäring som basnäringar är bra infrastruktur
            ytterst angeläget. Länet präglas av stor yta och långa avstånd,
            detta gör att dagens fördelningssystem miss­gynnar länet. Nya
            fördelningsmodeller som utgår från de verkliga förhållandena i
            form av trafikmängd, väglängd och tonnage är nödvändiga.
          </p>
          <p xml:id="i-Ug7kaACkSjZmA4a9DBy3zN">
            Samhälleliga investeringar i transportinfrastruktur föregås av
            åtgärdsvalsstudier och prioriteras enligt fyrstegsmodellen där
            t.ex. trimning av en redan befintlig transport­anläggning föregår
            en nyinvestering. Riksdagen har fattat beslut om att det övergripande
            transportpolitiska målet är att säkerställa en samhällsekonomiskt
            effektiv och långsiktigt hållbar transportförsörjning för medborgarna
            och näringslivet i hela landet. Detta beslut förpliktigar.
          </p>
          <head xml:id="i-AUntpQN3g968CizG66rnnU" type="h1">
            Ekonomiska frizoner – pilotprojekt i Jämtlands län med Seed Enterprise
            Investment Scheme
          </head>
          <p xml:id="i-4uwnLnsnqaob7ka9hUHEK6">
            För att stimulera näringslivet och den regionala tillväxten i
            samhällen har Storbritannien lanserat konceptet ”Seed Enterprise
            Investment Scheme”. Grundidén är att det ska locka till sig nya
            investerare som kan finansiera nya startupbolag i utbyte mot skattelättnader.
            För att skapa tillväxt i regioner som saknar tillräckligt med
            investerare skulle Seed Enterprise Investment Scheme kunna användas
            för att stimulera ekonomin och närings­livet i mindre kapitalstarka
            regioner. Därför vill vi pröva möjligheten att införa ett liknande
            system i Jämtlands län för att i ett första steg testa modellen
            och utvärdera dess effekter på tillväxten i regionen.
          </p>
          <head xml:id="i-Xh2CwXP1VWaKa9veYtP2kG" type="h1">
            Landsbygdstrygghet
          </head>
          <p xml:id="i-CuwJenmJnQzZQsUnVjWy5L">
            Jämtlands län har en befolkning som är spridd över hela länets
            yta. Invånarantalet varierar mycket på grund av en stor besöksnäring.
            I till exempel Åre kommun varierar folkmängden mellan 11 000 och
            45 000 per år. Under en säsong har Åre kommun 500 000 besökare.
            Denna realitet kräver nya och flexibla lösningar för att trygghet
            ska kunna skapas i hela länet. Vi behöver en ny beredskapspolis
            som även kan vara deltidspolis på samma sätt som det finns deltidsbrandkårer.
            Den tidigare beredskaps­polisen var civilpliktiga poliser som
            fått extra utbildning vid Polishögskolan. Avsikten med beredskapspolisen
            var att den vid extraordinära händelser skulle ta hand om vissa
            funktioner, till exempel bevakning, avspärrning och befolkningsskydd.
            Polisen och fjällräddningen behöver förstärkas för att klara utmaningarna.
            I dag finns ingen reservkapacitet, vilket är helt oacceptabelt.
          </p>
          <head xml:id="i-UoajwzTbgU6hosdv9bMnR8" type="h1">
            Ny- och omlokalisering av myndigheter
          </head>
          <p xml:id="i-tFf7JYGmVu891YMtGx8u6">
            Länet har goda erfarenheter av den omlokalisering som gjordes
            av myndigheter och jobb till länet i samband med garnisonsnedläggningen
            2004. Den klusterbildning som då skapades i Östersund har varit
            värdefull. Arbetsmarknaden har diversifierats med akademiska jobb
            vilket underlättar för näringslivet att rekrytera nyckelpersoner
            genom att det finns jobb även för medföljande partner. I kommande
            omlokalisering av statliga jobb är det angeläget att fördela dem
            över länet.
          </p>
          <head xml:id="i-DeZV4Ga7UYcCK3xbqc5oA5" type="h1">
            Områdesindelning
          </head>
          <p xml:id="i-JKbAEXRum9tJ9kWB2tXeG7">
            Den parlamentariska landsbygdskommittén presenterade tidigare
            i år sina förslag. Kommittén har pekat ut stora delar av Norrlands
            inland som prioriterade. Denna nya gränsdragning innebär att delar
            av Jämtlands län ställs utanför, däribland fjällbyar mer än 20
            mil från Östersund. Gränsdragningen när det gäller områdesindelningar
            kan vara problematisk, men att ställa stora delar av fjällvärlden
            utanför är mycket olyckligt. Därför är det angeläget att behålla
            nuvarande områdesindelning, där Jämtlands län hålls ihop.
          </p>
        </div>
        <div type="motSignatures">
          <list>
            <item xml:id="i-6nvkyRA1wcBhopEd9gR8rU">
              Per Åsling (C)
            </item>
          </list>
        </div>
      </div>
    </body>
  </text>
</TEI>
