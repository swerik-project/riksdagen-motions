<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UbU-00213">
  <teiHeader>
    <fileDesc>
      <titleStmt>
        <title>Uppföljning och anställningsbarhet efter högre utbildning</title>
        <author corresp="i-9aV6a5JgMMU7racuNkrEgj i-TrXGyxsScvTSQxnJXvtZZW">av Richard Jomshof och Sven-Olof Sällström (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Uppföljning och anställningsbarhet efter högre utbildning</title>
          <idno type="rdwebb">H002Ub213</idno>
          <rs type="number">Ub213</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H002Ub213/text</ref>
          <ref type="dokument_url_html">http://data.riksdagen.se/dokument/H002Ub213</ref>
          <ref type="dokumentstatus_url_xml">http://data.riksdagen.se/dokumentstatus/H002Ub213</ref>
          <ref type="doc">http://data.riksdagen.se/fil/7104D7DE-F9F8-4485-8B8C-CEA7C2FE3167</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9aV6a5JgMMU7racuNkrEgj</idno>
            <name>Richard Jomshof</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TrXGyxsScvTSQxnJXvtZZW</idno>
            <name>Sven-Olof Sällström</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LMv7Amq3RbemBTJLcdqKMZ" type="signed"/>
        <correspContext corresp="i-LMv7Amq3RbemBTJLcdqKMZ">
          <note type="signatory" corresp="i-9aV6a5JgMMU7racuNkrEgj"/>
          <note type="signatory" corresp="i-TrXGyxsScvTSQxnJXvtZZW"/>
        </correspContext>
        <correspAction xml:id="i-FaxxAWRVQM4FPu9NZSYk7S" type="numbering">
          <date when="2012-09-28"/>
        </correspAction>
        <correspAction xml:id="i-9UzNfRBwPv2GPTVHPrYSYY" type="submission">
          <date when="2012-09-26"/>
        </correspAction>
        <correspAction xml:id="i-FgqXJsEmXAiAhvhdKXCBMz" type="transfer">
          <date when="2012-09-26"/>
        </correspAction>
        <correspAction xml:id="i-G74qTKciSqfgkNBi4AY7F6" type="assigned"/>
        <correspContext corresp="i-G74qTKciSqfgkNBi4AY7F6">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-3hrSVVF6Rtk5AY19iHpjzt">
            Förslag till riksdagsbeslut
          </head>
          <list style="ol">
            <item xml:id="i-4PQncneQCKPHvWXoRSFPLp">
              Riksdagen tillkännager för regeringen som sin mening vad som
              anförs i motionen om att sända tydliga direktiv till Högskoleverket
              om att följa upp hur lärosätena klarar av att utforma utbildningarna
              så att högskolestudenters anställningsbarhet efter avslutad utbildning
              säkerställs.
            </item>
            <item xml:id="i-Jcnxzd8o3eMPY1r22Px6K">
              Riksdagen tillkännager för regeringen som sin mening vad som
              anförs i motionen om att sända tydliga direktiv till Högskoleverket
              om att följa upp hur lärosätena klarar av att samarbeta och föra
              dialog med det omgivande samhället och presumtiva arbetsgivare
              i syfte att öka anställningsbarheten hos studenterna efter avslutad
              utbildning.
            </item>
            <item xml:id="i-PQevPXCLDddoBobCMWg4o6">
              Riksdagen tillkännager för regeringen som sin mening vad som
              anförs i motionen om att förtydliga 1 kap. 2 § i högskolelagen
              om att lärosätena har skyldighet att fortlöpande följa upp examinerade
              studenter avseende hur de upplevt sin utbildning och dess lämplighet
              för arbetsmarknaden samt vilken framgång de rönt på arbetsmarknaden
              efter avslutad utbildning.
            </item>
          </list>
        </div>
        <div type="motContent">
          <head xml:id="i-FLp1PkV3McfdXjSTnUNLff" type="h1">
            Motivering
          </head>
          <p xml:id="i-X4hpL4mAuyrEuXv6szYRy4">
            Frågan om anställningsbarhet för studenter som genomgår en utbildning
            på högskola eller universitet är mycket viktig, då högskoleutbildningens
            kvalitet och effektivitet är oerhört viktig för Sveriges fortsatta
            välstånd och konkurrenskraft internationellt sett.
          </p>
          <p xml:id="i-XpXPdM9sK6hLWAFibrGbAJ">
            För att kunna bedöma de examinerade studenternas framgång på
            arbetsmarknaden efter avslutade studier krävs en ordentlig uppföljning
            av lärosätena och deras studenter. Enligt Riksrevisionens rapport
            Studenternas anställningsbarhet regeringens och högskolans insatser
            (RiR 2009:28), finns det betydande brister i vissa lärosätens
            anpassning till aktuell arbetsmarknad och dess behov, men också
            på den uppföljning man bedriver. Riksrevisionen skriver följande
            på sidan elva i den ovan nämnda rapporten:
          </p>
          <p xml:id="i-WqQ5fg1pWv2c8xSs1ghBVL">
            Universitet och högskolor bör utveckla uppföljningen av sina
            insatser för att främja studenternas anställningsbarhet. Uppföljningen
            bör avse såväl vad lärosätet gör för att främja studenternas anställningsbarhet
            som vad tidigare studenter anser om sin utbildning och den förberedelse
            de har fått inför arbetslivet.
          </p>
          <p xml:id="i-EEBman7VDYMV2wfhAcGaqk">
            Man skriver vidare:
          </p>
          <p xml:id="i-TpPNuseus1NGg26UkFuQjN">
            Universitet och högskolor bör säkerställa att det för samtliga
            utbildningsprogram övervägs hur arbetsmarknadsrelevans och arbetslivsanknytning
            ska beaktas i utbildningen.
          </p>
          <p xml:id="i-9iLs7UgrN4r4qeoLfmsCpw">
            I 1 kap. 2 § högskolelagen står följande att läsa:
          </p>
          <p xml:id="i-SMGbW7VLsnFx6pHqh3vxzn">
            I högskolornas uppgift ska ingå att samverka med det omgivande
            samhället och informera om sin verksamhet samt verka för att forskningsresultat
            tillkomna vid högskolan kommer till nytta. Lag (2009:45).
          </p>
          <p xml:id="i-QX6TXcd8RjiegvBiA1DCmk">
            Enligt Riksrevisionens rapport RiR 2009:28 följs dock inte denna
            paragraf på ett tillfredsställande sätt, samtidigt som man menar
            att utrymmet för enskilda tolkningar är för stort.
          </p>
          <p xml:id="i-Ca74FdeQ1M2DAHgoPofsh9">
            Det är dock inte bara Riksrevisionen som pekar på brister vad
            gäller högre utbildningars och kursers relevans för arbetsmarknaden.
            Undersökningar genomförda av Svenskt Näringsliv och Sveriges Ingenjörer
            bekräftar de brister Riksrevisionen belyser i sin rapport. I Riksrevisionens
            rapport RiR 2009:28 står bland annat följande att läsa på sidan
            21:
          </p>
          <p xml:id="i-MgGZGX2WT3zskDYB9j3C27">
            Sveriges Ingenjörer har genomfört en undersökning som visar att
            många yrkesverksamma är missnöjda med den arbetslivsanknytning
            som de hade i sin utbildning och efterfrågar ökade möjligheter
            till praktik, kar-riärvägledning och kontakter med företag och
            näringsliv. Endast tre av tio har efter examen blivit kontaktade
            av sitt tidigare lärosäte i uppföljningssyfte. [] Svenskt Näringsliv
            efterlyser bättre samverkan mellan den högre utbildningen och
            arbetslivet för att komma till rätta med matchningsproblemen på
            arbetsmarknaden mellan utbud och efterfrågan. Den granskning som
            Svenskt Näringsliv har gjort av tolv huvudämnen inom högre utbildning
            visar att det finns stora skillnader i samverkan både på lärosätes-
            och utbildningsnivå och ett starkt samband mellan vilken placering
            utbildningsmiljön får i den rankning som Svenskt Näringsliv har
            gjort och vilken uppfattning studenterna har om kontakten med
            arbetslivet under utbildningen.
          </p>
          <head xml:id="i-6QxNddw4NZWn4BjWWLNYWe" type="h2">
            Förtydliga högskolelagen och ge Högskoleverket direktiv om utbildningars
            arbetsmarknadsrelevans
          </head>
          <p xml:id="i-S9YvewkS9fuUy2PNSTTPqP">
            För att säkerställa att relevanta utvärderingar görs fortlöpande,
            vill vi att en passus införs i högskolelagen där det framgår att
            lärosätena har en skyldighet att fortlöpande följa upp examinerade
            studenter avseende hur de upplevt sin utbildning och dess lämplighet
            för arbetsmarknaden, samt vilken framgång som de rönt på arbetsmarknaden
            efter avslutad utbildning.
          </p>
          <p xml:id="i-XiQZaoxUZeUFPZ6dtJTiwh">
            Vi föreslår följande ändring i 1 kap. 2 § högskolelagen:
          </p>
          <table>
            <row xml:id="i-9QjznURLyTh3ACP1spK7qu">
              <cell>
                Nuvarande lydelse
              </cell>
              <cell>
                Föreslagen lydelse
              </cell>
            </row>
            <row xml:id="i-6URw5Wr8UTmKdaFEhBSGCs">
              <cell>
                I högskolornas uppgift ska ingå att samverka med det omgivande
                samhället och informera om sin verksamhet samt verka för att forskningsresultat
                tillkomna vid högskolan kommer till nytta. Lag (2009:45).
              </cell>
              <cell>
                I högskolornas uppgift ska ingå att samverka med det omgivande
                samhället, följa upp examinerade studenters upplevelse av utbildningen
                och deras framgång på arbetsmarknaden, samt informera om sin verksamhet
                och verka för att forskningsresultat tillkomna vid högskolan kommer
                till nytta. Lag (2009:45).
              </cell>
            </row>
          </table>
          <p xml:id="i-CssgNLHGcHuEtuwGAFv1bX">
            Vidare vill vi att regeringen ska sända tydliga direktiv till
            Högskoleverket att följa upp hur lärosätena klarar av att utforma
            utbildningarna i syfte att säkerställa studenternas anställningsbarhet
            efter avslutad utbildning, samt hur lärosätena klarar av att samarbeta
            och föra dialog med det omgivande samhället och presumtiva arbetsgivare
            i syfte att öka anställningsbarheten hos studenterna efter avslutad
            utbildning.
          </p>
        </div>
        <div type="motSignatures">
          <list>
            <item xml:id="i-4d49eZ3M9GGzw58HKEHCWK">
              Richard Jomshof (SD)
            </item>
            <item xml:id="i-V13mTjtaVcbVU5Fwh5EKy">
              Sven-Olof Sällström (SD)
            </item>
          </list>
        </div>
      </div>
    </body>
  </text>
</TEI>
