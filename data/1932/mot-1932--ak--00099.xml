<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1932/mot_1932__ak__99/mot_1932__ak__99-001.pdf"/>
      <fw xml:id="i-UQiwa5pL3Vabo5abnoGpyA">
        Motioner i Andra kammaren, Nr 99. 7
      </fw>
      <div type="motHeader" xml:id="i-4uYLM4BpQpTb9rwzVdyeZo">
        <div type="motTitle" xml:id="i-4YjmFtQxZenhgQ7gk9hDaR"/>
        <div type="motSubmissionInfo" xml:id="i-NAEiETwKx8bKGcSFKo5wBQ"/>
      </div>
      <div type="motBody" xml:id="i-KWyDwFcsy9nac1mZM9b9TG">
        <div xml:id="i-5fWBfwuXkdJ6aP4UDEZ6US">
          <p xml:id="i-CbeXqpqaccQVAfCs3N2AgS">
            Nr 99.
          </p>
          <p xml:id="i-2t6ZZ9Ur18rf5y2tYHYvfU">
            Av herr Hansson i Stockholm m. fl., angående ett bättre ord-
          </p>
          <p xml:id="i-KCxdChmy8LAo2KDEa9Q85E">
            nande av utbildningsmöjligheterna för husligt arbete.
          </p>
          <p xml:id="i-VqVWDNuNzuyFDKkvzY8K7G">
            2292
          </p>
          <p xml:id="i-EWLbe33ERQQ2ifvfjou2EM">
            Vid fjolårets riksdag yrkades i motioner (andra kammaren nr 333
            och första kammaren nr 199) att genom statsmakternas försorg en
            utredning snarast möjligt måtte komma till stånd rörande arbetsförhållandena
            inom det husliga arbetet, avseende arbetstid, avlönings- och bostadsförhållanden,
            utbild- ningsmöjligheter m. m. samt att Kungl. Maj:t måtte till
            riksdagen inkomma med de förslag, vartill ifrågavarande utredning
            kunde föranleda. I motiveringen till nämnda motioner framhölls
            bl. a., hurusom bristen på ut- bildningsmöjligheter för det husliga
            arbetets utövare och den gängse rådande uppfattningen att husligt
            arbete icke är något yrke åstadkommit ett under- skattande av
            detta arbete och ställt detsamma på en lägre plats å den sociala
            rangskalan, vilket i sin ordning medfört en formlig flykt från
            hemmets arbete från kvinnornas sida. Ett förhållande som ur flera
            synpunkter måste be- traktas som otillfredsställande, ja, rent
            av ödesdigert, för såväl hemmen som samhället. Som en utväg att
            få bättre förhållanden till stånd, och att höja det husliga arbetet
            socialt, anvisade motionärerna bättre utbildningsmöjligheter.
            Andra och lika nödvändiga förutsättningar för att få detta arbete
            ställt i rang med andra yrken och göra det mera eftersökt och
            uppskattat vore att arbetstids- och fritidsförhållandena bleve
            bättre ordnade. Motionerna avstyrktes av vederbörande utskott
            och avslogos i båda kamrarna. Beträffande en punkt ställde emellertid
            utskotten sig välvilliga till motionerna, nämligen ifråga om kravet
            på utredning angående utbildningsmöjligheterna. Sålunda anslöt
            sig första kammarens andra tillfälliga utskott helt till motionä-
            rernas tankegång härvidlag och säger härom i sitt utlåtande nr
            9 följande: ”När motionärerna emellertid framhålla önskvärdheten
            av bättre möjligheter för utbildning inom det husliga arbetet,
            så vill utskottet härtill ge sin fulla an- slutning. Denna ökade
            utbildning skulle säkerligen i betydande grad motverka de av motionärerna
            berörda svårigheterna. Möjligheterna till bättre utbildning hava
            dock på senaste tid väsentligt förbättrats. Så t. ex. anställa
            skoldistrikten i allt större utsträckning skolkökslärarinnor för
            att i samband med fortsätt- ningsskoleundervisningen meddela undervisning
            i huslig ekonomi åt flickorna. Husmodersskolor upprättas och mindre
            kurser anordnas med hjälp av stats- medel. Stipendier hava anslagits
            för att mindre bemedlade elever skola sättas
          </p>
          <pb facs="riksdagen-motions-pdf/data/1932/mot_1932__ak__99/mot_1932__ak__99-002.pdf"/>
          <fw xml:id="i-WNHmTZAU3wz2NX6cKvdDt3">
            8 Motioner i Andra kammaren, Nr 99.
          </fw>
          <p xml:id="i-7kqc22mCKsoQyAPe4xu4Gm">
            i tillfälle att bevista dessa. Det synes utskottet, som om ett
            vidgande av statens understödjande verksamhet på detta område
            kunde anses väl motiverat. Men detta och de andra åtgärder, som
            kunna ifrågakomma, böra kunna prövas särskilt för sig utan att
            sammankopplas med frågan om lagstadgad reglering av arbetsförhållandena
            m. m.” Andra kammarens fjärde tillfälliga utskott ställde sig
            likaledes välvilligt till tanken på bättre ordnade utbildningsmöjligheter.
            I sitt utlåtande nr 2 säger utskottet : ”På en punkt kan dock
            utskottet ansluta sig till motionen, nämligen ifråga om önskvärdheten
            av bättre möjligheter till utbildning inom det yrke, varom härom
            är fråga. Sannolikt skulle en ökad yrkesskicklighet hos hembiträdes-
            kåren även bidraga till ett avhjälpande, utan ingripande av statsmakterna,
            av de väsentligaste missförhållandena, där sådana förekomma.”
            Under debatterna i kamrarna underströks också behovet och önskvärdheten
            av bättre utbildningsmöjligheter för det husliga arbetets utövare
            och några in- vändningar gjordes icke mot denna del av motionen.
            Då man sålunda inom riksdagen synes vara ganska enig om att frågan
            om bättre utbildningsmöjligheter för hembiträdeskåren snarast
            möjligt bör lösas, och denna sedan länge stått på dagordningen
            såväl inom hembiträdeskåren som husmodersföreningarna såsom ett
            önskemål, ha vi ansett oss böra framföra densamma i en särskild
            motion. Härmed ha vi ingalunda frångått vår tidigare uppfattning
            att det är av behovet påkallat att en utredning jämväl av övriga
            hithörande frågor snarast bör komma till stånd, varför vi också
            i en annan, samtidigt väckt, motion påyrkat en dylik utredning.
            Några riktlinjer för huru den ifrågavarande utbildningsverksamheten
            bör ordnas kunna givetvis icke här uppdragas. Vi vilja dock hänvisa
            till de på- pekanden, som gjordes i fjolårets motion angående
            denna utbildnings ordnande i vissa andra länder, t. ex. vårt grannland
            Danmark. Internatskolor, av den typ som upprättats i Köpenhamn,
            äro säkerligen de som ge den bästa utbild- ningen. Av sådana i
            vårt land vilja vi i främsta rummet peka på Praktiska hushållsskolan
            i Göteborg, som torde vara en mönsterskola i sitt slag och ju
            också erhåller statsanslag, liksom Landskrona husmodersskola.
            Utöver dessa båda skolar finnes det icke några egentliga hushållsskolor
            som lämpa sig för hembiträdesutbildning, då en dylik kurs vid
            Fackliga hushållsskolan i Uppsala ställer sig för dyrbar härför.
            Avgiftsfria kommunala yrkesskolor för huslig utbildning kunna
            redan nu anordnas med ekonomiskt stöd av staten, men dels ankommer
            det ju på kommunerna att anordna dylika skolor, vilket icke sker
            överallt, och dels kan undervisningen i dylika icke bli så omfattande,
            att den ger tillräcklig utbildning i det husliga arbetets mångskiftande
            sysslor. Ett sätt att ordna frågan för landsbygdens vidkommande
            vore måhända att det vid våra folkhögskolor anordnades särskilda
            utbildningskurser för hembiträden, och att staten, landsting och
            kommuner lämnade anslag till stipendier åt obe- medlade flickor
            för bevistande av dylika kurser, varvid dock det kravet borde
          </p>
          <pb facs="riksdagen-motions-pdf/data/1932/mot_1932__ak__99/mot_1932__ak__99-003.pdf"/>
          <fw xml:id="i-G29RCCCDMjZE5iz5Zon2kV">
            Motioner i Andra kammaren, Nr 99. 9
          </fw>
          <p xml:id="i-CXBiUQtpmyPWqnPrDuv5Ve">
            uppställas att vederbörande skulle ha arbetat praktiskt inom
            yrket viss tid före antagandet till kursen. På grund av vad sålunda
            anförts föreslå vi,
          </p>
          <p xml:id="i-DBkHqDpaVSGcTdw6Vdb85y">
            att riksdagen måtte i skrivelse till Kungl. Maj:t hemställa,
            att Kungl. Maj:t måtte skyndsammast föranstalta en utred- ning
            angående ett bättre ordnande av utbildningsmöjligheterna för husligt
            arbete, samt till riksdagen inkomma med förslag till de åtgärder,
            till vilka ifrågavarande utredning kan föranleda.
          </p>
          <p xml:id="i-Jj1bNFxDk34b85knFxY3Fi" type="date">
            Stockholm den 20 januari 1932. P. Albin Hansson. Aug. Sävström.
            Viktor Larsson. C. J. Johansson. Ernst Wigforss. Anders Anderson.
            Edvard Johanson.
          </p>
          <p xml:id="i-BWYCAsx7UZwi6dKrX5Qfp2">
            Arthur Engberg. P. E. Sköld.
          </p>
        </div>
      </div>
    </body>
  </text>
</TEI>
