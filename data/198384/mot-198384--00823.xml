<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00823">
  <teiHeader>
    <fileDesc>
      <titleStmt>
        <title>SJ:s kundservice</title>
        <author>Blenda Littmarck</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>SJ:s kundservice</title>
          <idno type="rdwebb">G702823</idno>
          <rs type="number">823</rs>
          <ref type="dokument_url_text">http://data.riksdagen.se/dokument/G702823/text</ref>
          <ref type="dokument_url_html">http://data.riksdagen.se/dokument/G702823</ref>
          <ref type="dokumentstatus_url_xml">http://data.riksdagen.se/dokumentstatus/G702823</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3fAnC8TbAVjy9BhJnxfPUh</idno>
            <name>BLENDA LITTMARCK</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GGTgphTr44ZMMuegdn2D6n" type="signed"/>
        <correspContext corresp="i-GGTgphTr44ZMMuegdn2D6n">
          <note type="signatory" corresp="i-3fAnC8TbAVjy9BhJnxfPUh"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__823/mot_198384__823-001.pdf"/>
      <fw xml:id="i-CzzT62v5cwNBf9m5sW7ott">
        Motion 1983/84:823
      </fw>
      <div xml:id="i-X6d4C3ouGNFDY4ePnRTBMU" type="motHeader">
        <div xml:id="i-KpaqJuJmLRyVSG8bxLgWSp" type="motTitle"/>
        <div xml:id="i-7PSVsUJt2gfHGhFSfziEkT" type="motSubmissionInfo"/>
      </div>
      <div xml:id="i-SURb3NPAXHh6PWVNx388f6" type="motBody">
        <div xml:id="i-AfDLioSfsaC1Y16PUkaPjX">
          <p xml:id="i-9inqPNembJ1Hq8D4a5YGuT">
            10
          </p>
          <p xml:id="i-LM6ymuMEJLBCpzW1g9Z2zu">
            Blenda Littmarck SJ:s kundservice
          </p>
          <p xml:id="i-JcDXLdTXqE4YmsX6FZv2hP">
            Ansvaret för den perifera kollektivtrafiken har successivt förts
            över på kommuner och landsting, och olika typer av kommunala trafikbolag
            har bildats. Härvid har länstrafikbolagen på vissa sträckor där
            även järnvägsförbindelser finns kvar kommit att dela trafikservicen
            med SJ:s rälsbundna trafik. Detta har i vissa fall kommit att
            medföra brister i servicen och ökade kostnader för de resande.
            I de tidtabeller över anslutningar mellan t. ex. stambanan och
            bibanor som tidigare tillhandahölls av SJ i form av behändiga
            färdtrycksblad för bestämda vägsträckor fanns naturligtvis uppgifter
            om anslutning antingen dessa utfördes av rälsbuss eller SJ:s vägbusstrafik
            på en och samma sträcka. Sedan vägbussarna uthyrts till länstrafikbolagen
            har de, fastän de fortfarande rullar, blivit obefintliga i SJ:s
            kommunikationstabeller och i många fall också till synes obefintliga
            för tjänstgörande personal på järnvägsstationerna. Uppgifter om
            tidtabeller för bussarna lämnas inte alltid ut ens på förfrågan
            på de stationer utanför vilken trappa bussen startar. Problemet
            kan enklast klargöras genom ett exempel: Vid den livligt trafikerade
            järnvägsknutpunkten Nässjö finns anslutande järnvägsförbindel-
            ser till Göteborg via Jönköping, till Halmstad via Värnamo, till
            Kalmar via Vetlanda och Oskarshamn via Nässjö. Förbindelser mellan
            stambanan och dessa järnvägar framgår av kommunikationstabeller
            och kan erhållas på järnvägsstationer över hela landet och biljetter
            köpas till berörda järnvägsstationer. Då ett tåg på stambanan
            ankommer till stationen upplyses de resande via högtalare efter
            den vänliga hälsningen Välkommen till Nässjö om från vilken plattform
            och vid vilken tidpunkt anslutande tåg avgår. Delsträckorna Nässjö-Eksjö,
            Nässjö-Vetlanda och Nässjö-Jönköping trafikeras dock dessutom
            med ett betydligt tätare förbindelsenät av från stationen utgående
            landsvägsbussar som trafikerar samma geografiska sträckor som
            järnvägen. För resande som anländer till stationen kl. 16.00 upplyses
            om att motorvagnståg till Vetlanda-Kalmar avgår kl. 16.10 från
            spår 2. Men den resande som anländer kl. 18.00 upplyses inte om
            ifall landsvägsbuss till Vetlanda från planen framför stationshuset
            avgår 18.10. Upplysningen om denna förbindelse kan heller inte
            erhållas av den resande som löser sin biljett från järnvägsstation
            någonstans i Sverige. Det finns många liknande exempel på andra
            håll i landet, och det finns talrika berättelser om hur framför
            allt äldre människor tålmodigt satt sig för att vänta en eller
            flera timmar på nästa avgående anslutningståg ovetande om att
            kanske en eller två bussar under väntetiden avgått från stationen.
          </p>
          <pb facs="riksdagen-motions-pdf/data/198384/mot_198384__823/mot_198384__823-002.pdf"/>
          <fw xml:id="i-M8uWw774oPAT1o9kzqgEWf">
            Mot. 1983/84:823 11
          </fw>
          <p xml:id="i-9tR5BxrcN3PAX6DsZupuaM">
            Ett annat irritationsmoment i sammanhanget är att den resande
            som i Stockholm köper en returbiljett till någon av de berörda
            orterna, t.ex. Eksjö, inte får använda biljetten på delsträckan
            Nässjö-Eksjö i det fall den aktuella förbindelsen skulle råka
            vara en buss. Det är naturligtvis ett orimligt krav att SJ i kommunikationstabeller
            eller via järnvägsstationer skulle kunna upplysa om samtliga bussförbindelser
            i landet. Det vore däremot ett rimligt krav på service att man
            skulle kunna ge uppgifter om förbindelser till orter som regelbundet
            trafikeras av järnväg även i de särfall då en aktuell förbindelse
            på samma sträcka vid någon tidpunkt på dagen i stället utförs
            av landsvägsbuss. På samma sätt borde det vara rimligt för länstrafikbolagen
            att uppnå avtal om att returbiljetter lösta från orter längs andra
            järnvägslinjer som förutsätter byte skulle vara giltiga på anslutande
            sträckor även i de fall en del av resan måste företas med buss.
            Detta är icke mera orimligt än att vissa länstrafikbolag lyckats
            uppnå i sina avtal med SJ, att länstrafikbolagens månadskort är
            giltiga på tågen. SJ är ett självständigt verk men ett av staten
            stött serviceföretag, som vad gäller järnvägstrafik innehar monopol.
            Sådan ställning förpliktar, och det är inte orimligt att staten
            utövar inflytande eller så att SJ genom påpekande eller på annat
            sätt förmås att förbättra sin service inom de mycket rimliga gränser
            som det här är fråga om. Med litet god vilja borde enligt min
            mening dessa onödiga irritationsmoment i trafiken kunna undanröjas.
            Med hänvisning till vad i motionen anförts hemställs att riksdagen
            hos regeringen anhåller om åtgärder i syfte att åstadkomma smidigare
            kundservice från statens järnvägars sida vad gäller i motionen
            nämnda fall.
          </p>
          <p xml:id="i-9piGHAPHYTp7qrLbjYRckM" type="date">
            Stockholm den 18 januari 1984
          </p>
          <div xml:id="i-FGpfvyKqjGPpNujdyWA6hC" type="signatureBlock">
            <p xml:id="i-FpfxGxTQAMxFPJDBpiGPvQ" who="i-3fAnC8TbAVjy9BhJnxfPUh" type="signature">
              BLENDA LITTMARCK (m)
            </p>
          </div>
        </div>
      </div>
    </body>
  </text>
</TEI>
