<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0004/mot_200102_MJ_0004-0001.pdf"/>
      <div type="motHeader" xml:id="i-2AbWBFmNbr67NJkSUoamLQ">
        <div type="motTitle" xml:id="i-UyuZC8Gjbps3ZQAdcnXv7s"/>
        <div type="motSubmissionInfo" xml:id="i-798pcXGVbsApTAtTVUMBfh"/>
      </div>
      <div type="motBody" xml:id="i-GH7X91Uzdf5ujsvZNJ9uA8">
        <div xml:id="i-VkdpS7yahc1fqv7R2MTB31">
          <p xml:id="i-CHvEFsZQnxf4jMSdsZfB3F">
            2001/02 mnr: MJ4 pnr: m1903
          </p>
          <p xml:id="i-JV56RyP4gqVqjNSXrgyeys">
            Motion till riksdagen 2001/02:MJ4
          </p>
          <p xml:id="i-4GZzS3oNLkBhjKdafBRpjU">
            av Marietta de Pourbaix-Lundin (m) med anledning av skr. 2001/02:48
          </p>
          <p xml:id="i-D6VN7cUiAxTWusWvPgFmkW">
            Användning av försöksdjur
          </p>
          <p xml:id="i-9wzo2sUrfTp8Q25GmujKpq">
            Förslag till riksdagsbeslut
          </p>
          <p xml:id="i-867uUUDuidBPteY5UadCpS">
            1. Riksdagen begär att regeringen snarast för riksdagen framlägger
            förslag till en strategi och en handlingsplan för att kraftigt
            reducera och på sikt avveckla användningen av försöksdjur. 2.
            Riksdagen tillkännager för regeringen som sin mening vad i motionen
            anförs om de djurförsöksetiska nämndernas beslutsmotiveringar,
            uppföljningsansvar samt verksamhetsrapportering. 3. Riksdagen
            tillkännager för regeringen som sin mening vad i motionen anförs
            om behovet av att genomföra tidigare lämnat utredningsförslag
            Djurförsök (SOU 1998:75) beträffande användningen av försöksdjur
            inom grundskole- och gymnasieutbildningarna. 4. Riksdagen tillkännager
            för regeringen som sin mening vad i motionen anförs om behovet
            av att snarast initiera en särskild översyn av användningen av
            försöksdjur inom den högre utbildningen.
          </p>
          <p xml:id="i-WgM8SHh5SiMYouw8u1LiNe">
            Regeringen saknar strategi och handlingskraft
          </p>
          <p xml:id="i-Sz9ZNzCa7LK4VuDHZkh91h">
            Den statliga djurförsökspolitiken syftar till att minimera användningen
            av försöksdjur. Enligt djurskyddslagen får endast försöksdjur
            användas då det inte går att uppnå samma resultat med annan metod
            och då användningen anses ha ett allmänintresse. Försöksdjur får
            inte heller utsättas för onödigt lidande. Av föreliggande skrivelse
            framgår dock tydligt att regeringen saknar en samlad strategi
            och tillräcklig handlingskraft för att på allvar och aktivt ta
            itu med djurförsöksfrågorna. Redan i skrivelsens inledning tydliggörs
            detta. Betänkandet Djurförsök (SOU 1998:75) redovisades i juni
            1998. I december 1999 lämnades direktiv för utredningen Översyn
            av förutsättningar för djurförsöksetisk prövning. I november 2000
            redovisades betänkandet Ett förbättrat djurskydd (SOU 2000:108).
            Utöver detta har mängder av uppdrag lämnats till i stort sett
            samtliga berörda myndigheter att utarbeta
          </p>
          <p xml:id="i-4CSGBbburxMirBFRSTU4H3">
            [PA Lä
          </p>
          <p xml:id="i-R2hMp52o3WapNyaoCnpNdN">
            MOT. 2001/02
          </p>
          <pb facs="riksdagen-motions-pdf/data/200102/mot_200102_MJ_0004/mot_200102_MJ_0004-0002.pdf"/>
          <p xml:id="i-WkadUKv13rCYAMTkvNHv1e">
            2001/02:MJ4
          </p>
          <p xml:id="i-N9R2t2PYpb9PEGSQbbivn4">
            kunskapsunderlag och förslag i diverse olika frågor som direkt
            samman- hänger med djurförsök. Trots detta presterar regeringen
            hösten 2001, dvs. mer än två och ett halvt år efter en av jordbruksministern
            arrangerad hearing om djurförsök samt framläggandet av djurförsöksbetänkandet
            (SOU 1998:75), inga konkreta förslag beträffande mål och riktlinjer
            för det fortsatta arbetet. Detta är något av en skandal och det
            är uppenbart att regeringen har bestämt sig för att i efterhand
            föreslå eller konstatera sådant som redan har skett. Det går inte
            med bästa vilja i världen att påstå att regeringen för en offensiv
            politik ifråga om att minska djurförsöksanvändningen i Sverige.
            Det är min uppfattning att riksdagen snarast bör ges möjlighet
            att ta ställning till en handlings- och åtgärdsplan för att kraftigt
            reducera användningen av försöksdjur. Detta bör ges regeringen
            till känna.
          </p>
          <p xml:id="i-USAW9upme8YT1ZQXgDGQdz">
            Bristfällig djurförsöksetisk prövning
          </p>
          <p xml:id="i-7DuqjxryknfyFJvKWUPCdg">
            De djurförsöksetiska nämnderna inrättades 1979. När beslutet
            om inrättandet fattades i riksdagen framhölls vikten av att den
            lokala kontrollen av djurförsöken ökades och att det var angeläget
            att alternativa och kompletterande metoder till djurförsöken beaktades.
            Sedan nämnderna infördes har såväl deras status som sammansättning
            ändrats. Sedan 1998 fattar nämnderna bindande beslut, och de består
            av lika delar representanter från allmänintresset och forskarintresset
            samt leds av en jurist. Nämnderna är sju till antalet. Under de
            senaste åren har det riktats kraftig kritik mot administrationen
            av den statliga djurförsökspolitiken. Inte minst har kritik riktats
            mot de djurförsöksetiska nämnderna, som har i uppdrag att godkänna
            eller avslå användning av djur i försök. Den kritik som riktats
            mot nämnderna har främst varit baserad på uppfattningen att nämnderna
            godkänner nästan alla ansökningar om att få utföra djurförsök
            och att den formella hanteringen av ansökningarna varit bristfällig.
            Av nu föreliggande redovisning av nämndernas beslut i regeringens
            skrivelse kapitel 8 framgår att antalet ansökningar har legat
            på en i stort sett oförändrad nivå de fyra senaste åren. De djurförsöksetiska
            nämnderna prövar över 1 500 ansökningar varje år. Inför ändringen
            av nämndernas uppgift 1998 konstaterade Jordbruks- departementet
            att en ändring inte skulle innebära några större förändringar
            inom den djurförsöksetiska prövningen eller rutinerna för den.
            Förändringen innebär dock att nämnderna enligt förvaltningslagen
            är skyldiga att avge beslutsmotivering då beslutet går den sökande
            parten emot, medan nämnderna inte är skyldiga att motivera godkända
            försök. För den djuretiska diskussionen innebär detta väsentliga
            förändringar, eftersom de överväganden som legat till grund för
            godkända försök inte redovisas. Riksdagen bör påpeka detta för
            regeringen och av regeringen begära ändringar i nämndernas
          </p>
          <pb facs="riksdagen-motions-pdf/data/200102/mot_200102_MJ_0004/mot_200102_MJ_0004-0003.pdf"/>
          <p xml:id="i-SA5f1bgbtAkUs2dABAsiz3">
            arbetsordning så att samtliga beslut skall följas av skriftlig
            motivering, vare sig de avser godkännande eller avslag. Eftersom
            de sökande forskarna inte har någon som helst återrapporteringsskyldighet
            får man inga svar på frågorna om de godkända försöken genomfördes
            i enlighet med ansökan, om någon annan metod kunde ha använts
            för att nå samma resultat, om syftet uppnåddes osv. Enligt min
            uppfattning är detta en stor brist. En uppföljning av de godkända
            ansökningarna några år i efterhand skulle till exempel ge värdefull
            information om hur staten bäst bör arbeta med att begränsa djurförsöken.
            En annan viktig åtgärd för en fullödig information om de enskilda
            djurförsöksetiska nämndernas verksamhet skulle vara att ålägga
            dem att redovisa årliga verksamhetsberättelser och verksamhetsplaner.
            Jag anser att regeringen snarast bör genomföra de initiativ i
            fråga om de djurförsöksetiska nämndernas beslutsmotiveringar,
            uppföljningsansvar samt verksamhetsrapportering som ovan redovisas.
          </p>
          <p xml:id="i-HPMDQtZDCxDt1rWbLVw4D7">
            Fördröjd översyn av användningen av djurförsök i utbildningen
          </p>
          <p xml:id="i-JkUC4SmU2szWrck6mbZ6B8">
            Den tidigare nämnda utredningen (SOU 1998:75 Djurförsök) föreslog
            att djurförsök på grundskole- och gymnasienivå endast skall tillåtas
            om det sker i syfte att träna och utbilda elever att handskas
            med djur, till exempel i vissa yrkesinriktade utbildningar såsom
            djurvårdarutbildning. Detta förefaller med alla mått mätt vara
            ett mycket bra förslag. Ändå skall till och med denna relativt
            enkla fråga enligt skrivelsen kapitel 11 hänskjutas till ny utredning
            på grund av att Jordbruksverket har avgivit ett tveksamt remissvar.
            Inom departementet förbereds enligt uppgift kommittédirektiv till
            en sådan utredning. Detta är ännu ett bevis på regeringens fullständigt
            häpnadsväckande tafatthet när det gäller djurförsöksfrågorna.
            En översyn av användningen av försöksdjur inom de högre utbildningarna
            skulle vara mycket värdefull i arbetet att få bort vissa djurförsök.
            En sådan översyn har efterlysts av såväl den centrala försöksdjursnämnden
            som Förbundet djurens rätt vid flera olika tillfällen. Kartläggningen
            skulle kunna ge svar på vilka alternativ som finns, vilka satsningar
            som bör göras för att eleverna skall få fullödig information samt
            insikt i alternativområdet. Vidare skulle en översyn kunna ge
            svar på om det är rimligt att vissa utbildningsorter helt ersatt
            försöksdjursanvändningen inom vissa utbildningar, medan man på
            samma utbildningar på andra orter har kvar moment som innebär
            användning av försöksdjur. När det gäller de högre utbildningarna
            lämnar dock regeringen i skrivelsen kapitel 11 inga besked alls.
            Jag anser att riksdagen skall uppmärksamma regeringen på behovet
            av att dels genomföra tidigare lämnat utredningsförslag beträffande
            användningen av försöksdjur inom grundskole- och gymnasienivå,
            dels snarast initiera en
          </p>
          <p xml:id="i-WJCu4QEszrctbwGgJhghKS">
            2001/02:MJ4
          </p>
          <pb facs="riksdagen-motions-pdf/data/200102/mot_200102_MJ_0004/mot_200102_MJ_0004-0004.pdf"/>
          <p xml:id="i-CZR9eSdYaJp9UijNdK9y7K">
            2001/02:MJ4
          </p>
          <p xml:id="i-Xhmvy3teHjBsrPDNh1XRJd">
            särskild översyn av användningen av försöksdjur inom den högre
            utbild- ningen.
          </p>
          <p xml:id="i-QEo9LpiUW6LMyMF9Uzhyf7">
            Stockholm den 12 november 2001
          </p>
          <p xml:id="i-FszGfioLssBcUhkDoTNEHZ">
            Marietta de Pourbaix-Lundin (m)
          </p>
        </div>
      </div>
    </body>
  </text>
</TEI>
