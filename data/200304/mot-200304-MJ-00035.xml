<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0035/mot_200304_MJ_0035-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ35 pnr: fp1186
          </p>
          <p>
            Motion till riksdagen 2003/04:MJ35
          </p>
          <p>
            av Anita Brodén m.fl. (fp) med anledning av framst. 2003/04:RRS1
          </p>
          <p>
            Riksrevisionens styrelses framställning angående djurskyddstillsynen
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om en uppföljning av Riksrevisionens rapport.
            2. Riksdagen tillkännager för regeringen som sin mening vad i
            motionen anförs om att den nya Djurskyddsmyndigheten också skall
            ha till uppgift att samordna Sveriges agerande i internationella
            organ. 3. Riksdagen tillkännager för regeringen som sin mening
            vad i motionen anförs om vikten av att kommunerna upprättar en
            tillsynsplan. 4. Riksdagen tillkännager för regeringen som sin
            mening vad i motionen anförs om att underlätta samverkan över
            kommungränserna vad avser inspektörsverksamheten. 5. Riksdagen
            tillkännager för regeringen som sin mening vad i motionen anförs
            om behovet av en allsidig spegling av veterinärorganisationen.
            6. Riksdagen tillkännager för regeringen som sin mening vad i
            motionen anförs om behovet av adekvat utbildning för djurskyddsinspektörer.
            7. Riksdagen tillkännager för regeringen som sin mening vad i
            motionen anförs om att djursjukdomsdatabasen snarast bör upprättas.
            8. Riksdagen tillkännager för regeringen som sin mening vad i
            motionen anförs om tillsynsavgifter. 9. Riksdagen tillkännager
            för regeringen som sin mening vad i motionen anförs om förbättrade
            rutiner vad gäller information och rapportering till och från
            EU.
          </p>
          <p>
            Inledning
          </p>
          <p>
            Folkpartiet har både nationellt och på EU-nivå drivit djurskyddsfrågor.
            Vi liberaler är angelägna att djurskyddsfrågorna prioriteras så
            att Sveriges
          </p>
          <pb facs="riksdagen-motions-pdf/data/200304/mot_200304_MJ_0035/mot_200304_MJ_0035-0002.pdf"/>
          <p>
            2003/04:MJ35
          </p>
          <p>
            generellt sett goda djurskydd upprätthålls på bästa sätt. Vi
            välkomnar därför Riksrevisionens granskning av djurskyddstillsynen.
            Folkpartiets grundsyn är att vi vill garantera djuren ett värdigt
            liv och en anständig död. Medvetna konsumenter som väger in djurhållningsaspekter
            i sina val av livsmedel är ett viktigt styrmedel. En dålig djurhållning
            är inte bara etiskt oförsvarbart utan innebär även en hälsorisk
            för konsumenten. Andra styrmedel för ett bättre djurskydd är lagar
            och förordningar. Folkpartiet vill minimera tiderna för slakttransporter
            och har genom Marit Paulsen slagits för detta på EU-nivå. Vi anser
            att slakt skall ske så nära djurens uppfödningsplatser som möjligt.
            Vi menar att Sverige inom EU skall verka för ett borttagande av
            exportbidragen. Som ett första steg bör samtliga medlemsstater
            kontrollera att EU:s djurskydds- och transportdirektiv följs innan
            bidrag utbetalas. Folkpartiet liberalerna anser att djurskyddsfrågorna
            har så hög dignitet att vi i vårt budgetförslag från i höstas
            ökat anslaget till djurhälsovård och djurskyddsfrämjande åtgärder.
            Riksrevisionens granskning av djurskyddstillsynens effektivitet
            är en intressant läsning. Den ger också tydliga signaler på hur
            effektiviteten kan öka, förslag som är värda att ta på allvar.
            Riksrevisionen riktar allvarlig kritik mot Jordbruksverket. Det
            handlar framförallt om att man anser att Jordbruksverket inte
            varit tillräckligt drivande vad gäller djurskyddet. Det har saknats
            relevanta underlag till länsveterinärer och kommuner. Det har
            inte heller tydliggjorts för kommunerna vilka krav som ställs
            på en fungerande tillsyn. Folkpartiet anser att en uppföljning
            av Riksrevisorernas rapport (RIR 2003:1) måste genomföras skyndsamt.
          </p>
          <p>
            Djurskyddsmyndigheten
          </p>
          <p>
            Den nya Djurskyddsmyndigheten har till uppgift att förstärka
            djurskyddet vilket vi — välkomnar. Djurskyddsmyndigheten = hanterar
            både livsmedelsproducerande och icke livsmedelsproducerande djur.
            Den nya myndigheten får ansvaret för den centrala djurskyddstillsynen
            beträffande samtliga djur som omfattas av djurskyddslagen. Det
            är Folkpartiets uppfattning att den nya Djurskyddsmyndigheten
            också skall ha uppgiften att samordna Sveriges agerande i internationella
            organ, exempelvis FN, WTO och inom EU, vad gäller utveckling av
            djurskyddet.
          </p>
          <p>
            Djurskyddsinspektörer
          </p>
          <p>
            Det finns totalt 90 000 tillsynsobjekt i Sverige. Till detta
            kommer ett antal anmälningsärenden. För att leva upp till Jordbruksverkets
            rekommendation om en tillsyn vart tredje år krävs ökade resurser.
            Revisionen pekar på vikten av tillsynsplaner. Vi anser därför
            att det är väsentligt att kommunerna upprättar tillsynsplaner.
            Det är djupt tragiskt att djurplågeri och vanvård
          </p>
          <pb facs="riksdagen-motions-pdf/data/200304/mot_200304_MJ_0035/mot_200304_MJ_0035-0003.pdf"/>
          <p>
            förekommer. För att ett brott i lagens mening ska bedömas som
            djurplågeri måste djuret ha lidit svårt. Vanvården eller misshandeln
            måste dessutom ha skett uppsåtligen eller av grov oaktsamhet.
            Detta är enligt veterinärer och djurskyddsinspektörer svårt att
            dokumentera och bevisa på ett sätt som tillgodoser de krav som
            ställs i en rättslig instans. Idag finns ingen obligatorisk =
            utbildning eller krav på utbildning för kommunens djurskyddsinspektörer.
            Regeringen bör mera kraftfullt följa upp utbildningssituationen.
          </p>
          <p>
            Veterinärer
          </p>
          <p>
            Folkpartiet har ställt sig bakom en oberoende utredning om situationen
            för privatpraktiserande veterinärer och distriktsveterinärer.
            Det är viktigt att denna utredning ger en allsidig spegling av
            veterinärorganisationen. Av de ca 2 000 veterinärer som idag är
            verksamma är ca 300 distriktsveterinärer, 70 besiktningsveterinärer
            samt 40 länsveterinärer. Distriktsveterinärerna behandlar ca 450
            000 djur/år varav knappt 180 000 är lantbrukets djur. En konkurrenssituation
            har uppstått vad gäller behandlingen av sällskapsdjur. Revisionsrapporten
            speglar länsveterinärernas stora betydelse för djurskyddstillsynen.
            De har ålagts nya uppgifter utan medföljande resurser. I den av
            riksdagen beställda utredningen om veterinärorganisationens verksamhet
            bör situationen för privata och distriktsanställda veterinärer
            följas upp. Vidare bör det göras en översyn över medelstilldelningen
            till länsveterinärernas verksamhet.
          </p>
          <p>
            Djursjukdomsdatabas
          </p>
          <p>
            En djursjukdomsdatabas är ett hjälpmedel i förebyggande djurhälsovård
            och livsmedelskontroll. Man kan med hjälp av databasen följa sjukdomsutvecklingen
            och läkemedelsförskrivningar vilket är oerhört angeläget inte
            minst med tanke på antibiotikaresistensutvecklingen. Uppbyggnaden
            av dataverktyg för djursjukdomsdatabasen har dock ännu inte genomförts.
            Regeringen måste verka för att påskynda uppbyggnaden av relevanta
            dataverktyg för djursjukdomsdatabasen.
          </p>
          <p>
            Utbildning och vidareutbildning
          </p>
          <p>
            Det finns fortfarande ett stort utrymme för att höja kunskapsnivån
            bland inspektörerna. 1996 ansåg 25 260 av kommunerna att deras
            inspektörer hade tillräckliga kunskaper, år 2002 hade det höjts
            till 60 26. Folkpartiet har i flera tidigare motioner påpekat
            behovet av utbildning av och krav på
          </p>
          <p>
            2003/04:MJ35
          </p>
          <pb facs="riksdagen-motions-pdf/data/200304/mot_200304_MJ_0035/mot_200304_MJ_0035-0004.pdf"/>
          <p>
            2003/04:MJ35
          </p>
          <p>
            djurskyddsinspektörer. I revisorernas rapport framkommer att
            hela 95 926 av distriktsveterinärerna samt 89 26 av besiktningsveterinärerna
            har behov av vidareutbildning i djurskydd. Ökad kunskap kring
            hur man agerar vid brott mot djurskyddslagen efterfrågades. Det
            är också angeläget att säkerställa veterinärstuderandes behov
            av praktik, speciellt vad gäller jourverksamheten. Forskningsinsatser
            inom djurskyddsområdet är av avgörande betydelse för utveckling
            och förbättring. Forskning om djurens naturliga beteende har lett
            till inredda burar samt förbättrad hantering vid transporter och
            slakterier. Detta bör utvecklas ytterligare. Det är av största
            vikt att samtliga djurskyddsinspektörer har adekvat utbildning
            samt att vidareutbildning ges till samtliga aktörer inom djurskyddsområdet.
            Likaså bör behovet av praktikplatser för veterinärstuderande säkerställas.
          </p>
          <p>
            Resurser och tillsynsavgifter
          </p>
          <p>
            Folkpartiet anser att en större utjämning och likhet skall råda
            mellan kommunerna. Revisorernas samlade bedömning är att en bättre
            planerad och mer frekvent tillsyn är ett viktigt medel för att
            förbättra arbetet med djurskyddet. Endast 4 96 av landets kommuner
            utnyttjar möjligheten att helt avgiftsfinansiera tillsynen. Det
            är inte acceptabelt ur konkurrens- och rättvisesynpunkt med en
            så stor variation som 0-9 000 kr på ett och samma tillsynsobjekt.
            En timtaxa borde kunna uttagas vilket skulle skapa större rättvisa.
            God djurhållning gynnas också av detta system. Vid anmälan där
            ingen anmärkning noterats bör ingen avgift utgå. Skulle det däremot
            innebära en anmärkning bör avgift utgå. Anonyma anmälningar kan
            bero på både okunskap och grannosämja — inte på brister i djuromsorgen.
            Det bör också ställas krav på välutbildade djurinspektörer för
            att ge legitimitet åt inspektion och avgifter. Regeringen borde
            utge en rekommendation till kommunerna om en mer enhetlig och
            skälig taxesättning.
          </p>
          <p>
            Försöksdjur
          </p>
          <p>
            I ett internationellt perspektiv är den svenska försöksdjursanvändningen
            förhållandevis låg. All kompetens och allt ansvar för försöksdjur
            sammanförs till en myndighet. Frågor om försöksdjur förs till
            en särskild enhet där det finns kompetens inom forskning, om försöksdjur
            och alternativ till djurförsök. Mycket arbete har lagts ned under
            ett antal år för att minimera djurens lidande vid djurförsök.
            En åtgärdsplan har redovisats för att förstärka djurskyddet på
            försöksområdet. Centrala försöksdjursnämnden har fått regeringens
            uppdrag att redovisa en strategi för utvecklingen av alternativa
            metoder till djurförsök. Särskilt anvisade medel till forskningsstöd
            kommer att skapa helt andra
          </p>
          <pb facs="riksdagen-motions-pdf/data/200304/mot_200304_MJ_0035/mot_200304_MJ_0035-0005.pdf"/>
          <p>
            förutsättningar för att få till stånd en ökad övergång till forskning
            och testning med djurfri teknik. Den beslutade kemikalielagstiftningen
            kommer dock förmodligen att innebära ökad forskning även på djur.
            Regeringen bör noga följa utvecklingen vad gäller ökningen av
            djurförsök på grund av den nya kemikalielagstiftningen samt påskynda
            utvecklingen av alternativa metoder till djurförsök.
          </p>
          <p>
            Samverkan och samarbete
          </p>
          <p>
            Ett honnörsord i revisorernas rapport handlar om vikten av samarbete
            och samverkan. Folkpartiet delar revisorernas uppfattning om vikten
            av samverkan mellan olika parter, myndigheter, kommuner och inom
            EU för att utveckla och säkerställa ett gott djurskydd. Revisorerna
            pekar på problem som finns vad gäller avrapporteringar till EU.
            Regeringen bör snarast ta ansvar för att hindren vad gäller avrapporteringar
            till EU undanröjs samt att återkopplingen från EU förbättras.
          </p>
          <p>
            Stockholm den 4 februari 2004
          </p>
          <p>
            Anita Brodén (fp) Lennart Fremling (fp) Sverker Thorén (fp) Marie
            Wahlgren (fp)
          </p>
          <p>
            2003/04:MJ35
          </p>
        </div>
      </div>
    </body>
  </text>
</TEI>
