<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-AU-00368">
  <teiHeader>
    <fileDesc>
      <titleStmt>
        <title>En politik för full sysselsättning</title>
        <author corresp="i-V94NXHxQRsQu6mMDHyZAxs">av Teres Lindberg (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En politik för full sysselsättning</title>
          <idno type="rdwebb">GZ02A368</idno>
          <rs type="number">A368</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GZ02A368/text</ref>
          <ref type="dokument_url_html">http://data.riksdagen.se/dokument/GZ02A368</ref>
          <ref type="dokumentstatus_url_xml">http://data.riksdagen.se/dokumentstatus/GZ02A368</ref>
          <ref type="doc">http://data.riksdagen.se/fil/F01CDE49-803F-4505-88E0-53958CFD7B93</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-V94NXHxQRsQu6mMDHyZAxs</idno>
            <name>Teres Lindberg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-B8kmkDc2Z1xRLwYibaiXVQ" type="signed"/>
        <correspContext corresp="i-B8kmkDc2Z1xRLwYibaiXVQ">
          <note type="signatory" corresp="i-V94NXHxQRsQu6mMDHyZAxs"/>
        </correspContext>
        <correspAction type="numbering" xml:id="i-D6jKwF5HF2rJYXVEGFGJau">
          <date when="2011-10-10"/>
        </correspAction>
        <correspAction type="submission" xml:id="i-6zwk1LByZKPyQEwbncvaJZ">
          <date when="2011-10-05"/>
        </correspAction>
        <correspAction type="transfer" xml:id="i-9csKgQTBmYx9qKeCc97SJV">
          <date when="2011-10-04"/>
        </correspAction>
        <correspAction type="assigned" xml:id="i-4XecobCCxQrCVkUdMcMRdd"/>
        <correspContext corresp="i-4XecobCCxQrCVkUdMcMRdd">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-MmbDB5dLBtnEwNSeF9boAi">
            Förslag till riksdagsbeslut
          </head>
          <p xml:id="i-YYQ3orsH5mMtfGJ3ggayH9">
            Riksdagen tillkännager för regeringen som sin mening vad som
            anförs i motionen om en politik för full sysselsättning.
          </p>
        </div>
        <div type="motContent">
          <head type="h1" xml:id="i-FTw5NXbPugnkHyVJhWmXbv">
            Motivering
          </head>
          <p xml:id="i-rRjp3sDTMn32rn99CW4Xb">
            Sverige befinner sig i ett oroande konjunkturläge. Räntorna stiger,
            de internationella börserna rasar och efterfrågan på varor och
            tjänster går tillbaka. Bara för några månader sedan var läget
            det omvända med stigande produktion och ökad efterfrågan och sysselsättning.
          </p>
          <p xml:id="i-WNZ68Fz89srqAYhefQ3Rww">
            Vi ser en kraftig ökning av långtidsarbetslösheten och trots
            regeringens jobbskatteavdrag står fortfarande många människor
            utanför arbetsmarknaden. Invandrare, ungdomar, låg- och felutbildade
            och funktionshindrade lever i utanförskap trots borgarnas historiska
            skattesänkningar. Vi talar om en kvarts miljon människor som inte
            får någon fast förankring på arbetsmarknaden.
          </p>
          <p xml:id="i-FBE3XokTSS6Hk2k6pyLBeR">
            Drygt 7,5 % av arbetskraften, eller i runda tal 400 000 personer,
            saknar idag ett arbete att gå till. Regeringen räknar inte heller
            med något avgörande trendbrott de närmaste åren. I bästa fall
            minskar arbetslösheten till 6,6 % år 2014, sägs det i den senaste
            prognosen från finansministern. Den totala uppgivenheten från
            regeringens sida visa tydligt att den saknar en effektiv och en
            samlad politik för att nå full sysselsättning. För vad finns kvar
            när till och med jobbskatteavdragen skjuts på framtiden?
          </p>
          <p xml:id="i-WEFmj8Wqifpbpy1Jzjz5ak">
            Regeringens stimulanser under och efter den senaste finanskrisen
            har varit otillräckliga. Politiken för fler i arbete har i stället
            handlat om ineffektiva program för arbetssökande och en arbetslinje
            med piskan som utgångspunkt. Och tyvärr ser vi ingen förändring
            i sikte.
          </p>
          <p xml:id="i-U3PKUPYYQ8rmsw11dYw7qk">
            Borgerlighetens kortsiktiga politik får stora konsekvenser för
            svensk arbetsmarknad och konkurrenskraft. Den svenska arbetskraften
            står idag sämre rustad för att möta de hårda kraven på arbetsmarknaden
            och för att möta matchningen mellan lediga jobb och det företagen
            efterfrågar.
          </p>
          <p xml:id="i-8AJz5fyZomhQBVYJ6JqE5i">
            En av de absolut största försämringarna som den borgerliga regeringen
            har genomfört gäller arbetslöshetsförsäkringen. Idag räknas den
            inte längre till välfärdens kärna. Bara en av tio arbetslösa får
            nu en ersättning på 80 procent av tidigare inkomster, samtidigt
            som kvalifikationsreglerna har förändrats så att andelen arbetslösa
            som överhuvudtaget får någon ersättning från a-kassorna har halverats
            från 80 till 40 procent sedan regeringsskiftet år 2006. Över 500
            000 människor har lämnat a-kassan och står idag helt skyddslösa
            när nästa kris knackar på dörren.
          </p>
          <p xml:id="i-VVCPUkdHuHxHWrX2GT9VoU">
            Var fjärde arbetssökande vid Arbetsförmedlingen, och då talar
            vi om 100 000 människor, har en historia med mer än tre års arbetslöshet
            bakom sig. Många riskerar att aldrig mer få ett förvärvsarbete.
            De utförsäkras från arbetslöshetsförsäkringen och samlas upp i
            så kallade garantiprogram med ännu lägre ersättning och med små
            chanser att få ett arbete. Snart har 30 000 utförsäkrade långtidsarbetslösa
            skickats ut i påtvingade gratisarbeten i den så kallade jobb-
            och utvecklingsgarantins tredje fas, där vilken arbetsgivare som
            helst får 5 000 kronor i månaden för att låta arbetslösa arbeta
            gratis och detta trots att en majoritet i riksdagen motsatt sig
            insatsen. Att bli arbetslös idag är att göras fattig, särskilt
            som arbetslösheten tenderar att bli allt längre för en stor del
            av de arbetslösa.
          </p>
          <p xml:id="i-6Uf1YqmD1JozgpzoWKRyvW">
            Det pågår en medveten underminering av målet om full sysselsättning.
            Strategin att kraftigt försämra villkoren för arbetslösa och ensidigt
            fokusera på att sänka skatten för dem som arbetar har inte nämnvärt
            ökat sysselsättningen. Skälet är generande enkelt. Det måste finnas
            arbeten för att arbetslösheten ska minska.
          </p>
          <p xml:id="i-7HBnn5XSMaruQkKdEXqfKZ">
            Den som är försatt i arbetslöshet är inte fri. Därför behövs
            en samlad och heltäckande politik för full sysselsättning.
          </p>
          <head type="h3" xml:id="i-3R62X8s6xP38egZXsvjA5r">
            Investera i värdeburen tillväxt:
          </head>
          <list style="ul">
            <item xml:id="i-QxAThDBHZMVTaFMGm5gjjy">
              Det behövs ett framåtsyftande investeringsprogram för att komma
              tillbaka till full sysselsättning. Under de senaste fem åren byggdes
              i genomsnitt 28 000 lägenheter, men för att klara bostadsbehovet
              behöver byggandet öka till minst 40 000 lägenheter per år. Att
              bygga olika former av bostäder för unga, barnfamiljer och gamla
              framförallt i storstadsområdena är en av våra viktigaste uppgifter
              för att säkerställa svensk tillväxt.
            </item>
            <item xml:id="i-U12J5BG98B4ce8y9pytSco">
              Vi måste satsa på ett rejält upprustningspaket för att modernisera
              och klimatanpassa miljonprogramsområdena och andra delar av det
              flerfamiljsbestånd som byggdes under åren 19501975. Detta program
              berör omkring 650 000700 000 lägenheter som byggdes under den
              aktuella perioden.
            </item>
            <item xml:id="i-GMgQo4p6BKBfHbkt8fACRw">
              Investera i vår infrastruktur och i andra viktiga samhällsfunktioner
              för att klara klimatutmaningen. Det handlar exempelvis om stora
              investeringar i den spårbundna trafiken, såväl kollektivtrafik
              som järnväg.
            </item>
            <item xml:id="i-RAqLvqgbP8pQGTKnFnPQAz">
              Bygg upp den offentliga verksamheten för att både stärka kvaliteten
              på olika välfärdstjänster och höja sysselsättningen.
            </item>
          </list>
          <head type="h3" xml:id="i-67KM9Bo3AGhDCwuDmMrUnp">
            Investera i en kunskapsbaserad ekonomi:
          </head>
          <list style="ul">
            <item xml:id="i-DpASXSdARBdTYQzrLCDGpi">
              Arbetsmarknadspolitiken måste fogas samman med de krav som dagens
              arbetsgivare har för att motverka flaskhalsbildning. Fler utbildningsplatser
              och en tätare dialog med landets företagare tillsammans med åtgärder
              av högre kvalitet är några saker som krävs för att slussa över
              arbetssökande till den reguljära arbetsmarknaden.
            </item>
            <item xml:id="i-Ps2FFhj1iMfiWXc55wcdgm">
              Satsa på en betydande reform av både arbetslöshetsförsäkringen
              och sjukförsäkringen som ger skäl för namnet!
            </item>
            <item xml:id="i-S6AJLYcBKc3vrwnKDFhb9G">
              Inför ett nytt kunskapslyft för grupper med svag förankring på
              arbetsmarknaden. Skapa en ny variant av de tidigare plusjobben.
              Men var noga med uppföljningen samt vilka negativa effekter det
              kan få, för att bland annat undvika undanträngningseffekter.
            </item>
            <item xml:id="i-EhwU7nDxV36MdyqdTGmX3F">
              Utveckla näringspolitiken och gör den mer aktiv, med inriktning
              på forskning, innovationer och kompetensförstärkande åtgärder.
            </item>
          </list>
        </div>
        <div type="motSignatures">
          <list>
            <item xml:id="i-Lw8dnrCPhMMJKMeKbXZBy">
              Teres Lindberg (S)
            </item>
          </list>
        </div>
      </div>
    </body>
  </text>
</TEI>
