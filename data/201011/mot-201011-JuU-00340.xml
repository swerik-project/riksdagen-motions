<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-JuU-00340">
  <teiHeader>
    <fileDesc>
      <titleStmt>
        <title>Återfallsfrekvensen för våldtäktsdömda</title>
        <author corresp="i-GJLL78ePjJhSXVWBYyRW8t i-RNLiVMpCYiPgzxr2ERSxMt">av Margareta Cederfelt och Lars-Arne Staxäng (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Återfallsfrekvensen för våldtäktsdömda</title>
          <idno type="rdwebb">GY02Ju340</idno>
          <rs type="number">Ju340</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GY02Ju340/text</ref>
          <ref type="dokument_url_html">http://data.riksdagen.se/dokument/GY02Ju340</ref>
          <ref type="dokumentstatus_url_xml">http://data.riksdagen.se/dokumentstatus/GY02Ju340</ref>
          <ref type="doc">http://data.riksdagen.se/fil/2AF8BBEF-9309-4576-903A-B0D948BAB9BF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GJLL78ePjJhSXVWBYyRW8t</idno>
            <name>Margareta Cederfelt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RNLiVMpCYiPgzxr2ERSxMt</idno>
            <name>Lars-Arne Staxäng</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GaXyzQJBPczPEW3rWB2pky" type="signed"/>
        <correspContext corresp="i-GaXyzQJBPczPEW3rWB2pky">
          <note type="signatory" corresp="i-GJLL78ePjJhSXVWBYyRW8t"/>
          <note type="signatory" corresp="i-RNLiVMpCYiPgzxr2ERSxMt"/>
        </correspContext>
        <correspAction type="numbering" xml:id="i-PRBAp2v2DnjzhdnNLGQES">
          <date when="2010-10-28"/>
        </correspAction>
        <correspAction type="submission" xml:id="i-GkDpyzGeyut24sgNsd329m">
          <date when="2010-10-27"/>
        </correspAction>
        <correspAction type="transfer" xml:id="i-Rm1kojJ2c2QLuepSxjPWEt">
          <date when="2010-10-26"/>
        </correspAction>
        <correspAction type="assigned" xml:id="i-VnufEUBrWCJomecJjAFHoq"/>
        <correspContext corresp="i-VnufEUBrWCJomecJjAFHoq">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Ea83Ldyfuqqdum2Tey9P7e">
            Förslag till riksdagsbeslut
          </head>
          <p xml:id="i-C2cUbJbx8MKb9PaXQLZp1T">
            Riksdagen tillkännager för regeringen som sin mening vad som
            anförs i motionen om att minska återfallsfrekvensen för våldtäktsdömda.
          </p>
        </div>
        <div type="motContent">
          <head type="h1" xml:id="i-6RvK3x6GkCgjprovAwfrEC">
            Motivering
          </head>
          <p xml:id="i-2bzC81imcs2VTW2vMUtQSH">
            De insatser som idag görs inom olika områden och av olika instanser
            för att minska förekomsten av grövre sexuella brott är inte tillräckliga.
            Nivåerna på antalet våldtäkter är och har länge varit så pass
            höga att det nu är angeläget att både vidga perspektivet för och
            överväga vilka ytterligare åtgärder som kan minska antalet grövre
            sexuella brott.
          </p>
          <p xml:id="i-UC9VFntnrRkkbTo6hAGmtG">
            Att förebygga, motverka och minska antalet begångna våldtäkter
            i samhället handlar om mer än enbart traditionell brottsbekämpning.
            Regeringens arbetsmarknadspolitik, företagandepolitik och skolpolitik
            är alla viktiga pusselbitar för att minska utanförskapet och minska
            otrygghet och kriminalitet. Arbetet för att motverka våld mot
            kvinnor kräver kraftfulla insatser på flera samhällsområden såväl
            gemensamt som samordnat och långsiktigt.
          </p>
          <p xml:id="i-MDnqCLfqK1isBQz7nZqF6V">
            Under föregående mandatperiod utarbetade och genomförde regeringen
            en handlingsplan för att bekämpa mäns våld mot kvinnor, hedersrelaterat
            våld och förtryck samt våld i samkönade relationer. Syftet med
            planen var att minska, hindra och förebygga våld på olika plan.
            Handlingsplanen omfattade sex insatsområden och inkluderade 56
            åtgärder. Åtgärderna var indelade i områden som exempelvis ökat
            skydd och stöd till våldsutsatta, stärkt förebyggande arbete,
            stärkt kvalitet och effektivitet i rättsväsendet och utveckling
            av insatser riktade till våldsutövare.
          </p>
          <p xml:id="i-P6KD38msbeUm1LpFrY25TW">
            På det konkreta planet har exempelvis polisens arbete med att
            bekämpa mäns våld mot kvinnor och hedersrelaterat våld och förtryck
            intensifierats. Insatserna inkluderar utbildning och informationsspridning.
            Ytterligare insatser handlar om utbildning av personal inom hälso-
            och sjukvården i syfte att förbättra metoderna för att identifiera
            utsatta kvinnor och förbättrat omhändertagande av dessa. Även
            personal inom fritidsverksamhet, socialtjänst och skola erbjuds
            utbildningar.
          </p>
          <p xml:id="i-EV9bYy4wYYA8h79mHYqQzM">
            För att minska återfallsfrekvensen för våldtäktsdömda, och bryta
            deras destruktiva beteende kan sexualbrottslingar, förutom själva
            straffet, även få vård och behandling inom ramen för kriminalvården.
            I Sverige används ett särskilt program, det så kallade Relations-
            och samlevnadsprogrammet, ROS-programmet, för behandling av sexualbrottslingar.
            Programmet bygger på att varje sexualbrottsling ska få hjälp att
            bearbeta sina så kallade riskfaktorer för att förhindra återfall
            i brott. Terapin sker både i grupp och i enskilda samtal med psykolog.
          </p>
          <p xml:id="i-24Q9oDitDsqEoBPDWPo6My">
            Som ytterligare komplement för personer dömda till våldtäkt eller
            upprepade grova ofredandebrott av sexuell karaktär förekommer
            hormonmodulerande behandling. Begreppet hormonmodulerande behandling
            innebär att produktionen av det manliga könshormonet testosteron
            hos den som behandlas sänks genom olika läkemedelspreparat. I
            Sverige används oftast cyproteron. Syftet är att minska den sexuella
            driften för att därmed minska risken för återfall i sexualbrottslighet.
          </p>
          <p xml:id="i-K6srn51kvXfB74CSFwGF9F">
            Denna form av behandling är frivillig och ges vanligtvis i kombination
            med kognitiv behandlingsterapi. Enbart hormonmodulerande behandling
            utan terapi anses inte fungera som framgångsrik behandlingsmetod.
          </p>
          <p xml:id="i-UoTY4e12KJjhnHFDYNYCVK">
            Runtom i världen förekommer hormonmodulerande behandling i olika
            former. Ibland rör det sig om en frivillig behandlingsmetod som
            ett komplement till avtjänandet av straff för sexualbrott. I andra
            fall rör det sig om en tvångsmetod för att minimera återfallsrisken.
            Hormonmodulerande behandling av sexualbrottslingar förekommer
            i flera länder, bland annat i USA, Kanada, Danmark, Norge, Finland,
            Polen, Nederländerna och Frankrike. Vissa delstater i USA tillämpar
            hormonmodulerande behandling bland majoriteten av dömda sexualförbrytare,
            medan länder som till exempel Sverige har valt en mer avvaktande
            och försiktig väg.
          </p>
          <p xml:id="i-Azt6YazjgRoirMNPvrV5Eh">
            I likhet med annan medicinsk hormonbehandling, oavsett om den
            är under tvång eller ej, krävs noggranna kontroller tillsammans
            med uppföljning av behandlingsresultaten. Vid behandling på frivillig
            grund kan kontrollen försvåras eftersom de dömda sexualbrottslingarna
            på eget initiativ när de så önskar kan avbryta behandlingen.
          </p>
          <p xml:id="i-FmGzrxHNJkRT1iBhHRXe2C">
            Vi anser att domstolar bör ges möjlighet att utdöma hormonmodulerande
            behandling som en del av straffet för personer dömda för våldtäkt
            eller för upprepade grova ofredandebrott av sexuell karaktär i
            syfte att förebygga, motverka och hindra våldtäkter i samhället.
          </p>
        </div>
        <div type="motSignatures">
          <list>
            <item xml:id="i-WqDgpshEccjQCXGUgTnk5t">
              Margareta Cederfelt (M)
            </item>
            <item xml:id="i-TNA6DPdxXuxa5WWCSM2BWc">
              Lars-Arne Staxäng (M)
            </item>
          </list>
        </div>
      </div>
    </body>
  </text>
</TEI>
