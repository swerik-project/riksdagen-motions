<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0029/mot_200304_MJ_0029-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ29 pnr: s13042
          </p>
          <p>
            Motion till riksdagen 2003/04:MJ29
          </p>
          <p>
            av Barbro Hietala Nordlund och Kristina Zakrisson (s) med anledning
            av prop. 2003/04:31
          </p>
          <p>
            Riktlinjer för genomförande av EG:s direktiv om ett system för
            handel med utsläppsrätter för växthusgaser
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening att den
            masugnsbaserade stålindustrin skall ingå i en försöksverksamhet
            2005- 2007, där fördelningen baseras på ett nationellt program.
            2. Riksdagen tillkännager för regeringen som sin mening vad i
            motionen anförs om den fördelade mängden utsläppsrätter för ytterligare
            förbränningsanläggningar. 3. Riksdagen tillkännager för regeringen
            som sin mening vad i motionen anförs att torv och utsläppsrätter
            för torveldning avförs från utsläppssystemet.
          </p>
          <p>
            Motivering
          </p>
          <p>
            Svensk basindustri, malmproduktion, stålbaserad och annan råvarubaserad
            produktion, är världsledande på de flesta kunskapsområden. Det
            gäller framför allt teknik-, kostnads- och miljömässigt. Detta
            innebär naturligtvis inte att fortsatta ansträngningar att utveckla
            miljövänlig teknik inte behövs. Vi vill ändå rikta uppmärksamheten
            på att svensk stålindustri i ett internationellt perspektiv har
            mycket låga utsläpp per producerat ton stål. Eftersom kolet, som
            är nödvändigt som = reduktionsmedel vid stålframställningen och
            som med dagens teknik inte kan ersättas, är en stor kostnadsfaktor
            finns det för industrin förutom det miljömässiga skälet också
            ett företagsekonomiskt skäl att reducera mängden kol, vilket gör
            att företagen naturligt strävar efter en lägre kolanvändning.
            Stål- och gruvnäringen i Sverige sysselsätter omkring 30.000 anställda.
            Av de företag som kommer att beröras av handeln med utsläppsrättigheter
            finns några av dessa i orter där stålindustrin är av helt avgörande
            betydelse för
          </p>
          <pb facs="riksdagen-motions-pdf/data/200304/mot_200304_MJ_0029/mot_200304_MJ_0029-0002.pdf"/>
          <p>
            2003/04:MJ29
          </p>
          <p>
            ekonomin och sysselsättningen. För att handelssystemet ska få
            en bra tillämpning även samhällsekonomiskt bör en noggrann analys
            göras av hur införandet av olika klimatpolitiska beslut påverkar
            industrins konkurrenskraft.
          </p>
          <p>
            Riktmärke
          </p>
          <p>
            Handel med utsläppsrätter, baserad på nationell fördelning och
            som utgår från de olikheter i miljöanpassning som föreligger mellan
            världens stålföretag, riskerar att snedvrida konkurrensen till
            nackdel för de svenska stålföretagen. Man bör betänka det faktum
            att europeisk stålindustri endast svarar för 18 20 av världens
            stålproduktion (162 Mton), där Sveriges andel utgör 0,64 920 (5,8
            Mton). De miljöeffekter som kan uppnås på marginalen inom svensk
            stålindustri, som dessutom ligger nära den teoretiska gränsen
            för vad som tekniskt går att åstadkomma på CO&gt;-området, är således
            marginella. Därför är ett handelssystem baserat på riktmärken
            helt överlägset ur ett miljöperspektiv. Fördelning baserad på
            riktmärken innebär att lämplig myndighet fastställer medelvärdet
            för utsläpp från stålverk inom EU. Därefter fördelas utsläppsrätter
            som är baserade på verklig produktion multiplicerad med ett specifikt
            koldioxidutsläpp som motsvarar medelvärdet. De företag som uppnår
            värden under medelvärdet kan växa (förbruka sina utsläppsrätter)
            eller sälja sina utsläppsrätter. De företag som uppnår värden
            över medelvärdet tvingas att effektivisera sina processer eller
            köpa utsläppsrätter. Därmed ges stålföretag med låga koldioxidutsläpp
            möjlighet att växa, samtidigt som den europeiska stålbranschens
            totala koldioxidutsläpp kommer att minska. Fördelningssystemet
            = är konkurrensneutralt och = förenligt med stadsstödsreglerna
            inom EU. De länder som har investerat mest i miljövänlig teknik
            och nått längst inom ståltillverkningen kommer således inte att
            belastas hårdast av kostnaderna för handelssystemet.
          </p>
          <p>
            Tillkommande förbränningsanläggningar
          </p>
          <p>
            Direktivets avgränsningar beträffande de sektorer som ska ingå
            i handelssystemet ger utrymme för tolkningar rörande definitionen
            av örbränningsanläggning. Det gäller också vilka anläggningar
            inom kemikalie- och stålindustrin som ska omfattas. Beroende på
            vilka gränsdragningar som görs kan utsläppen från dessa sektorer
            kräva ytterligare volymer i handelssystemet. Så till exempel är
            det troligt att den beslutade avvecklingen av kärnkraften kan
            komma att kräva ersättningsanläggningar som emitterar CO&gt;2. Det
            är därför viktigt att regeringen ges mandat att utöka mängden
            utsläppsrätter motsvarande den volym koldioxid som de tillkommande
            örbränningsanläggningarna genererar.
          </p>
          <pb facs="riksdagen-motions-pdf/data/200304/mot_200304_MJ_0029/mot_200304_MJ_0029-0003.pdf"/>
          <p>
            2003/04:MJ29
          </p>
          <p>
            Torv
          </p>
          <p>
            FlexMex2-utredningen har föreslagit att torv ska behandlas som
            biobränsle. Emissionsfaktorn för torv är således noll. Riksdagen
            har redan tidigare beslutat att torv av miljöskäl ska tillhöra
            elcertifikatsberättigade bränslen. Därför bör utsläppsrätter för
            torveldning avföras från utsläppssystemet. Det är knappast rimligt
            att torv ingår i utsläppssystemet, eftersom det redan betraktas
            som ett grönt bränsle och därmed subventioneras.
          </p>
          <p>
            Stockholm den 23 januari 2004
          </p>
          <p>
            Barbro Hietala Nordlund (s) Kristina Zakrisson (s)
          </p>
        </div>
      </div>
    </body>
  </text>
</TEI>
