<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-FöU-00303">
  <teiHeader>
    <fileDesc>
      <titleStmt>
        <title>Försvarsmaktens stöd till det civila samhället</title>
        <author corresp="i-6CAgZyR6FvVqYZHQfCw5HJ">av Hanna Gunnarsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:303 av Hanna Gunnarsson m.fl. (V)</title>
          <idno type="rdwebb">H802303</idno>
          <rs type="number">303</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H802303/text</ref>
          <ref type="dokument_url_html">http://data.riksdagen.se/dokument/H802303</ref>
          <ref type="dokumentstatus_url_xml">http://data.riksdagen.se/dokumentstatus/H802303</ref>
          <ref type="docx">http://data.riksdagen.se/fil/A06B0EAA-65DF-46DE-A98A-59C755DBE864</ref>
          <ref type="pdf">http://data.riksdagen.se/fil/A661F660-9299-4ECF-88B7-26AA591C7D37</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-KNRqa17M8avm4WSafSQiUy</idno>
            <name>Elin Segerlind</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-G9GHaoV5TJoYjtjUJ6EXYj</idno>
            <name>Jessica Thunander</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-KUjPWYyH5vWjEaGrrtj8Bd" type="signed"/>
        <correspContext corresp="i-KUjPWYyH5vWjEaGrrtj8Bd">
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-KNRqa17M8avm4WSafSQiUy"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-G9GHaoV5TJoYjtjUJ6EXYj"/>
        </correspContext>
        <correspAction xml:id="i-L4bBAjqpGCvG8dWroPoxdG" type="submitted">
          <date when="2020-09-23"/>
          <time when="13:24:48"/>
        </correspAction>
        <correspAction xml:id="i-KX3ho5bSRSFngfE16qVBbA" type="reviewed">
          <date when="2020-09-23"/>
          <time when="14:59:55"/>
        </correspAction>
        <correspAction xml:id="i-4jptupS7EwfDiFVxDU13dJ" type="referred">
          <date when="2020-10-14"/>
        </correspAction>
        <correspAction xml:id="i-NionuBnYmUiCmSoWL4v8VD" type="assigned">
          <date when="2021-01-12"/>
          <time when="10:51:26"/>
        </correspAction>
        <correspContext corresp="i-NionuBnYmUiCmSoWL4v8VD">
          <ref type="assignedTo">Försvarsutskottet</ref>
        </correspContext>
        <correspAction xml:id="i-FYvE3JwW6hDnFkEjhsK39H" type="behandlas_i"/>
        <correspContext corresp="i-FYvE3JwW6hDnFkEjhsK39H">
          <ref type="uppgift">2020/21:FöU4</ref>
          <ref type="ref_dok_id">H801FöU4</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">FöU4</ref>
          <ref type="ref_dok_titel">Totalförsvaret 2021-2025</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-A5RweJP8czSpxQTUSnr5jT" type="motHeader">
        <div xml:id="i-VfLKkLQ6Qz7R9NHRhbhQVC" type="motTitle">
          Motion till riksdagen 2020/21:303 av Hanna Gunnarsson m.fl. (V)
          Försvarsmaktens stöd till det civila samhället
        </div>
      </div>
      <div xml:id="i-4iKzUD51D5pBQwX8TsVzBg" type="motBody">
        <div xml:id="i-LSp46dMCL69NCEp3HmoMmT" type="motProposal" subtype="förslag">
          <head xml:id="i-S3dzLVjSBnVuDiU7aRVyvZ">
            Förslag till riksdagsbeslut
          </head>
          <list xml:id="i-N2qxPWgA5TP9xoNoKYDMrv">
            <item xml:id="i-JkTnfqm2sfhRC2KeVXq1N9" sortKey="Yrkande 1">
              Riksdagen ställer sig bakom det som anförs i motionen om att
              utreda hur Försvarsmakten kan uppdras att både i sin planering
              och i sin verksamhet dimensionera för att kunna bistå samhället
              vid nationella kriser och katastrofer samt vid extraordinära händelser,
              som omfattar såväl pandemier, cyberattacker och sjöräddning som
              brandbekämpning och naturkatastrofer, och i detta sammanhang även
              se över hur ett eventuellt ersättningssystem kan konstrueras,
              och detta tillkännager riksdagen för regeringen.
            </item>
          </list>
        </div>
        <div xml:id="i-PLqrqQ776whBEGNk2fbws2" type="motContent">
          <head xml:id="i-QnocwozuCeBvR2SLckJeT5" type="h1">
            Bättre planering för stöd vid kriser och olyckor
          </head>
          <p xml:id="i-2nR1jU24D2P9S8rWqth4Eb">
            Sverige måste förstärka sin krisberedskap. Den pågående coronapandemin
            har fått för­ödande konsekvenser världen över. Tillvaron präglas
            i mångt och mycket av oro och människor har tvingats till stora
            förändringar av sina liv. Hela samhällen har ställt om till krisläge.
            Sjukvården och andra samhällsviktiga instanser gör sitt yttersta
            för att rädda liv och se till att samhället fungerar. Men samhällelig
            krisberedskap är inget som går att vältra över på enskilda personer,
            det är något vi alla måste organisera och för­bereda tillsammans
            med målet att ha såväl ett starkt civilt försvar som mycket god
            kris­beredskap.
          </p>
          <p xml:id="i-KfepDX9b28NPhQbNkKpi4d">
            Under coronapandemin har Försvarsmakten bidragit med stora resurser,
            både mate­riella och personella. Man har bl.a. stöttat upp sjukvården
            med ambulanser och skydds­masker, inhämtning av prover och etableringen
            av två fältsjukhus, ett i Göteborg och ett i Stockholm. Samtidigt
            är Försvarsmakten förhindrad att redan i planeringsstadiet ta
            hänsyn till risken för civila kriser och katastrofer. Det gör
            att viktiga möjligheter till samordning och ett bättre resursutnyttjande
            går förlorade.
          </p>
          <p xml:id="i-Qj4dtmmX2DfK7PAUts8FmG">
            Förutom risken för framtida pandemier liknande den vi nu står
            mitt uppe i finns en mängd andra scenarion som skulle kunna få
            stora konsekvenser, både för människors liv och hälsa och för
            samhällets funktion. Sverige och världen står inför stora klimatföränd­ringar
            och ökande miljöproblem. Mycket tyder på att kriser och extrema
            väderhändelser kommer att öka även på hemmaplan. I dag utgörs
            ett av de allvarligaste hoten mot den globala säkerheten av klimatförändringen
            och dess konsekvenser. Det gäller såväl här i Sverige som i andra
            delar av världen. Torka, översvämningar och bränder utgör både
            direkta hot mot samhället och befolkningen och kan vara orsaker
            till krig och konflikter världen över. Vi vet att vi kommer att
            påverkas allt kraftigare i framtiden och vi ser att denna utveckling
            redan är ett stort hot mot befolkningen i många utvecklingsländer.
            Torkan och bränderna under sommaren 2018 visade tydligt på behovet
            av en effektiv krisberedskap i Sverige. I sin rapport Motståndskraft
            (Ds 2017:66) beskriver även Försvarsberedningen hur klimatförändringar
            och naturkatastrofer bör ses som ett hot mot vår säkerhet.
          </p>
          <p xml:id="i-3SBhEWT7a8FUYvzHyucUZ4">
            Utgångspunkten för Sveriges försvars- och säkerhetspolitik ska
            vara att värna vårt lands säkerhet. Det kräver en modern försvarsmakt
            som har förmågan att möta de olika former av hot som vårt land
            kan ställas inför, men som också har möjlighet att vara en fredsbevarande
            kraft i andra delar av världen. Försvarsmaktens främsta uppgift
            är att tillhandahålla ett militärt försvar som kan möta de kriser
            vi ställs inför – ytterst en väp­nad konflikt. Men Sverige är
            ett alltför litet land för att inte samordna och koordinera sina
            resurser. I dag ska Försvarsmaktens stöd till samhället och andra
            myndigheter vid behov enbart ske inom ramen för Försvarsmaktens
            befintliga förmåga och resurser. Den försvarspolitiska inriktningspropositionen
            (prop. 2014/15:109) är tydlig: Försvarsmakten ska inte dimensionera
            för stöd varken till statliga myndigheter, till kommuner eller
            till det civila samhället i övrigt. Det gäller oaktat om det handlar
            om allvarliga olyckor eller andra fredstida krissituationer.
          </p>
          <p xml:id="i-PqW18MC1eyD99PpWqmHGBj">
            I Försvarsberedningens slutrapport Värnkraft (Ds 2019:8) menar
            man att det ingår i det militära försvarets uppgifter att ”skydda
            samhället och dess funktionalitet genom att med befintlig förmåga
            och resurser bistå övriga samhället såväl i fred som vid höjd
            beredskap”. Man konstaterar vidare att uppgiften är begränsad
            i den mening att stödet till civil verksamhet ska ske med myndighetens
            befintliga förmåga och resurser och att detta kan försvåra möjligheterna
            att merutnyttja statliga resurser för att effektivt hantera svåra
            fredstida kriser. Lösningen enligt Försvarsberedningen är att
            man genom en för­stärkt krigsorganisation ökar Försvarsmaktens
            förutsättningar att bidra med stöd till övriga samhället. Vänsterpartiet
            menar att det inte är nog. Tvärtom är det direkt kontra­produktivt
            att våra myndigheter inte har i uppdrag att samarbeta när det
            gäller vårt lands säkerhet och motståndskraft mot civila hot.
            Lagstiftningen är därför inte tillräckligt. En mer samlad och
            effektiv planering behövs för att göra vårt samhälle mindre sårbart.
          </p>
          <p xml:id="i-GQrobFRmZhXiaq3eSPciWe">
            Vänsterpartiet har i upprepade sammanhang lyft att klimatförändringar
            borde uppta en större plats i Sveriges planering för krisberedskap
            och vi anser även att Försvars­makten bör ta ett större ansvar
            vid klimatkatastrofer. Ett brett säkerhetspolitiskt arbets­sätt
            inkluderar såväl åtgärder för att bygga ett långsiktigt hållbart
            samhälle som åtgärder för att hantera kriser här och nu. Det är
            inte Försvarsmaktens uppgift att ansvara för den civila krishanteringen
            eller att på egen hand lösa civila kriser. Däremot är det ett
            slöseri med stora samhälleliga resurser att inte på ett bättre
            sätt nyttja Försvarsmaktens erfaren­heter, personal och materiel.
            Att samordna Försvarsmaktens kapacitet och dimensionera för vissa
            typer av civila behov skulle genom relativt små medel kunna spela
            stor roll för den civila krishanteringen. Det vore att använda
            våra gemensamma resurser mer effek­tivt.
          </p>
          <p xml:id="i-2rj8AaTYhhuFw5dDsAfeb6">
            Det mest aktuella exemplet är naturligtvis bekämpandet av coronaviruset.
            Ett annat tillfälle när samhällets resurser hade behövt användas
            så samlat och effektivt som möjligt är de senaste årens skogsbränder.
            Ett varmare klimat riskerar att leda till fler bränder lik­nande
            de sommaren 2018. Ett ökat antal kriser och olyckor riskerar att
            bli övermäktigt för kommunerna och räddningstjänsten att hantera.
            Genom samordning och genom att bättre nyttja Försvarsmaktens resurser
            skulle vi utan tvekan stå bättre rustade för liknan­de framtida
            situationer. I slutredovisningen av det regeringsuppdrag där behoven
            efter skogsbränderna sommaren 2018 analyserades (Ju2018/03972/SSK)
            konstaterar Myndig­heten för samhällsskydd och beredskap (MSB)
            att Försvarsmakten gjorde betydande insatser under bränderna.
            Hemvärnet gjorde en av sina största insatser någonsin och stod
            för huvuddelen av stödet från Försvarsmakten. Dessvärre är delar
            av Försvarsmaktens utrustning för släckningsarbete gammal och
            sliten och det finns heller inte något reger­ingsuppdrag om att
            stå i beredskap för att öka den svenska förmågan att släcka skogs­bränder.
            Likaså saknas det ett uppdrag om att tillsammans med civila aktörer
            utbilda och öva förmågan gemensamt. MSB anser att Försvarsmakten
            ska ha förmåga att med sina helikoptrar delta i skogsbrandsbekämpning
            och att man tillsammans med andra myndig­heter måste delta i förberedelserna
            inför skogsbrandssäsongen.
          </p>
          <p xml:id="i-89oUC4kjNs1nHUmQ4nvqg7">
            Vid allvarliga kriser och olyckor ska samhällets alla tillgängliga
            resurser sättas in. Att Försvarsmakten måste ta viss hänsyn till
            civila behov bör vara en självklarhet. Det kan t.ex. handla om
            att samordna vid anskaffning av materiel eller vid planering av
            per­sonalresurser under de mest kritiska sommarmånaderna då risken
            för bränder är störst. Att dimensionera för både militära och
            civila behov kan i vissa fall vara en kostnads­fråga, men sett
            till de samhällsekonomiska vinsterna bör det snarare ses som ett
            mer effektivt nyttjande av resurserna och i förlängningen en besparing.
          </p>
          <p xml:id="i-3qJBMgHb1yZzVPBnjzVNHQ">
            Ett starkt totalförsvar kräver ett robust samhälle i alla delar.
            Det innebär bl.a. en väl utbyggd välfärd där kommuner och regioner
            har tillräckliga resurser för att bedriva en god verksamhet både
            på daglig basis såväl som vid ansträngda lägen. Vid en allvarlig
            kris som den pandemi vi nu står mitt i är det viktigt att samhällets
            struktur bibehålls. Det är sjukvården och ansvariga myndigheter
            som är bäst lämpade att ansvara för att minska smittspridningen,
            men i det allvarliga läge vi hade under våren och sommaren 2020
            var det självklart att alla tillgängliga resurser skulle användas.
            Försvarsmaktens, Hemvärn­ets och de frivilliga försvarsorganisationernas
            arbete var nödvändigt för att klara av transporter och testning.
            Risken är stor för liknande stora kriser framöver och då måste
            alla inblandade parter i förväg ha kunnat planera och öva för
            olika scenarier.
          </p>
          <p xml:id="i-KqNH2d43xaZv8xj4bQgL3q">
            Ett bättre resursutnyttjande inom Försvarsmakten får naturligtvis
            inte ske på bekost­nad av Försvarsmaktens kärnuppgift eller andra
            delar av totalförsvaret. Men ett samhälle där vi bättre kan planera
            och finansiera våra gemensamma behov är ett starkare samhälle.
            Det bör därför utredas hur Försvarsmakten kan uppdras att både
            i sin planering och i sin verksamhet dimensionera för att kunna
            bistå samhället vid nationella kriser och katastro­fer samt vid
            extraordinära händelser som omfattar såväl pandemier, cyberattacker,
            sjö­räddning som brandbekämpning och naturkatastrofer och i detta
            sammanhang även se över hur ett eventuellt ersättningssystem kan
            konstrueras. Detta bör riksdagen ställa sig bakom och ge regeringen
            till känna.
          </p>
        </div>
        <div xml:id="i-Y62wgH7KDi4QxrAGVHwwJ7" type="signatureBlock">
          <list xml:id="i-PGUfEHCf18gQ5FBSyoL7U9">
            <item xml:id="i-Fe8GcPQjDPgK7M3svTEYNB" who="i-6CAgZyR6FvVqYZHQfCw5HJ" type="signature">
              Hanna Gunnarsson (V)
            </item>
            <item xml:id="i-MjbBnbNX9i9frJANC9i1av" who="i-HNw1w34Sd2tGfFnWtdrzZb" type="signature">
              Jens Holm (V)
            </item>
            <item xml:id="i-EXXXKt9qTmWXp4ho2eQAh1" who="i-7EGhEVdWhirq9oiHvVcrQR" type="signature">
              Lotta Johnsson Fornarve (V)
            </item>
            <item xml:id="i-FsjV5gP6dYxjtBsF5q6fB7" who="i-CgLZxiLTqtr669ULBLHcuK" type="signature">
              Yasmine Posio (V)
            </item>
            <item xml:id="i-NHeKuEwEpYXsPyZ99pCzCt" who="i-KNRqa17M8avm4WSafSQiUy" type="signature">
              Elin Segerlind (V)
            </item>
            <item xml:id="i-6ca82PEvPp2x73oMRbojtg" who="i-HG8uLqLT7SnwSx5YRobkVr" type="signature">
              Håkan Svenneling (V)
            </item>
            <item xml:id="i-HMssQWP1iQBiD4vJjpZuXN" who="i-G9GHaoV5TJoYjtjUJ6EXYj" type="signature">
              Jessica Thunander (V)
            </item>
          </list>
        </div>
      </div>
    </body>
  </text>
</TEI>
