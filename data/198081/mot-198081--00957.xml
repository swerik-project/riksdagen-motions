<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--00957">
  <teiHeader>
    <fileDesc>
      <titleStmt>
        <title>om utnyttjandet av primära rekreationsområden</title>
        <author>av Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om utnyttjandet av primära rekreationsområden</title>
          <idno type="rdwebb">G402957</idno>
          <rs type="number">957</rs>
          <ref type="dokument_url_text">http://data.riksdagen.se/dokument/G402957/text</ref>
          <ref type="dokument_url_html">http://data.riksdagen.se/dokument/G402957</ref>
          <ref type="dokumentstatus_url_xml">http://data.riksdagen.se/dokumentstatus/G402957</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-Eoor7chig2KkpNDt6f9K2V</idno>
            <name>TORE CLAESON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JdBqUKpmmQwukCFVMusizn" type="signed"/>
        <correspContext corresp="i-JdBqUKpmmQwukCFVMusizn">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-Eoor7chig2KkpNDt6f9K2V"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__957/mot_198081__957-001.pdf"/>
      <fw xml:id="i-7zm9uVEvo9QpJFqnFVdYfb">
        Mot. 1980/81:957 2
      </fw>
      <div xml:id="i-GyFsKA9HMe73caeCeYEy6r" type="motHeader">
        <div xml:id="i-ESPjS8SDnckPk7RJpomS2k" type="motTitle"/>
        <div xml:id="i-4JKkQRCdfS4F4CCzUGcsRp" type="motSubmissionInfo"/>
      </div>
      <div xml:id="i-83ia4sjaFCPmWQDxQXJqdY" type="motBody">
        <div xml:id="i-87ZNGpksv9Qn5UQPdgnmzN">
          <p xml:id="i-HmDEA8PBnyZLnDEkkfqGVL">
            Mot. 1980/81
          </p>
          <p xml:id="i-DsMUWs9QBugq5xG7vdb8ZN">
            957-961 Motion
          </p>
          <p xml:id="i-4mdGGYULT42e8KkLvGwxkb">
            1980/81:957
          </p>
          <p xml:id="i-DdLW6ihmSan8sUGqbkMFHy">
            av Lars Werner m. fl. om utnyttjandet av primära rekreationsområden
          </p>
          <p xml:id="i-EThE9hXJNvB5FzGPqnDT5u">
            Den tilltagande privatiseringen av attraktiva friluftsområden
            vid kuster, sjöar, vattendrag samt i fjällvärlden utgör ett stort
            problem, och det är hög tid att vidta effektiva motåtgärder från
            samhällets sida. Såväl när- som fjärrekreation har betydelse för
            människornas natur- och friluftsupplevel- ser. Hittills har staten
            främst givit stöd till åtgärder som syftar till att befrämja fjärrekreation,
            medan kommunerna fått ta ansvar för anläggningar och andra åtgärder
            för närrekreation. Det statliga stödet har i stor usträckning
            gått till stora turistprojekt, exempelvis Åreprojektet. Pengar
            har däremot inte funnits till en allsidig utveckling av de 25
            områdena av riksintresse för turism och friluftsliv som avsatts
            inom ramen för den fysiska riksplanering- en. Planerna om att
            avsätta 25 stora naturområden i landet för en brett inriktad folkturism
            och skydda känsliga naturmiljöer har i stort sett kommit att stanna
            på papperet. Det stöd som getts har inte använts på ett sätt som
            gynnat grupper och intressen som bäst skulle behöva sådant stöd
            för att få semester, vila och rekreation i något av våra primära
            rekreationsområden. Vistelse i skog och mark upplevs som mycket
            värdefull av en stor del av svenska folket, och de goda möjligheterna
            till naturupplevelser har stor betydelse för turismen. Möjligheten
            att fritt vistas i skog och mark är en oskattbar tillgång som
            inte får inskränkas av starka penningintressen. Åtgärder måste
            vidtas som underlättar för låginkomsttagare, barnfamiljer, handikappade
            och pensionärer att bättre utnyttja möjligheterna till frilufts-
            liv. Den allemansrätt som finns är inte lagfäst, och det är därför
            ytterst viktigt att vid alla tillfällen slå vakt om den och försvara
            den mot alla slags inskränkningar. Allemansrätten är i många stycken
            en hotad ”rätt”. Så länge allemans- rätten inte allvarligt inskränker
            den möjliga ekonomiska avkastningen av marken har vi allemansrätten
            till låns. Men när skogsbolagen finner hyggesplöjning och besprutningar
            lönsamma naggas allemansrätten i kanten, likaså när penningstarka
            intressen bereder sig tillträde till fjällvärlden, till kusterna
            och andra rekreationsområden och exploaterar dem för egen vinnings
            skull. Så förhåller det sig också med ”rätten” att njuta av och
            fiska vid orörda vattendrag och oreglerade sjöar, liksom med ”rätten”
            för det rörliga friluftslivet att utnyttja ännu oexploaterade
            myrmarker och strand- områden. För att skydda allemansrätten är
            det bl. a. viktigt att intentionerna i den
          </p>
          <p xml:id="i-Gb1JxcxErQJRfYJsrbQoZK">
            1 Riksdagen 1980/81. 3 saml. Nr 957-961
          </p>
          <pb facs="riksdagen-motions-pdf/data/198081/mot_198081__957/mot_198081__957-002.pdf"/>
          <p xml:id="i-BVoHDvScs7SB68rxmxGZQ1">
            fysiska riksplaneringen verkligen genomförs, att skogsvården
            förbättras genom att besprutning och hyggesplöjning förbjuds och
            kalhyggena begrän- sas, att dispenser från strandskyddet inte
            medges i så stor omfattning som f. n. är fallet, att inga ytterligare
            intrång görs i nationalparkerna, att fortsatt vattenkraftsutbyggnad
            — utöver vissa smärre projekt — förhindras och att fortsatt privatisering
            av attraktiva friluftsområden vid kuster, sjöar och vattendrag
            samt i fjällvärlden förhindras. Möjligheten till friluftsliv och
            rekreation i bostadens närhet har också stor betydelse. Fjärrekreation
            kan ju bara utnyttjas under semestrar och andra längre ledigheter.
            En del kommuner har gjort ganska omfattande satsningar på anläggningar
            och markförvärv, medan andra kommuner, med sämre ekonomi eller
            sämre förståelse för betydelsen och nödvändigheten av sådana satsningar,
            i stort sett varit overksamma inom detta område. Trots dåliga
            maktinstrument och ständigt större ekonomiska problem måste kommuner-
            na söka påverka markutnyttjandet inom sitt område. Det gäller
            såväl jord- och skogsbrukets metoder som annan exploatering. Skogsbolagens
            bilvägar bör hållas öppna för allmänheten, som — särskilt i de
            verkliga glesbygdsom- rådena — på så sätt får tillgång till större
            arealer för sitt friluftsliv. Jakträtten bör i första hand tillförsäkras
            de lokalt boende, oavsett om de är markägare eller inte. Som en
            första åtgärd bör villkoren för jakt på statens marker göras mera
            gynnsam för de lokalt boende. Undantag bör dock göras för vissa
            områden där samerna för sin utkomst kan behöva ha ensamrätt till
            jakten. Jakt på sjöfågel bör inte heller fortsättningsvis tillåtas
            under våren. Sjöfågelsjakt bör i första hand vara förbehållen
            den bofasta skärgårdsbe- folkningen. Fisket är i dag fritt längs
            väst- och sydkusten men på ostkusten förbehållet vattenrättsinnehavarna,
            med vissa undantag. Enligt vår mening bör fiske med handredskap
            vara fritt längs samtliga kuster och vid de större insjöarna.
            Nätfiske bör t. v. tillkomma vattenrättsinnehavarna och den fast
            bosatta lokalbefolkningen, som är beroende av fisket för sin utkomst.
            Det ökade antalet fritidshus beskrivs ofta som ett tecken på vår
            ökade välfärd. Fritidsboendet tillfredsställer många behov av
            omväxling och miljöombyte. För ett stort antal människor utgör
            fritidsboendet ett komplement till ett boende, där man saknar
            naturkontakt, saknar skönhets- upplevelser, saknar möjligheter
            att arbeta med sin miljö efter eget sinne, att planera, bygga,
            odla. I vårt samhälle, där människorna i stor utsträckning fråntagits
            möjligheten att utveckla och använda sin skapande förmåga i arbetslivet,
            är det naturligt och nödvändigt att åtminstone på fritiden och
            i boendet få möjlighet att göra det. Detta behov är givetvis lika
            starkt hos dem som inte har möjlighet att tillfredsställa det
            genom att bo i eget hus med trädgård eller ha ett fritidshus att
            arbeta med. Så länge flerfamiljshusboendet saknar alla sådana
            möjlighe- ter kommer egna fritidshus och småhus att vara eftertraktade.
            Därför är frågan om en utveckling av närmiljön, den permanenta
            bostadsmiljön och möjligheterna till skapande verksamhet i anknytning
            till
          </p>
          <pb facs="riksdagen-motions-pdf/data/198081/mot_198081__957/mot_198081__957-003.pdf"/>
          <fw xml:id="i-RHo7rXS5tFitYS6x1wDChG">
            Mot. 1980/81:957 3
          </fw>
          <p xml:id="i-4HY3uE91zY2xBMBPRZPrvB">
            den så oerhört viktig då det gäller satsningar på fritiden och
            fritidsmiljön. Statsmakterna måste på allt sätt söka underlätta
            och stimulera en sådan utveckling i kommunerna. I en delrapport
            Utvecklingen i de primära rekreationsområdena — aktuell utveckling,
            konsekvenser och alternativ i två utvalda områden, 1980:6 (M),
            som har utarbetats vid Chalmers tekniska högskola, tar författaren
            bl. a. upp alternativa fritidsboendemöjligheter till de kommersiella
            former som domi- nerar marknaden i dag. Där talar han om socialt
            inriktade fritidsboendepro- jekt och den sociala profilen i de
            genomförda och planerade projekten. Dessa sammanfattas till att
            mestadels bestå i enkelt byggda hus — uttalat mål att nå människor
            med små resurser — uthyrningsprincip för en- eller tvåveckorsvistelser
            och självhushåll. Rapporten ger utmärkta exempel på möjligheterna
            till bra lösningar i samråd och samverkan mellan kommuner och
            organisationer, om kommun- ägda semesterbyar, fackföreningsägda
            anläggningar osv. Redovisningen omfattar också olika förslag till
            kommunala stugbyar för uthyrning och efter vilka riktlinjer de
            bör byggas upp. Förslagen och synpunkterna sammanfaller i stora
            delar med vad vpk i tidigare riksdagsmotioner tagit upp och föreslagit.
            Inte minst understryks betydelsen och nödvändigheten av ekonomiska
            satsningar från samhället, från staten och kommunerna och att
            staten, som har ett övergripande ansvar, måste möjliggöra realiserandet
            och fullföljandet av olika kommunala initiativ. Av rapporten framgår
            också mycket klart faran av att låta den nuvarande utvecklingen
            fortsätta och nödvändigheten av att ta itu med olika vinst- och
            spekulationsintressen, som mer och mer tar över vad som händer
            på människors fritid. De icke-kommersiella krafterna måste tas
            till vara, utnyttjas och stimuleras för en medveten social rekreations-
            och turistpoli- tik. Sedan några år tillbaka bedrivs en alltmer
            ohämmad exploatering av fjällvärlden, men även på Västkusten och
            andra rekreationsområden i vårt land. I stora annonser utbjuds
            andelar i privata fritidshus, bl. a. i Dalarna, Jämtlands och
            Härjedalens fjällområden, men även i övriga landsdelar, exempelvis
            på Västkusten. Delar av våra mest eftertraktade naturområden blir
            ofta privata stugbyar. De primära rekreationsområdena, som riksdagen
            sagt skall skyddas, hotas nu av den privata stugbyverksamheten,
            som för varje dag knaprar på dessa miljöer. Uppgifter tyder på
            att antalet privata fritidshus ökar mycket kraftigt. Dessutom
            förvärvas till skyhöga priser alltmer av den äldre permanenta
            bebyggelsen av välsituerade människor för att användas för fritidsändamål.
            Man utestänger därigenom även ortsbefolkningen från möjligheten
            att förvärva lediga hus för bostadsändamål. Penningstarka intressen
            kan i motsats till kommunerna köpa upp åtråvärda naturområden
            och exploatera dessa. Kommunerna tvingas i de
          </p>
          <pb facs="riksdagen-motions-pdf/data/198081/mot_198081__957/mot_198081__957-004.pdf"/>
          <fw xml:id="i-Y3MAEPaTWwbD6AuGCPRk5h">
            Mot. 1980/81:957 4
          </fw>
          <p xml:id="i-KWKw9XPPCXNGvp5KZz1eSb">
            flesta fall att vara åskådare till denna rovdrift på naturen.
            Statliga pengar måste tillföras kommuner och folkrörelser för
            att de skall kunna skapa en ny inriktning av rekreationspolitiken.
            Alternativa former, emot nuvarande privatägda stugbyar, måste
            utveck- las. Kommunerna måste för sin del ges sådana ekonomiska
            resurser att de kan föra en markpolitik som gynnar alternativa
            former för fritidsboende. Kommunerna kan tillsammans med t. ex.
            kooperationen planera och uppföra fritidsbyar för veckouthyrning
            på villkor som vanliga människor klarar av. En del av en sådan
            by kan disponeras eller köpas upp av fackföreningar som i sin
            tur hyr ut till sina medlemmar. Även fackföreningar och andra
            folkliga organisationer kan gå samman och uppföra fritidsbyar.
            De kan styra anläggningen genom en kooperativ förening. Eget och
            kollektivt arbete borde kunna satsas i stor utsträckning under
            byggnadstiden. Lån kan tas hos fackförbunden själva. På så sätt
            kan boendekostnaderna hållas relativt låga. En form som bör stödjas
            är att lokalbefolkningen går samman och bygger uthyrningsbyar
            i kooperativa former. Därmed kan sådana byar anpassas till lokalbefolkningens
            krav och intressen. Livsmedelsbutiker och serviceinrätt- ningar
            i glesbygden kan räddas och stugbyverksamheten kan på så sätt
            samordnas med lokalbefolkningens övriga arbete. Ett viktigt motiv
            för alternativa former för fritidsboendet är att f. n. stora grupper,
            framför allt lågavlönade barnfamiljer, inte har råd att åka på
            någon semester och få välbehövlig vila och rekreation. En semester-
            och rekreationsfond bör därför inrättas där fackföreningarna genom
            denna fond kan inköpa och bygga fritidsanläggningar men även ur
            denna fond ge semesterbidrag till lågavlönade och de som på grund
            av arbetsförhållanden behöver särskild vila och rekreation. En
            sådan fond kunde byggas upp med en avsättning från företagens
            omsättning. En procent av företagens omsättning skulle ge ca sex
            miljarder kronor på ett år. Det behövs snabba beslut för att hävda
            allemansrätten, inte minst gäller det våra attraktiva fjäll- och
            kustområden. Ett åtgärdsprogram måste snarast genomföras med bl.
            a. följande innehåll: 1. Bygg- och planstopp under tiden som man
            utreder hur bebyggelsen skall se ut, lokaliseras, dimensioneras
            och ägas. 2. Stopp för alla privata markköp inom alla primära
            rekreationsområden, om marken skall användas till fritidshus eller
            liknande. Detta förbud bör även gälla skogsbolagen och deras rätt
            att bygga privata fritidshus i varje form. 3. Omprövning av alla
            fysiska detaljplaner — även dem som fastställts — för att garantera
            att riksdagens riktlinjer följs beträffande användningen av våra
            gemensamma naturresurser. 4. Statlig hjälp av större omfattning
            för att snabbt få fram genomtänkta planer för i första hand de
            primära rekreationsområdena, men även för andra efterfrågade naturmiljöer.
          </p>
          <pb facs="riksdagen-motions-pdf/data/198081/mot_198081__957/mot_198081__957-005.pdf"/>
          <fw xml:id="i-HvzS36n35qRnmvSntxiVGV">
            Mot. 1980/81:957 5
          </fw>
          <p xml:id="i-46rd7fuAr51qQWvrqyGooB">
            5. Ett kraftigt utbyggt stöd till kommunerna och andra allmännyttiga
            och kooperativa organ och stiftelser, så att de kan organisera
            och förvalta de anläggningar som behövs för övernattning och kommunikation
            inom attraktiva naturområden. 6. Statliga subventioner som möjliggör
            att vanliga människor utan kapital kan åka och vistas i primära
            rekreationsområden. De allmännyttiga stugbyarna får inte ha så
            höga hyror att penningsvaga grupper utestängs. 7. Omfattande regionalpolitiskt
            stöd till de kommuner som inom sina gränser har primära rekreationsområden.
            Om detta sker får de lokala politikerna inte några sysselsättningspolitiska
            motiv att tillåta privat speku- lationsverksamhet i form av privat
            stugbyggande. Med hänvisning till ovanstående föreslås 1. att
            riksdagen beslutar att hos regeringen hemställa om förslag för
            att hävda allemansrätten i primära rekreationsområden, stoppa
            exploateringen och möjliggöra för vanliga människor att utnyttja
            de primära rekreationsområdena i enlighet med vad som sägs i motionen,
            2. att riksdagen uttalar sig för och hos regeringen hemställer
            om förslag till en semester- och rekreationsfond, att förvaltas
            av fackföreningarna och finansieras genom en särskild avgift på
            företagens omsättning.
          </p>
          <p xml:id="i-9KMx14tQqbDq9TvKE7GF4j" type="date">
            Stockholm den 26 januari 1981
          </p>
          <div xml:id="i-Mw2N376sKV5DVtgFAWm22o" type="signatureBlock">
            <p who="i-5wPAQ1MDLRTsW1XngYcD46" type="signature">
              LARS WERNER (vpk)
            </p>
            <p who="i-8743Lhyk8SSNk8Ne84jigz" type="signature">
              EIVOR MARKLUND (vpk)
            </p>
            <p who="i-FiisfXYQcUpGymcboYQpoF" type="signature">
              C. -H. HERMANSSON (vpk)
            </p>
            <p who="i-CMGiiZNVocLdbkuKqXgWTG" type="signature">
              NILS BERNDTSON (vpk)
            </p>
            <p who="i-QRDnfz9zaiXo7A1SpAi1dM" type="signature">
              BERTIL MÅBRINK (vpk)
            </p>
            <p who="i-RPvXiWoVbPvNZBh8bxVvbB" type="signature">
              EVA HJELMSTRÖM (vpk)
            </p>
            <p who="i-Eoor7chig2KkpNDt6f9K2V" type="signature">
              TORE CLAESON (vpk)
            </p>
          </div>
        </div>
      </div>
    </body>
  </text>
</TEI>
