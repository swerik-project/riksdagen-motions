<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SoU-03651">
  <teiHeader>
    <fileDesc>
      <titleStmt>
        <title>Kvalitetsfokus i vård och omsorg</title>
        <author corresp="i-WTUJB2R5FNpHU89dXa4RTX">av Emma Henriksson m.fl. (KD, M, C, L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3651 av Emma Henriksson m.fl. (KD, M, C, L)</title>
          <idno type="rdwebb">H5023651</idno>
          <rs type="number">3651</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H5023651/text</ref>
          <ref type="dokument_url_html">http://data.riksdagen.se/dokument/H5023651</ref>
          <ref type="dokumentstatus_url_xml">http://data.riksdagen.se/dokumentstatus/H5023651</ref>
          <ref type="docx">http://data.riksdagen.se/fil/E017AE63-D03A-4B86-86F8-2D88C735F7A4</ref>
          <ref type="pdf">http://data.riksdagen.se/fil/EE8565E2-806E-4285-B57A-6116CF02EAA5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-PyuBrn6sPrF8RQEvmB9xdP</idno>
            <name>Cecilia Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-XQAzCv28W16uuk7HhQLdZZ</idno>
            <name>Anders W Jonsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-AW6v4pFQ86kgtiiScs2WS7" type="signed"/>
        <correspContext corresp="i-AW6v4pFQ86kgtiiScs2WS7">
          <note type="signatory" corresp="i-WTUJB2R5FNpHU89dXa4RTX"/>
          <note type="signatory" corresp="i-PyuBrn6sPrF8RQEvmB9xdP"/>
          <note type="signatory" corresp="i-XQAzCv28W16uuk7HhQLdZZ"/>
          <note type="signatory" corresp="i-L3xspgThUxUN1YtSDqcmk8"/>
        </correspContext>
        <correspAction xml:id="i-BT2aAwLz4KcEe6kCisGqim" type="submitted">
          <date when="2017-10-05"/>
          <time when="15:19:19"/>
        </correspAction>
        <correspAction xml:id="i-UH51ZD6tVR39MnjQynAggA" type="reviewed">
          <date when="2017-10-05"/>
          <time when="16:28:37"/>
        </correspAction>
        <correspAction xml:id="i-TKh2ThuJMuHr8SkY67vmNE" type="referred">
          <date when="2017-10-13"/>
        </correspAction>
        <correspAction xml:id="i-W2yquQYpmAEKsSX6FDQC4w" type="assigned">
          <date when="2018-09-27"/>
          <time when="09:53:00"/>
        </correspAction>
        <correspContext corresp="i-W2yquQYpmAEKsSX6FDQC4w">
          <ref type="assignedTo">Socialutskottet</ref>
        </correspContext>
        <correspAction xml:id="i-7fTAaHV6ZuJcTih12vVmzx" type="behandlas_i"/>
        <correspContext corresp="i-7fTAaHV6ZuJcTih12vVmzx">
          <ref type="uppgift">2017/18:SoU13</ref>
          <ref type="ref_dok_id">H501SoU13</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU13</ref>
          <ref type="ref_dok_titel">Socialtjänstfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NWV2i4sgwvQ5BgnpHJbZJ5" type="behandlas_i"/>
        <correspContext corresp="i-NWV2i4sgwvQ5BgnpHJbZJ5">
          <ref type="uppgift">2017/18:SoU18</ref>
          <ref type="ref_dok_id">H501SoU18</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU18</ref>
          <ref type="ref_dok_titel">En ny beslutsprocess för den högspecialiserade vården</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Lnb9PJZxw9nn54fUtQbQxi" type="behandlas_i"/>
        <correspContext corresp="i-Lnb9PJZxw9nn54fUtQbQxi">
          <ref type="uppgift">2017/18:SoU14</ref>
          <ref type="ref_dok_id">H501SoU14</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU14</ref>
          <ref type="ref_dok_titel">Äldrefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-M1eGkCWZp9Pys75QnJTV8S" type="behandlas_i"/>
        <correspContext corresp="i-M1eGkCWZp9Pys75QnJTV8S">
          <ref type="uppgift">2017/18:SoU9</ref>
          <ref type="ref_dok_id">H501SoU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU9</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MiwxaDfNX7BpEbofKWNPmH" type="behandlas_i"/>
        <correspContext corresp="i-MiwxaDfNX7BpEbofKWNPmH">
          <ref type="uppgift">2017/18:SoU22</ref>
          <ref type="ref_dok_id">H501SoU22</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU22</ref>
          <ref type="ref_dok_titel">Styrande principer inom hälso- och sjukvården och en förstärkt vårdgaranti</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:3651 av Emma Henriksson m.fl. (KD,
          M, C, L) Kvalitetsfokus i vård och omsorg
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-UdVU2XkRmRzZsWaK8dNmS7">
            Förslag till riksdagsbeslut
          </head>
          <list style="ol">
            <item xml:id="i-8TWsaho3yY9kqENLYa4u3m">
              Riksdagen ställer sig bakom det som anförs i motionen om en stärkt
              vårdgaranti och tillkännager detta för regeringen.
            </item>
            <item xml:id="i-HAnRyLSxnzmsTZhWB7SZo9">
              Riksdagen ställer sig bakom det som anförs i motionen om ökad
              nationell styrning av högspecialiserad vård och tillkännager detta
              för regeringen.
            </item>
            <item xml:id="i-2r2gP2JpoapAafhn5Ch4R2">
              Riksdagen ställer sig bakom det som anförs i motionen om att
              öka tillgängligheten i primärvården och tillkännager detta för
              regeringen.
            </item>
            <item xml:id="i-BJK9YuaUQAwXKn729CVqTx">
              Riksdagen ställer sig bakom det som anförs i motionen om en utvecklad
              cancerstrategi och tillkännager detta för regeringen.
            </item>
            <item xml:id="i-7X9nNPyrrcTh581TGpCykv">
              Riksdagen ställer sig bakom det som anförs i motionen om att
              patientlagen ska stärkas avseende slutenvård och tillkännager
              detta för regeringen.
            </item>
            <item xml:id="i-J2PCWb5LeHZibm8fY4qmWZ">
              Riksdagen ställer sig bakom det som anförs i motionen om att
              göra kvalitetsregister tillgängliga för patienten och tillkännager
              detta för regeringen.
            </item>
            <item xml:id="i-Uauo5xkrStpJwnTKEhKzM4">
              Riksdagen ställer sig bakom det som anförs i motionen om organdonation
              och tillkännager detta för regeringen.
            </item>
            <item xml:id="i-6zeRcprnagJ7RJCvg9bfXq">
              Riksdagen ställer sig bakom det som anförs i motionen om att
              möjliggöra förenklad biståndsbedömning för äldre och tillkännager
              detta för regeringen.
            </item>
            <item xml:id="i-CdoWg2TAsNJXdbGECRw3rV">
              Riksdagen ställer sig bakom det som anförs i motionen om ett
              samlat psykosocialt och medicinskt stöd i omhändertagandet av
              ensamkommande flyktingbarn och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-5BFUcooCLZiawnHHheg456" type="h1">
            Förstärkt vårdgaranti
          </head>
          <p xml:id="i-V3ovEFvB9RDJisawodNYjs">
            Patienter ska inte behöva vänta på vård mer än absolut nödvändigt.
            Dels för att minska lidandet för den enskilde, dels för att förhindra
            att tillståndet förvärras och i värsta fall leder till döden.
            Därför är frågan om att korta vårdköer och att förstärka vårdgarantin
            en anständighetsfråga och en nödvändighet för att upprätthålla
            en hälso- och sjukvård i världsklass. Under Alliansens tid vid
            makten genomförde vi en rad viktiga satsningar på minskade köer
            inom hälso- och sjukvården. Genom reformer som kömiljarden och
            lagen om valfrihetssystem minskade köerna och vårdgarantin stärktes.
            Kömiljarden var en prestationsrelaterad ersättning till de landsting
            som kortade vårdköerna ännu mer än vårdgarantin krävde.
          </p>
          <p xml:id="i-P1kybe6SGaXmQJH6pUpysk">
            Dessvärre avvecklade den nuvarande regeringen kömiljarden 2015.
            Sedan dess har köerna ökat och uppfyllelsen av vårdgarantin har
            försämrats (SKL:s öppna jämförelser). Vänsterregeringen ersatte
            kömiljarden med vad de kallar en professionsmiljard. En ersättning
            som tilldelas landstingen helt utan krav på motprestation, uppföljning
            eller utvärdering. Det är inte en ansvarsfull hantering av våra
            gemensamma resurser.
          </p>
          <p xml:id="i-A8CqH2VK8irEno5yB33Mzu">
            I syfte att ge landstingen förutsättningar och drivkraft att
            arbeta kontinuerligt, strategiskt och metodiskt för att korta
            vårdköerna och stärka vårdgarantin vill Alliansen att de statsbidrag
            som utbetalas ska vara prestationsbaserade. Ett statsbidrag som
            bör utvärderas regelbundet, även efter det att bidraget har upphört.
          </p>
          <head xml:id="i-C8MjZthjm91rSYCK3tCgGZ" type="h2">
            Ökad nationell styrning av högspecialiserad vård
          </head>
          <p xml:id="i-BUNqZQ3vxswWPe18Ki9jaH">
            På många sätt är vården i vårt land högklassig, men alla får
            inte ta del av den bästa vården. Väntetider och behandlingsmetoder
            skiljer sig kraftigt åt beroende på var i landet du bor. Den statliga
            offentliga utredningen ”Träning ger färdighet – koncentrera vården
            för patientens bästa” (SOU 2015:98) fastställer ytterligare brister
            med dagens vårdorganisation. Vårdpersonal som utför mer avancerade
            behandlingar får inte göra det tillräckligt ofta för att utveckla
            expertisen. Patientunderlaget i enskilda landsting eller sjukhus
            är helt enkelt för lågt. Men framför allt skiljer sig den medicinska
            kvalitén och resultatet åt beroende på var i landet du bor. Effekten
            är särskilt tydlig inom cancervården.
          </p>
          <p xml:id="i-P46wy1pC9ey7mzd3dfmkU7">
            En mer koncentrerad vård gör att resurserna kan utnyttjas effektivare
            vilket ger tydliga vinster både för patient och samhälle (SOU
            2015:98). Den enskilda patienten kan få längre sjuktransporter
            jämfört med idag. Det är emellertid något som de flesta kan acceptera
            när de kompenseras med en avsevärt förhöjd vårdkvalité. När kvalificerad
            och specialiserad vårdpersonal samlas på färre enheter främjas
            kunskapsutbytet och kompetensutvecklingen. När avancerad och dyrbar
            medicinsk utrustning endast behöver etableras på ett fåtal enheter
            nyttjas både utrustning och våra gemensamma välfärdsresurser mer
            effektivt och vi står bättre rustade att fortsätta den medicinska
            utvecklingen för morgondagens vårdbehov.
          </p>
          <p xml:id="i-92qCbnDxrkVcpu4waAScww">
            För att alla – i hela landet – ska få tillgång till högkvalitativ
            vård krävs ett ökat statligt ansvarstagande för sjukvårdens organisation.
            I ett första steg vill Alliansen öka den nationella styrningen
            av högspecialiserad vård. Regeringens besked att låta Socialstyrelsen
            gå igenom alla aktuella sjukdomsgrupper och föreslå vad som ska
            utgöra nationellt högspecialiserad vård är välkommet och ett steg
            i rätt riktning. Alliansen föreslår att riksdagen ger regeringen
            i uppdrag att tillsätta en parlamentarisk utredning för att klarlägga
            förutsättningarna för en ändamålsenlig ansvarsfördelning för sjukvården
            mellan staten och nuvarande huvudmän.
          </p>
          <head xml:id="i-HdtRLXoK6GRfJ2ziNe1xuz" type="h2">
            Ökad tillgänglighet i primärvården
          </head>
          <p xml:id="i-9EATMtQJ7cfThQFnjbAyhK">
            Alla personer har rätt till en god vård i tid. Oavsett var i
            landet de bor. Men vårdköerna växer (SKL öppna jämförelser) och
            Myndigheten för vård- och omsorgsanalys visar i sin rapport ”En
            primär angelägenhet – kunskapsunderlag för en stärkt primärvård
            med patienten i centrum” att patienter upplever att de inte får
            tillgång till den vård som de behöver, när de behöver den. Primärvården
            upplevs också som otillgänglig. Vidare belyser Vårdanalys att
            primärvårdens organisation och styrning skiljer sig kraftigt åt
            från landsting till landsting. Bristen på enhetliga beskrivningar
            och jämförbara data gör det dessutom svårt att analysera vilka
            organisatoriska egenskaper som leder till en bättre respektive
            sämre måluppfyllelse.
          </p>
          <p xml:id="i-Pn84LDx5JGkcUvdX7AyAHb">
            Alliansens partier stödjer Vårdanalys uppfattning att det är
            nödvändigt att landstingen har en gemensam tolkning av primärvårdens
            uppdrag och funktion. Landstingen måste utöka sin samverkan på
            ett övergripande plan för att dra systematiska lärdomar från landstingens
            olika arbetssätt inom primärvården. Möjligheten till kontinuerlig
            nationell uppföljning av primärvårdens kvalitet måste förbättras.
            Dessutom krävs ett utökat samarbete mellan landstingen för att
            säkerställa en hög informationskontinuitet. It- och journalsystemen
            i de olika landstingen måste utvecklas så att de kan kommunicera
            med varandra oavsett var i landet du söker vård. Utformningen
            av ersättningssystemen bör också, i enlighet med SKL:s rekommendation,
            utvecklas så att de blir likvärdiga över landet och så att de
            inte hindrar innovation inom den digitala vården.
          </p>
          <head xml:id="i-U8zSDbZuSfCZod2thNcHw4" type="h2">
            Ta fram och genomför en utvecklad nationell cancerstrategi
          </head>
          <p xml:id="i-UfG4zPoWJ4kHhN4oKVCKW4">
            Cancer är en av de vanligaste allvarliga sjukdomarna i Sverige.
            Över en halv miljon svenskar är idag drabbade av cancer. En av
            tre kommer i framtiden att drabbas av cancer. Det är vår tids
            vanligaste folksjukdom. Om 25 år kommer över 100 000 svenskar
            varje år att drabbas av cancer (Cancerfondens rapport 2016).
          </p>
          <p xml:id="i-TjoLMKrzb1Q346SFz5UthN">
            Alliansregeringen genomförde Sveriges första samlade nationella
            cancerstrategi. Den byggde på att ta fram strategier i tre delar:
            cancer ur ett medborgarperspektiv, cancer ur ett patientperspektiv
            samt kunskaps- och kompetensförsörjning. En åtgärd som detta mynnade
            ut i var regeringens förslag att etablera sex stycken regionala
            cancercentrum, RCC. Nationell samverkan mellan dessa slogs fast
            som en förutsättning för att försöka nå likvärdig vård i hela
            landet.
          </p>
          <p xml:id="i-FchKC14d2RgaB1ZHxXBii7">
            Nu finns det emellertid stora behov av att uppgradera nationella
            cancerstrategin. Det handlar bland annat om behov av att uppdatera
            strategin i förhållande till nya forskningsrön, stora framsteg
            i medicinteknik, kraftfullare läkemedel, digitalisering av delar
            av vården och inte minst situationen för patienterna. Många människor
            lever idag med kronisk cancer. Det ställer andra krav på sammanhängande
            vårdkedjor inom bland annat cancervården. Därtill att till exempel
            primärvården måste integreras mer i cancervården.
          </p>
          <p xml:id="i-HdiGSGsRdJ9GCNEUoTdwi">
            Alliansens partier föreslår att riksdagen beslutar att det ska
            tas fram en ny utvecklad nationell cancerstrategi. Den bör bland
            annat innehålla metodiska kvalitetsförbättringar i cancervården,
            pröva nya metoder och analysera förutsättningar för att vården
            ska kunna ta mer av ett helhetsansvar för patienter med cancer.
            Därtill att strategin fokuserar på kortare väntetider i cancervården,
            ytterligare koncentration av avancerad högspecialiserad cancervård
            och nationell strategi för att kunna säkra en långsiktigt hållbar
            kompetensförsörjning. Det finns exempelvis risk för långsiktig
            brist på patologer och röntgensjuksköterskor. En uppdaterad cancerstrategi
            handlar vidare om att stödja och utveckla framtidens cancervård.
            Det rör exempelvis målstyrda läkemedel och biomarkörer.
          </p>
          <p xml:id="i-6fM8jHQVBfnHWAegFAwZb1">
            Ny teknik kommer att ge helt andra möjligheter till skräddarsydda,
            mer individuella och effektiva cancerbehandlingar. De målstyrda
            läkemedlen kompletterar mer traditionell behandling och kan förhindra
            återfall och förlänga tiden som en människa kan leva med sin cancer
            med god livskvalitet. Detta behöver en uppdaterad nationell cancerstrategi
            förhålla sig till och bidra till ännu bättre förutsättningar för
            hög kvalitet och likvärdighet i cancervården för alla patienter.
          </p>
          <head xml:id="i-5nASApN4X88KnD7VzQsisd" type="h2">
            Stärk patientlagen – ge patienten rätt att välja slutenvård
          </head>
          <p xml:id="i-GaEv7Hy2RnnNzA25imptCy">
            Alliansregeringen införde Sveriges första samlade patientlag.
            Den hade som grundläggande syfte att stärka patientens rättigheter
            så som att fritt kunna välja vårdgivare och stärka patientens
            rätt att få en ny medicinsk bedömning och möjlighet att få en
            fast vårdkontakt. Patientlagen gav alla patienter rätt att fritt
            välja öppenvård och specialiserad vård i såväl det egna landstinget/regionen
            som i övriga Sverige.
          </p>
          <p xml:id="i-HuPgPbh7hWrm3iEAdaHem">
            Myndigheten för vård- och omsorgsanalys visar emellertid att
            genomslaget för patientlagen hittills varit svagt (Lag utan genomslag
            – utvärdering av patientlagen 2014–2017). Efterlevnaden av lagen
            har hittills varit bristande. En viktig slutsats som dras är att
            kännedomen om patientlagen är fortsatt låg. Myndigheten anser
            att patientens rättsliga ställning fortsatt är svag, att vårdens
            förutsättningar att tillämpa patientlagen har brister samt att
            insatserna på både nationell och lokal nivå i samband med lagens
            införande varit otillräckliga. Detta duger inte. Patienternas
            rättigheter i Sverige måste fortsätta stärkas.
          </p>
          <p xml:id="i-82SE3c1U73V5KZNELVu9Xw">
            Alliansens partier föreslår att riksdagen beslutar att regeringen
            skyndsamt vidtar åtgärder för att stärka efterlevnaden av patientlagen.
            Det handlar till exempel om att tydliggöra de skyldigheter och
            ansvar som patientlagen innebär. Därtill att säkerställa regelbunden
            tillsyn och uppföljning av patientlagens genomslag och patientens
            ställning. Det handlar även om att öka kännedomen om patientlagen
            bland patienter och vårdgivare.
          </p>
          <p xml:id="i-dAmBHk25nmVK1JWB9miRx">
            Alliansens partier föreslår att riksdagen beslutar att patientlagen
            ska skärpas och patienternas rättigheter stärkas genom att alla
            patienter ges rätt att fritt välja även slutenvård. Det behövs
            ett samlat helhetsgrepp över vården där patienterna har rätt att
            välja vårdgivare såväl avseende öppenvård, slutenvård som specialiserad
            vård.
          </p>
          <p xml:id="i-JUu8DLp6x57RcH7axCGrhU">
            Det är inte rimligt att patientens möjligheter idag är begränsade
            till att få slutenvård i annat landsting/region än det egna enbart
            gällande vård och behandlings- och operationsmetoder som finns
            i patientens hemlandsting. Alla patienter ska ha rätt till likvärdig
            vård i hela landet. Ett fritt val av slutenvård är ett viktigt
            steg för att stärka patienternas rättigheter.
          </p>
          <head xml:id="i-6mZPEw15GWQY3W6uX8DDCc" type="h2">
            Öka kvalitetsregistrens tillgänglighet i syfte att stärka patientens
            delaktighet i vård och omsorg
          </head>
          <p xml:id="i-JE8qAX882mAedWGZLzGf61">
            När Myndigheten för vård- och omsorgsanalys nyligen granskade
            den patientlag som trädde i kraft 2014, konstaterades det att
            patienternas upplevelse av information och delaktighet i vården
            försämrats de senaste åren. Allt färre patienter anser idag att
            de får tillräcklig eller tydlig information om sin vård jämfört
            med tidigare.
          </p>
          <p xml:id="i-AE1TRnuvJBgxLbVEd4NvTt">
            Det saknas idag enkel och samlad information till patienterna
            om vårdens tillgänglighet och kvalitet. De nationella kvalitetsregister
            som finns fyller en viktig funktion i att få fram samlade data
            för bättre resultat i vården, men de har också stort behov av
            att utvecklas. En viktig del i detta utvecklingsarbete är att
            registren behöver bli mer lättillgängliga för patienterna så att
            det på ett enkelt sätt går att jämföra kvalitetsskillnader mellan
            olika mottagningar. Regeringen bör därför ge i uppdrag till Socialstyrelsen
            att ta fram förslag på hur befintliga kvalitetsregister kan bli
            mer tillgängliga för vanliga medborgare.
          </p>
          <head xml:id="i-TYihjC6isNpDZiyjZXhKko" type="h2">
            Möjliggörande av fler organdonationer
          </head>
          <p xml:id="i-geoCvCq1wHWgiiGe2jL6C">
            Svenskarna ligger högst i Europa när det gäller viljan att donera
            sina organ efter sin död, och Sverige ligger långt fram inom transplantationskirurgin.
            Trots det är antalet genomförda donationer jämförelsevis lågt.
            I juli 2017 väntade 830 personer på en organtransplantation, och
            varje år avlider omkring 50 personer medan de väntar.
          </p>
          <p xml:id="i-Wo3ff2JoFqAWkPeVJ7b9W6">
            Utredningen om donations- och transplantationsfrågor Organdonation
            – En livsviktig verksamhet (SOU 2015:84) har lagt fram en rad
            förslag om hur informationen om möjligheten att ta ställning till
            att donera sina organ ska kunna bli bättre, och om hur fler organ
            ska kunna tas tillvara. Utredningens förslag har tagits väl emot
            av remissinstanserna. Med mer än ett år efter det att remisstiden
            gick ut är det nu hög tid att regeringen lägger fram de lagförslag
            som behövs för att fler liv ska kunna räddas.
          </p>
          <head xml:id="i-Vnz6iQDFehJ8GstWSJo3SD" type="h2">
            Ökad valfrihet och mindre byråkratisk biståndsbedömning för äldre
          </head>
          <p xml:id="i-4oPJxpHv9PDdDwW394SXpa">
            Valfrihet, självbestämmande och delaktighet är inte mindre viktigt
            för den som behöver andras omsorg och stöd. Tvärtom, respekten
            för människors egen vilja är särskilt viktig när de själva har
            svårt att hävda den. Därför är det viktigt att de valfrihetsreformer
            som alliansregeringen genomförde värnas och utvecklas. Politiken
            ska ställa lika höga krav på kvalitet på alla verksamheter i välfärden
            – oavsett driftsform. Regeringens och de rödgrönas krav på vinstbegränsningar
            stoppar välfungerande verksamheter, men gör noll och intet för
            att förbättra där det fungerar illa.
          </p>
          <p xml:id="i-EXByLryXpuQaXBt4Gfn1MU">
            Alliansen vill garantera ordning och reda i välfärden genom följande
            reformer:
          </p>
          <list style="ul">
            <item xml:id="i-LAe49oUob4zHkA8DaRFynR">
              Nationella kvalitetskrav. Nationella kvalitetskrav bör införas
              för både fristående och offentliga huvudmän. Kvalitetskraven ska
              tas fram i samarbete med välfärdens professioner, och fokusera
              på resultat.
            </item>
            <item xml:id="i-9iHBvf8dHSGJtBYzaiqiSG">
              Öppenhet och transparens. För att skapa förutsättningar för människor
              att göra bra val mellan alternativen inom välfärden krävs mer
              transparens. Alla äldre och deras anhöriga ska känna sig säkra
              på att den hemtjänst de valt håller god kvalitet.
            </item>
            <item xml:id="i-XUsEqDV2qefkT7TUxta6zu">
              Generell tillståndsplikt, samt ägar- och ledningsprövning för
              hela välfärden. Riksdagen har genom ett tillkännagivande (rskr.
              2016/17:156) begärt att tillståndsplikt ska gälla för alla verksamheter
              enligt socialtjänstlagen. Vi menar därutöver att en del av tillståndsprocessen
              ska utgöras av grundlig ledningsprövning för alla verksamheter
              samt ägarprövning för fristående verksamheter.
            </item>
            <item xml:id="i-Shn7ogVMh2piuzXN2kqeTq">
              Skärpta sanktioner. För att komma tillrätta med kvalitetsbristerna
              behöver dagens sanktioner skärpas. Sanktionerna ska gälla alla
              huvudmän. Om ett äldreboende inte håller tillräckligt hög kvalitet
              ska även en kommun ytterst kunna förlora rätten att driva det.
            </item>
          </list>
          <p xml:id="i-MV9Lsikk4Jr9EsXxdB4dEP">
            Men det räcker inte att värna kvaliteten och den yttre valfriheten.
            Äldres delaktighet och självbestämmande behöver öka också i äldreomsorgens
            vardag. En del i detta är att öka möjligheterna till förenklad
            biståndsprövning. Den som bara behöver trygghetslarm, service
            eller sociala insatser i mindre omfattning ska inte behöva gå
            igenom en omfattande, krånglig och integritetsnära biståndsprövning,
            och kommuner ska inte behöva ägna omfattande administration åt
            detta. Vi välkomnar därför regeringens initiativ om förenklad
            biståndsbedömning i budgetpropositionen för 2018.
          </p>
          <p xml:id="i-Kqdg33hREK9EPvvp1gCvKD">
            Alliansregeringen hade påbörjat ett beredningsarbete för att
            införa detta, som avbröts av den rödgröna regeringen. Nu, med
            några års onödig fördröjning, finns ett färdigt lagförslag genom
            Utredningen nationell kvalitetsplan för äldreomsorgen (S 2015:03).
            Det bör genomföras utan dröjsmål.
          </p>
          <head xml:id="i-5spFDzPYCSQsoPNJNLy3hC" type="h2">
            Ett samlat psykosocialt och medicinskt stöd i omhändertagandet
            av ensamkommande flyktingbarn
          </head>
          <p xml:id="i-RC2wSUzDvXqSjAcSeNtr85">
            De ensamkommande barn som kommer till Sverige lever ofta i stor
            utsatthet. Att befinna sig i en långdragen asylprocess eller att
            motta beslut om utvisning, innebär ofta en stor psykisk påfrestning.
            Det har förekommit flera tragiska fall av självmord bland ensamkommande
            barn och ungdomar, samtidigt som det finns stora kvalitetsvariationer
            i hur kommuner och landsting tar hand om de ensamkommande. Alltför
            ofta hänvisas barnen till Migrationsverket och får inte det psykosociala
            stöd som de skulle behöva.
          </p>
          <p xml:id="i-46QVTWo1tw2GoW1RorvJMS">
            I syfte att uppnå ett bättre omhändertagande och en ökad likvärdighet,
            bör regeringen ge Socialstyrelsen i uppdrag att ta fram riktlinjer
            för vilket stöd som ska erbjudas de ensamkommande barn som lider
            av psykisk ohälsa. Detta stöd ska erbjudas alla ensamkommande
            ungdomar som är i behov av hjälp – oavsett om de befinner sig
            i asylprocessen eller om de har fått beslut om utvisning.
          </p>
        </div>
        <div type="motSignatures">
          <list>
            <item xml:id="i-YZJoKjSvkXwbtWBGpjHQ9b">
              Emma Henriksson (KD)
            </item>
            <item xml:id="i-Gjr1qBRf9BFJGaBjGFmYng">
              Cecilia Widegren (M)
            </item>
            <item xml:id="i-FvJiD2uSdCrqttqKsTh8De">
              Anders W Jonsson (C)
            </item>
            <item xml:id="i-DCimYZLDF9t2zuJh7xt8Q1">
              Barbro Westerholm (L)
            </item>
          </list>
        </div>
      </div>
    </body>
  </text>
</TEI>
