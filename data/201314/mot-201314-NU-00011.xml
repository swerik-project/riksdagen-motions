<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-NU-00011">
  <teiHeader>
    <fileDesc>
      <titleStmt>
        <title>med anledning av prop. 2013/14:174 Genomförande av energieffektiviseringsdirektivet</title>
        <author corresp="i-FAhoYDeAxVXRZmnF5LnHgv">av Kent Persson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:174 Genomförande av energieffektiviseringsdirektivet</title>
          <idno type="rdwebb">H102N11</idno>
          <rs type="number">N11</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H102N11/text</ref>
          <ref type="dokument_url_html">http://data.riksdagen.se/dokument/H102N11</ref>
          <ref type="dokumentstatus_url_xml">http://data.riksdagen.se/dokumentstatus/H102N11</ref>
          <ref type="doc">http://data.riksdagen.se/fil/660C68DC-576D-4C1C-99D8-F59795AF33D4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NBwriSrmWx343r9rov1UnB" type="basedOn"/>
        <correspContext corresp="i-NBwriSrmWx343r9rov1UnB">
          <ref>Proposition 2013/14:174</ref>
        </correspContext>
        <correspAction xml:id="i-CVrUAgxyrwrcSSWo6pAvrm" type="signed"/>
        <correspContext corresp="i-CVrUAgxyrwrcSSWo6pAvrm">
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
        </correspContext>
        <correspAction xml:id="i-DDNB7cAHk9hkh58FcnL7qS" type="referral">
          <date when="2014-04-04"/>
        </correspAction>
        <correspAction xml:id="i-7V7WhDbaYp62XKQ5yizV9R" type="referral">
          <date when="2014-04-04"/>
        </correspAction>
        <correspAction xml:id="i-Ms37jt1qZLJE1RKU1qNd8W" type="dismissal">
          <date when="2014-04-03"/>
        </correspAction>
        <correspAction xml:id="i-YRwjUV3DM3fBFngqJVSwUG" type="dismissal">
          <date when="2014-04-03"/>
        </correspAction>
        <correspAction xml:id="i-7WJFvAs8rvGrzAoGLBRK7r" type="submission">
          <date when="2014-04-01"/>
        </correspAction>
        <correspAction xml:id="i-G2WjVStrMmb2dYdVKzF66i" type="transfer">
          <date when="2014-04-01"/>
        </correspAction>
        <correspAction xml:id="i-UFBygL2FMboTY6zugJSzmU" type="assigned"/>
        <correspContext corresp="i-UFBygL2FMboTY6zugJSzmU">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-PwN8uPVYdwuHw7jugSAF1N">
            Förslag till riksdagsbeslut
          </head>
          <list style="ol">
            <item xml:id="i-4SJmKvVQtDJGJVXQAgU4hB">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              till ett nytt och mer ambitiöst mål än det nuvarande för att minska
              primärenergianvändningen.
            </item>
            <item xml:id="i-HyYQTzxM2894a5e3Eni3jm">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              som inkluderar hyresfastigheter och bostadsrättsföreningar i ROT-programmet.
            </item>
            <item xml:id="i-4CVhqQa7DiLUzszSAcaLPF">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              till enhetliga byggnormer för minskad energiförbrukning och som
              möjliggör för kommunerna att ha ambitiösare målsättningar.
            </item>
            <item xml:id="i-JFpM6zZY2X1JsEzPtGWBPG">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              om att införa ett kvotpliktssystem.
            </item>
            <item xml:id="i-MXSzwnPncB3dD6Kyasdf3i">
              Riksdagen tillkännager för regeringen som sin mening vad som
              anförs i motionen om att lagen bör utformas så att definitionen
              av begreppet stora företag utgår från företagens faktiska energiförbrukning.
            </item>
          </list>
        </div>
        <div type="motContent">
          <head xml:id="i-UrDhLTh6UGYNTwf1gJ7gud" type="h1">
            Propositionens innehåll
          </head>
          <p xml:id="i-95VZ4d1NxBK66i6pHdkmCt">
            Regeringens uttalade syfte med propositionen är att öka energieffektiviteten
            i Sverige för att kunna nå de uppsatta energieffektiviseringsmålen
            – nationella som europeiska – till 2020. Energieffektiviseringsdirektivet
            ska införlivas i svensk lagstiftning och bestämmelserna föreslås
            träda i kraft den 1 juni 2014. En bärande del i propositionen
            är lagförslag om att stora företag ska genom­föra en energikartläggning
            med jämna tidsintervall. Det finns lagförslag om att kräva energimätning
            på lägenhetsnivå (om detta är kostnadseffektivt); skärpta krav
            ställs också på mätning av el och naturgas. Vidare föreslås det
            skärpta krav för företag inom energisektorn när det gäller utformningen
            av fakturor och debitering av kunderna. Vidare föreslås det att
            en kostnads–nytto-analys ska göras av företag som planerar större
            projekt i form av byggnation av elproduktionsanläggningar, industrianläggningar
            och fjärrvärmenät.
          </p>
          <head xml:id="i-VfDpH44i47xBLb5VsUTiRJ" type="h1">
            Bakgrund
          </head>
          <p xml:id="i-XhhQXLNWJYo1hDy2Ufi2rj">
            Kommissionen presenterade 2005 en grönbok om energieffektivisering
            i vilken det angavs en potential på mer än 20 procent effektivare
            energianvändning till 2020. Hösten 2006 presenterade kommissionen
            ett förslag till handlingsplan för energieffektivisering för att
            realisera tidigare uppsatta mål. Handlingsplanen för energieffektivisering
            har därefter utgjort en del av det klimat- och energipaket som
            kommissionen presenterade 2007. Planen låg till grund för Europeiska
            rådets antagande av de s.k. 20-20-20-målen för energieffektivisering,
            minskade växthusgasutsläpp och ökad andel förnybar energi. År
            2010 presenterades kommissionens meddelande Energi 2020: en strategi
            för konkurrenskraftig, hållbar och trygg energiförsörjning, den
            s.k. energistrategin. Energieffektivisering pekades ut som ett
            av fem prioriterade områden i denna strategi. I energistrategin
            föreslog kommissionen att initiativen för energieffektivisering
            skulle inriktas på de två sektorerna med störst energibesparingspotential:
            transporter och byggnader. Mot bakgrund av energistrategin och
            kraven i 2006 års handlingsplan för energieffektivisering, presenterade
            kommissionen 2011 en kompletterande energieffektiviseringsplan.
            I denna handlingsplan utvecklas de förslag som presenterades i
            energistrategin. Mot bakgrund av energieffektiviseringsplanen
            presenterade kommissionen ett förslag till nytt direktiv för energieffektivisering,
            där flera av åtgärderna i energieffektiviseringsplanen föreslogs
            bli juridiskt bindande. Energieffektiviseringsdirektivet trädde
            i kraft i december 2012. Syftet med direktivet är att fastställa
            en gemensam ram för att främja energieffektivisering i unionen.
            Detta för att säkerställa att det av Europeiska rådet antagna
            målet om 20 procent primärenergibesparing år 2020 ska uppfyllas,
            men också till att bana väg för ytterligare energieffektivisering
            därefter.
          </p>
          <head xml:id="i-JiThC1yJhW5KedPngGZQYY" type="h1">
            Inledning
          </head>
          <p xml:id="i-5f21e33C8HPeNqqspA2K6t">
            I regeringens proposition 2013/14:174 Genomförandet av energieffektiviseringsdirektivet
            finns det förslag som vi välkomnar, och andra som vi avstyrker.
            Generellt tycker vi att regeringens ambitioner och uppsatta mål
            för att minska energiförbrukningen är för lågt satta. Vi välkomnar
            förslag som att stora företag åläggs att göra en energikartläggning,
            och tycker självklart att det är bra med förslag som underlättar
            för berörd part att energieffektivisera vid kommande renoveringstillfällen
            samt att det offentliga ska visa vägen när det kommer till att
            minska energianvändningen.
          </p>
          <head xml:id="i-5HzaSNaENTY9wziciPhzV9" type="h1">
            Nationellt vägledande mål för energieffektivitet
          </head>
          <p xml:id="i-UfjaJKDTShiLDrhBs7yvGA">
            Det svenska målet om 20 procent minskad energiintensitet mellan
            2008 och 2020 utgör Sveriges nationella vägledande mål för energieffektivitet.
            Regeringen bedömer att det uppfyller direktivets krav på ett vägledande
            nationellt mål. Vänsterpartiet säger nej till att Sverige kopplar
            energieffektivisering till ekonomisk tillväxt, BNP, vilket kan
            leda till att den faktiska primärenergianvändningen kan öka. Det
            finns en långt högre energieffektiviseringspotential i Sverige,
            som inte tillvaratas.
          </p>
          <p xml:id="i-SWAKc1LUeb3zyiMWDtyLET">
            För att Sverige ska kunna minska primärenergianvändningen bör
            regeringen återkomma med förslag till ett nytt och mer ambitiöst
            mål än nuvarande. Detta bör riksdagen som sin mening ge regeringen
            till känna.
          </p>
          <head xml:id="i-KunyPNTtogynkTbAZtuJSp" type="h1">
            En nationell strategi för energieffektiviserande renovering av
            byggnader
          </head>
          <p xml:id="i-MSXKZi266bBB2ocGvE67yF">
            Regeringen aviserar att en långsiktig strategi för att främja
            energieffektiviserande renovering av det nationella beståndet
            av bostadshus och kommersiella byggnader kommer att utformas.
            Detta är i grunden bra. Energieffektivisering kan bidra till ökad
            sysselsättning samtidigt som klimatpåverkan minskar. Det finns
            stora samhällsekonomiska vinster att göra här. Vi saknar dock
            förslag till ekonomiska styrmedel för att öka omfattningen av
            energieffektiviserande renovering.
          </p>
          <p xml:id="i-Yansfsk2s5uB9xYtp2K9Hh">
            För att skapa förutsättningar för landets hyresgäster att bo
            i lägenheter med ökad tillgänglighet och låg energiförbrukning
            bör regeringen återkomma med förslag som inkluderar hyresfastigheter
            och bostadsrättsföreningar i ROT-programmet. Detta bör riksdagen
            som sin mening ge regeringen till känna.
          </p>
          <head xml:id="i-5qYafWoSsmbiivyhKphsvp" type="h1">
            Byggnormer
          </head>
          <p xml:id="i-QZmr94Pu2y9ZiipJz9JEZv">
            Vänsterpartiet står bakom alla de kommuner som själva tar fram
            egna, progressiva byggnormer i syfte att minska energiförbrukningen
            och vi vill i sammanhanget understryka att vi anser att det är
            mycket olyckligt att bostadsminister Stefan Attefall har uttryckt
            kritik mot dessa kommuners initiativ. Inom byggbranschen i stort
            saknas det enhetliga byggnormer. Byggbranschens aktörer har länge
            efterfrågat enhetliga lösningar. Det är en uppgift som behöver
            åtgärdas och regeringen har ett ansvar att se till att ett sådant
            förslag tas fram. Regeringen bör därför återkomma med förslag
            till enhetliga byggnormer för minskad energiförbrukning som möjliggör
            för kommunerna att ha ambitiösare målsättningar. Detta bör riksdagen
            som sin mening ge regeringen till känna.
          </p>
          <head xml:id="i-NRXiWvQViSut3g5LvVJpLa" type="h1">
            Kvotpliktssystem
          </head>
          <p xml:id="i-L2Z8tNj4HYuqv7JWov4v51">
            Regeringen gör bedömningen att en alternativ strategi i enlighet
            med artikel 7.9 bör väljas, dvs. man vill inte införa ett kvotpliktssystem,
            så som direktivet förespråkar i artikel 7.1. Den bedömningen vänder
            sig Vänsterpartiet emot. Vi vill införa ett kvotpliktssystem för
            energieffektivitet med dithörande s.k. vita certifikat. Vita certifikat
            är ett styrmedel där staten sätter ett obligatoriskt mål för energieffektiviseringar.
          </p>
          <p xml:id="i-6ohtHc911XyAJSp9UZexkD">
            Kvotpliktssystem syftar till att genomföra energieffektiviseringsåtgärder.
            Systemet innebär att kvotpliktiga energiföretag uppmuntrar åtgärder
            hos slutanvändare och får då tillgodoräkna sig beräknad energibesparing.
            För att genomföra energieffektivisering av den omfattning som
            behövs för att nå uppsatta mål bör regeringen återkomma med förslag
            om att införa ett kvotpliktssystem. Detta bör riksdagen som sin
            mening ge regeringen till känna.
          </p>
          <head xml:id="i-6B22AdPHDGCUM6Av5ztBej" type="h1">
            Energikartläggning
          </head>
          <p xml:id="i-AENi5871zxGf5fHRoDpksr">
            En ny lag föreslås träda i kraft som ålägger stora företag att
            göra en energikartläggning vart fjärde år. Definitionen stora
            företag är lika med företag som sysselsätter minst 250 personer
            och vars omsättning överstiger 50 miljoner euro per år eller en
            balansomslutning som överstiger 43 miljoner euro per år. Vänsterpartiet
            tycker att det är bra att stora företag kommer att behöva göra
            regelbundna energikartläggningar, men vill att fler ska omfattas
            av kravet på energikartläggning.
          </p>
          <p xml:id="i-Ri5A3Ft9wgfKMrHL7kvsZs">
            För att få till en genomgripande energieffektivisering inom industrin
            bör lagen utformas så att definitionen av begreppet stora företag
            utgår från den faktiska energiförbrukningen. Detta bör riksdagen
            som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-Y77p8DGbpdGw4qf7F3TV5n">
              Kent Persson (V)
            </item>
            <item xml:id="i-TM6C5ggPj6tMLbWctjDBiL">
              Torbjörn Björlund (V)
            </item>
            <item xml:id="i-RTrH4MGW9ZEVCPeAEuiGtk">
              Jens Holm (V)
            </item>
            <item xml:id="i-2MWDZHXT85Woxtrzru3L33">
              Siv Holma (V)
            </item>
            <item xml:id="i-TvMJnt3ssGnQ2MUqnbn4J8">
              Hans Linde (V)
            </item>
          </list>
        </div>
      </div>
    </body>
  </text>
</TEI>
