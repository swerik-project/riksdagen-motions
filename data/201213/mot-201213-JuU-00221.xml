<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-JuU-00221">
  <teiHeader>
    <fileDesc>
      <titleStmt>
        <title>Polisen</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Polisen</title>
          <idno type="rdwebb">H002Ju221</idno>
          <rs type="number">Ju221</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H002Ju221/text</ref>
          <ref type="dokument_url_html">http://data.riksdagen.se/dokument/H002Ju221</ref>
          <ref type="dokumentstatus_url_xml">http://data.riksdagen.se/dokumentstatus/H002Ju221</ref>
          <ref type="doc">http://data.riksdagen.se/fil/7BB2115B-7CB3-448C-A628-CB33E703FCD1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CksnVv1K4Fvoqww28PcbeL" type="signed"/>
        <correspContext corresp="i-CksnVv1K4Fvoqww28PcbeL">
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-6MWLY5JdykMGLLUo96skfp"/>
        </correspContext>
        <correspAction type="numbering" xml:id="i-3P3j64Q1bR1Sqbki9w7HJE">
          <date when="2012-09-28"/>
        </correspAction>
        <correspAction type="submission" xml:id="i-LRFAhEErJqA94q65TWfacV">
          <date when="2012-09-25"/>
        </correspAction>
        <correspAction type="transfer" xml:id="i-QZ3vy8eyK6oKDKcWtp17p4">
          <date when="2012-09-25"/>
        </correspAction>
        <correspAction type="assigned" xml:id="i-QKnNcqLZAbVVYKeNY3d6aD"/>
        <correspContext corresp="i-QKnNcqLZAbVVYKeNY3d6aD">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-98ZnRqG4LkSyXAVf9j9nvG">
          <head xml:id="i-YWwRmpmCZiazAR1v7n75ri">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Inledning 2
            </item>
            <item>
              4 En modern polisutbildning 3
            </item>
            <item>
              5 Fler specialiserade poliser 3
            </item>
            <item>
              5.1 Arbetsmiljöbrott 4
            </item>
            <item>
              5.2 Miljöbrott 4
            </item>
            <item>
              6 Djurskyddspoliser 5
            </item>
            <item>
              7 Brott begångna av polis 5
            </item>
            <item>
              8 Trygga polisförsörjningen i hela landet 5
            </item>
          </list>
        </div>
        <div type="motProposal" subtype="förslag">
          <head xml:id="i-CiZniDHvtnjZPBEkaDK1Ku">
            2 Förslag till riksdagsbeslut
          </head>
          <list style="ol">
            <item xml:id="i-5xCWdgUJrL5jacE45dbvpy">
              Riksdagen begär att regeringen snarast återkommer med förslag
              om en ny polisutbildning i enlighet med vad som anförs i motionen.
            </item>
            <item xml:id="i-BujAczMseuUisngCqSoun1">
              Riksdagen tillkännager för regeringen som sin mening vad som
              anförs i motionen om att det bör finnas kompetens för att utreda
              arbetsmiljörelaterade brott i hela landet.
            </item>
            <item xml:id="i-ACACwDQZaxkAzibcFPMQNX">
              Riksdagen tillkännager för regeringen som sin mening vad som
              anförs i motionen om att miljöbrottsutredare bör anställas direkt
              inom riksenheten för miljö- och arbetsmiljömål (REMA).
            </item>
            <item xml:id="i-U2CyzAfoCd5StcGzoSQNvZ">
              Riksdagen tillkännager för regeringen som sin mening vad som
              anförs i motionen om att se över och återkomma med förslag som
              innebär att mark- och miljödomstolarna får ansvar för alla miljöbrott.
            </item>
            <item xml:id="i-Ve2UYFkXwbEChCvYFtgC5j">
              Riksdagen tillkännager för regeringen som sin mening vad som
              anförs i motionen om att ge tillsynsmyndigheter tydligare befogenhet
              att göra en första bevissäkring när de upptäcker ett misstänkt
              miljöbrott.
            </item>
            <item xml:id="i-RP8FGuJUGzHJ2HmTctWdE4">
              Riksdagen tillkännager för regeringen som sin mening vad som
              anförs i motionen om att polismyndigheter i hela landet bör ha
              tillgång till djurskyddspoliser.
            </item>
            <item xml:id="i-J9sYDhD2MSjrt4yYwux1EB">
              Riksdagen tillkännager för regeringen som sin mening vad som
              anförs i motionen om att inrätta en fristående myndighet för utredning
              av poliser som misstänks för brott.
            </item>
            <item xml:id="i-RU7QfP8K1WtLF8ZhV117RJ">
              Riksdagen tillkännager för regeringen som sin mening vad som
              anförs i motionen om att polisens tillgänglighet för och service
              till personer som bor på landsbygden måste förbättras.
            </item>
          </list>
        </div>
        <div type="motContent">
          <head type="h1" xml:id="i-CiEgtHpaBEhFZJDphahUBx">
            3 Inledning
          </head>
          <p xml:id="i-AoRptTrYnCW9QjszewZutE">
            I mars 2012 avlämnade Polisorganisationskommittén sitt betänkande
            En sammanhållen svensk polis (SOU 2012:13). Utredningen föreslår
            att polisarbetet ska organiseras i en gemensam myndighet för hela
            landet. Många andra myndigheter inom rättsväsendet har redan förändrat
            sin organisation från att ha bestått av flera lokala myndigheter
            har man skapat en central myndighet. Utmaningen har ofta bestått
            i att behålla lokal förankring och kompetens. Exempel på lyckade
            sådana förändringar ser vi hos Åklagarmyndigheten och Kriminalvården.
            I bägge fallen har man identifierat behov och därefter skapat
            egna lösningar, bl.a. för att behålla lokal förankring och specialkompetens
            samtidigt som man gjort stora effektiviseringsvinster. Vi välkomnar
            förslaget om en sammanhållen svensk polis och inväntar regeringens
            kommande proposition i frågan. Vi anser att de kommande organisationsförändringarna
            bör utformas i nära samverkan med de anställda genom deras fackliga
            organisationer. En målsättning bör vara att den nya organisationen
            ska ha inriktning på att bli en lärande och lyssnande organisation
            och att polisernas arbetsmiljö förbättras. För övrigt finns goda
            förslag i rapporten Polisens prestationer en ESO-rapport om resultatstyrning
            och effektivitet, ESO 2010:3. Där visas att systematiska analyser
            av verksamheten är ett nödvändigt instrument för att kunna bedriva
            ett framgångsrikt och effektivt arbete.
          </p>
          <p xml:id="i-AMZ2ZbTqQZV7vDPKzwYvKh">
            Denna motion handlar om några ytterligare frågor som är viktiga
            för framtidens polisorganisation.
          </p>
          <head type="h1" xml:id="i-3atmdyNWTtRchuzXbkphuq">
            4 En modern polisutbildning
          </head>
          <p xml:id="i-N7mh9yAbnLVaVvJQtmkPHE">
            Polisyrket ett av de mest krävande yrken man kan tänka sig. Dagens
            polisarbete kräver också i mångt och mycket andra kunskaper, erfarenheter
            och förutsättningar än förr. Att vara polis har länge varit ett
            livstidsyrke. Så är det inte längre. Rörligheten för personer
            med polisutbildning har ökat och det är mycket positivt. Liksom
            för andra yrken är det bra om personer söker erfarenheter från
            olika områden, att man kan lämna yrket men också komma tillbaka.
            För att polisen ska kunna bli så effektiv som möjligt krävs dock
            att polisutbildningen är anpassad till moderna krav.
          </p>
          <p xml:id="i-53GKoyrmHng2aPcQW3aucP">
            För att kunna använda de mest effektiva metoderna krävs utbildning
            och forskning. Att polisutbildningen behöver reformeras vet vi
            sedan länge. Detta är en förutsättning för nödvändig utveckling
            av polisyrket. Vänsterpartiet anser att utbildningen nu måste
            bli en högskoleutbildning med starkare band till polisverksamheten
            redan under utbildningstiden. Att utbildningen blir en del av
            den reguljära högskolevärlden innebär också att forskning och
            samverkan med andra utbildningsområden kan utvecklas. Regeringen
            bör snarast återkomma med förslag som innebär att polisutbildningen
            förlängs till att omfatta minst tre år och införlivas i den ordinarie
            högskoleutbildningen. Detta bör riksdagen begära.
          </p>
          <head type="h1" xml:id="i-2v1KytAssSPGCGM7ePrnmw">
            5 Fler specialiserade poliser
          </head>
          <p xml:id="i-NiFrn8Qcp2Mwxtsc2YAxuR">
            Framtidens polis behöver vara mer välutbildad för att han eller
            hon ska kunna specialisera sig. För att kunna rekrytera de mest
            lämpade till polisyrket måste polisen kunna erbjuda specialiseringsmöjligheter.
            Yrket behöver breddas så till vida att andra kunskaper än rent
            polisiära tas bättre omhand. Här har polismyndigheterna redan
            börjat arbeta, men det finns mer att göra. I sammanhanget är det
            viktigt att påpeka att även om specialiseringen är viktig får
            den inte utvecklas på bekostnad av allmäntjänsterna utan det bör
            finnas en god balans.
          </p>
          <p xml:id="i-879LaS1Brk4DmSrCnNFVmG">
            Vänsterpartiet lämnar nedan några förslag vad gäller miljöbrott
            och arbetsmiljöbrott men också och om djurskydd. Andra exempel
            där mer specialisering behövs, utan att göra listan uttömmande,
            är it-relaterad brottslighet, våld mot kvinnor, sexualbrott och
            ekonomisk brottslighet.
          </p>
          <head type="h2" xml:id="i-XTKLcuqYDmd4gATwdJfPmb">
            5.1 Arbetsmiljöbrott
          </head>
          <p xml:id="i-QF5ke1csqTGb3xXDZqpi5o">
            År 2010 dog 54 personer i arbetsplatsolyckor i Sverige och år
            2011 dog 61 personer. Regeringen har under flera år nedmonterat
            arbetsmiljötillsynen samtidigt som arbetsmarknadens villkor har
            försämrats och antalet olyckor ökat. Vi vill se en upprustning
            av arbetsmiljötillsynen, vilket berörs i annan motion, men för
            att förebygga olyckor är det också oerhört viktigt att misstankar
            om brott som begåtts på arbetsplatser utreds på ett adekvat sätt.
            Polisen måste även på detta område ha specialkompetens. Polisens
            lokala myndigheter bör ges i uppdrag att se till att denna kompetens
            finns i hela landet. Detta bör riksdagen som sin mening ge regeringen
            till känna.
          </p>
          <head type="h2" xml:id="i-GgMhYUdU9ow1UsZrFzJDEM">
            5.2 Miljöbrott
          </head>
          <p xml:id="i-71cd7dxA2RzZV636iXnjUq">
            När det gäller miljöbrott har landets kommunala miljöchefer lämnat
            konkreta förslag på förbättringar till Justitiedepartementet,
            vilket tyvärr inte har resulterat i några förändringar. Vänsterpartiet
            har tagit del av förslagen och anser att regeringen bör återkomma
            med förslag enligt nedan.
          </p>
          <p xml:id="i-PKJh67pRWVBtaSNx92RdDY">
            Miljöbrottsutredarna bör anställas direkt inom Riksenheten för
            miljö- och arbetsmiljömål (Rema). I dag arbetar utredarna under
            två chefer, dels en inom polisorganisationen som avgör deras arbetsuppgifter,
            dels åklagaren som styr utredningsarbetet. Inte sällan används
            miljöbrottsutredarna för andra polisiära arbetsuppgifter, vilket
            medför att miljöbrottsutredningarna blir försenade. Vad som ovan
            anförts om att miljöbrottsutredare bör anställas direkt inom miljöbrottskammaren
            Rema bör riksdagen som sin mening ge regeringen till känna.
          </p>
          <p xml:id="i-DVfjujL6G9oDTtHxjzYXGP">
            Vidare bör man låta mark- och miljödomstolarna ta över alla miljöbrott.
            Miljöbrotten avgörs vid landets tingsrätter och sannolikheten
            för att en domare har någon erfarenhet av miljöbrott är mycket
            liten och slumpmässig. Det medför att även domstolarna är nybörjare
            i de flesta miljöbrottsmål som behandlas i tingsrätterna. Regeringen
            bör se över och återkomma med förslag som innebär att mark- och
            miljödomstolarna får ansvar för alla miljöbrott. Detta bör riksdagen
            som sin mening ge regeringen till känna.
          </p>
          <p xml:id="i-5YBUAuozEmCdF16X3tAZNN">
            Slutligen bör tillsynsmyndigheterna ges tydligare befogenhet
            att göra en första bevissäkring när de upptäcker misstänkt miljöbrott.
            Bevissäkring på brottsplatsen vid miljöbrott är minst lika viktig
            som i andra typer av brott. Fortfarande är det för få miljöbrott
            som leder till fällande dom trots de reformer som genomförts.
            Ett av skälen är att förundersökningarna vanligtvis startar långt
            efter att brott har begåtts. Det medför t.ex. att det vatten som
            förorenades för länge sedan runnit bort, avfall som hanterats
            fel är bortforslat och förorenad mark är bortschaktad. Vad som
            här anförts om att ge tillsynsmyndigheter tydligare befogenhet
            att göra en första bevissäkring när de upptäcker misstänkt miljöbrott
            bör riksdagen som sin mening ge regeringen till känna.
          </p>
          <p xml:id="i-BTubDTyVPozzKTqNapyZxk">
            Med dessa förslag behöver inga nya resurser tillföras och inga
            nya tjänster inrättas, men effektiviteten kan förbättras genom
            ökad specialisering och ökad kompetens hos både domstolar och
            utredare.
          </p>
          <head type="h1" xml:id="i-HFKf1pW2kjPrGVUfC6yE8N">
            6 Djurskyddspoliser
          </head>
          <p xml:id="i-AKMwrUvtdyMaGATyQdWR1f">
            Djurskydd är viktigt i sig, bl.a. för att djur inte kan föra
            sin egen talan. Men brott mot djur kan också vara del av annan
            brottslighet. Det kan t.ex. handla om smuggling eller om brott
            mot artskyddsförordningen. I bl.a. Stockholm har man i dag särskilda
            djurskyddspoliser som arbetar enbart med brott mot djur, i nära
            samarbete med länsstyrelsen som är tillsynsmyndighet. Landets
            samtliga polismyndigheter bör ha tillgång till särskilda djurskyddspoliser
            endera lokalt eller genom samverkan mellan distrikt. Detta bör
            riksdagen som sin mening ge regeringen till känna.
          </p>
          <head type="h1" xml:id="i-TcpnmEsMtbcUcQBPMMJm28">
            7 Brott begångna av polis
          </head>
          <p xml:id="i-LEijSfGJA87VNSdkb5iLmZ">
            Polisorganisationskommittén ska enligt tilläggsdirektiv utreda
            behovet av ett fristående organ för att granska polisens, Kriminalvårdens
            och säkerhetspolisens verksamhet, en slags rättsinspektion, vilket
            är utmärkt. Direktiven till utredningen berör dock inte frågan
            om att skapa en fristående myndighet som utreder brott begångna
            av polis och åklagare. Detta är en brist. Brottsanklagelser mot
            poliser och åklagare bör inte utredas av dem själva. Ingen statlig
            verksamhet är lika beroende av allmänhetens förtroende som polisen.
            Den instans som har våldsmonopol måste ha ett grundmurat förtroende
            för att upprätthålla sin legitimitet. Blotta misstanken om att
            kåranda påverkar polisens utredningar av kolleger inom rättsväsendet
            räcker för att motivera en nyordning. Vi anser att det behöver
            inrättas en fristående myndighet som ska hantera den typ av anmälningar
            som i dag handläggs av Riksenheten för polismål. Reformen bör
            genomföras inte minst för alla dem inom rättsväsendet som varje
            dag genomför ett utomordentligt kompetent och engagerat arbete.
            Det är deras trovärdighet som skadas av att anmälningarna mot
            rättsväsendet inte handläggs oberoende. Vad som här anförts om
            en fristående myndighet för att granska brottsanklagelse mot poliser
            bör riksdagen som sin mening ge regeringen till känna.
          </p>
          <head type="h1" xml:id="i-EXEUVcMFEv9csDCYssRNja">
            8 Trygga polisförsörjningen i hela landet
          </head>
          <p xml:id="i-SmmTTHMYCSsTV7yZom2Xt2">
            Polisens närvaro är en fråga som är viktig för hela landet. Det
            handlar inte enbart om att förebygga, beivra och utreda brott
            utan också om att ge service. Det är till polisen man ska vända
            sig för att få ett nytt pass och för att söka ett antal tillstånd,
            såsom tillstånd för offentlig sammankomst, marknader m.m. Dessutom
            vill man kunna vända sig till polisen för att få information om
            en mängd saker eller lämna tips. Även om mycket av detta kan ske
            över nätet eller per telefon finns det all anledning att ha polisnärvaro
            i hela landet.
          </p>
          <p xml:id="i-5vSzjkNJkfycH384wVqgkf">
            Förutom dessa praktiska saker har människor rätt att ha tillgång
            till polisen som myndighet oavsett var i landet man bor. Det tillhör
            den grundläggande samhällsservice som var och en kan kräva i ett
            civiliserat samhälle.
          </p>
          <p xml:id="i-VWasfX1Zzjcvdu8ADW4bDL">
            Att polisen ska vara närvarande i hela landet är en fråga som
            diskuterats under många år. En samlad polisorganisation för hela
            landet möjliggör att medelstilldelning och planering kan bli mer
            flexibel och att ansvaret för lika villkor i hela landet centraliseras.
            Vänsterpartiet är också övertygat om att en ny utbildning kommer
            att underlätta rekryteringen till landsbygd eftersom fler utbildningsorter
            kommer i fråga. Men problemet är akut. Det måste omgående till
            åtgärder som gör att även personer i landsbygd känner att de har
            tillgång till polisväsendet. Det har redan gjorts flera utredningar
            på området genom åren och i några län har man gjort trevande försök
            till samverkan med andra myndigheter. Nu måste det dock till krafttag
            uppifrån. Utredningen Se medborgarna, SOU 2009:92, innehåller
            många exempel på hur man kan utveckla och förbättra servicen till
            människor som lever på landsbygden. Det är också anmärkningsvärt
            att det går att ordna mobila poliskontor i Stockholm men att samma
            service inte kan tillhandahållas utanför storstäderna. Vänsterpartiet
            anser att det nu måste tas fram skarpa förslag och inte bara utredningar.
            Därför bör regeringen snarast fatta beslut i den riktning som
            beskrivs i ovan nämnda utredning. Detta bör riksdagen som sin
            mening regeringen till känna.
          </p>
        </div>
        <div type="motSignatures">
          <list>
            <item xml:id="i-Md7LZuLeLUJb3Km62RppTC">
              Jonas Sjöstedt (V)
            </item>
            <item xml:id="i-QQALtHRBpFV79rYvKNcqih">
              Ulla Andersson (V)
            </item>
            <item xml:id="i-TExjfmLPiCxUxn4rt4aJN5">
              Jens Holm (V)
            </item>
            <item xml:id="i-8UPRke97PcmgvPfxN3hsvg">
              Hans Linde (V)
            </item>
            <item xml:id="i-6sVtLpsSU982n6sno4yzty">
              Eva Olofsson (V)
            </item>
            <item xml:id="i-5FducHJnGxA7rSeNfJitWR">
              Mia Sydow Mölleby (V)
            </item>
            <item xml:id="i-Fq8SkpAaa4HHtecQmq2Prp">
              Lena Olsson (V)
            </item>
          </list>
        </div>
      </div>
    </body>
  </text>
</TEI>
