<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0482/mot_200102_MJ_0482-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14
          </p>
          <p>
            2001/02 mnr: MJ482 pnr: s37103
          </p>
          <p>
            Motion till riksdagen 2001/02:MJ482
          </p>
          <p>
            av Rune Berglund och Berit Andnor (s)
          </p>
          <p>
            Förutsättningar för får- och lammproduktion
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om får- och lammproduktion.
          </p>
          <p>
            Motivering
          </p>
          <p>
            Den svenska jordbrukspolitiken är inriktad på ett ekologiskt
            och ekonomiskt hållbart jordbruk. Naturresurser och värdefulla
            kulturmiljöer skall bevaras och jordbrukets negativa miljöeffekter
            minimeras. Våra husdjurs välbefinnande skall värnas och de grödor
            som odlas vara av god kvalitet. Jordbruket skall alltså vara resursbevarande,
            miljöanpassat och etiskt godtagbart. Jordbrukets produkter ska
            ha en hög kvalitet till rimliga priser för konsumenterna och med
            rimlig ersättning till producenterna. Får- och lammproduktion
            är en näringsgren som lämpar sig väl för extensiv drift och krav
            på ett ekologiskt hållbart jordbruk. Betande får och lamm är utomordentliga
            landskapsvårdare och effektiva när det gäller att behålla det
            öppna landskapet. Uppfödningen är naturlig och motsvarar väl de
            allt högre krav på god djurhållning som ställs av konsumenterna.
            Nuvarande stödformer inom jordbruket är uppbyggda så att lantbrukare
            erhåller stöd för foder- och betesareal i förhållande till hur
            många djurenheter som finns på gården. Det krävs ett visst antal
            djurenheter för varje hektar areal man får bidrag för. Vid Sveriges
            förhandlingar inför medlemskapet i EU fastställdes en tacka till
            0,15 djurenheter, lamm räknas inte alls. Ett fullvuxet nötkreatur
            på två år räknas som 1,0 djurenheter, kalvar räknas från 6 månaders
            ålder som 0,60 djurenheter. Den värdering som gjordes av en tackas
            värde omräknat till djurenheter missgynnar får- och lammproduktion
            i förhållande till produktion med nötkreatur. Idag krävs 7 (6,67)
            tackor för att komma upp i en djurenhet. Den
          </p>
          <pb facs="riksdagen-motions-pdf/data/200102/mot_200102_MJ_0482/mot_200102_MJ_0482-0002.pdf"/>
          <p>
            2001/02:MJ482
          </p>
          <p>
            15
          </p>
          <p>
            foderareal som behövs för att dessa 7 tackor ska få det foder
            de behöver är dubbelt så stor som den foderareal som behövs för
            att föda ett vuxet nötkreatur, som också motsvarar en djurenhet.
            Lammen räknas inte alls och det är under lammens uppfödning till
            slakt som en stor del av fodret åtgår. Det här förhållandet innebär
            att får- och lammproducenter inte får bidrag efter den areal som
            de faktiskt brukar och behöver för att föda sina djur. Antalet
            djurenheter räcker inte när tackor värderats så lågt. Sedan EU-inträdet
            har den inhemska lammproduktionen minskat medan konsumtionen av
            lammkött har ökat. Vi har idag en självförsörjningsgrad på ca
            45 246, vid inträdet i EU var den 70 960. I Europa råder det idag
            brist på lammkött och under våren kan inte de svenska konsumenternas
            efterfrågan tillgodoses. Sverige har en obalans över året i tillgången
            på lammkött. Under hösten är tillgången på lammkött större än
            efterfrågan. Detta är naturligt i en bransch med låg lönsamhet,
            eftersom det är enklare och innebär lägre kostnader att föda upp
            lamm på bete istället för med skördat foder under höst och vinter.
            Slakteribranschen är inte intresserad av att med marknadsföring
            öka efterfrågan på lammkött under hösten eftersom branschen är
            beroende av höstens överskott under våren när det råder brist.
            Överskottet fryses därför in. En ökad lönsamhet i lammproduktionen
            skulle innebära att Sverige kunde exportera höstens överskott
            till övriga Europa och få en nyproduktion för att tillgodose det
            inhemska behovet under våren. Med de förhållanden som råder för
            närvarande blir det allt svårare att hävda en lönsam lammproduktion.
            Med allt färre lamm som produceras försämras möjligheterna till
            att i slakteri- och distributionsledet åstadkomma en effektiv
            produktion, vilket drabbar producenterna i form av lägre avräkningspriser.
            Möjligheterna att ändra avtalet med EU om värderingen av hur många
            djurenheter som en tacka motsvarar torde vara begränsade, därför
            bör en översyn av stödet till får- och lammproduktion göras för
            att undersöka möjligheterna att inrätta ett nationellt stöd som
            ger får- och lammproducenter likvärdiga förutsättningar som nötköttsproducenter.
          </p>
          <p>
            Stockholm den 2 oktober 2001
          </p>
          <p>
            Rune Berglund (s) Berit Andnor (s)
          </p>
        </div>
      </div>
    </body>
  </text>
</TEI>
