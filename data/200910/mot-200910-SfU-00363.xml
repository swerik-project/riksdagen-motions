<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SfU-00363">
  <teiHeader>
    <fileDesc>
      <titleStmt>
        <title>Förbättrad föräldraförsäkring</title>
        <author corresp="i-WJM6edqhGfBK1ijhNxfgoj">av Chatrine Pålsson Ahlgren (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbättrad föräldraförsäkring</title>
          <idno type="rdwebb">GX02Sf363</idno>
          <rs type="number">Sf363</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GX02Sf363/text</ref>
          <ref type="dokument_url_html">http://data.riksdagen.se/dokument/GX02Sf363</ref>
          <ref type="dokumentstatus_url_xml">http://data.riksdagen.se/dokumentstatus/GX02Sf363</ref>
          <ref type="doc">http://data.riksdagen.se/fil/F5B00F3A-14CE-4E3D-A9B9-04C0A24D5890</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WJM6edqhGfBK1ijhNxfgoj</idno>
            <name>Chatrine Pålsson Ahlgren</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YG7TjvywEizogLPLYa4Jvp" type="signed"/>
        <correspContext corresp="i-YG7TjvywEizogLPLYa4Jvp">
          <note type="signatory" corresp="i-WJM6edqhGfBK1ijhNxfgoj"/>
        </correspContext>
        <correspAction xml:id="i-LFyo7rhdpzR2o1w3JR6TDx" type="numbering">
          <date when="2009-10-07"/>
        </correspAction>
        <correspAction xml:id="i-GKAQ7t46a8KE8KpyxpSFH8" type="submission">
          <date when="2009-10-06"/>
        </correspAction>
        <correspAction xml:id="i-KoJNvToqJSbukETowYMBPe" type="transfer">
          <date when="2009-10-06"/>
        </correspAction>
        <correspAction xml:id="i-4mSbxm8LDVHeqyw8Pww24M" type="assigned"/>
        <correspContext corresp="i-4mSbxm8LDVHeqyw8Pww24M">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-MUHGFfjZ7qeDjsQP3FdZLa">
            Förslag till riksdagsbeslut
          </head>
          <list style="ol">
            <item xml:id="i-WUDHMy2ce1BZxc63TA5PrV">
              Riksdagen tillkännager för regeringen som sin mening vad som
              anförs i motionen om att pröva en höjning av golvet i föräldraförsäkringen.
            </item>
            <item xml:id="i-PbEdFZmXgYyJF2YaX5zPkN">
              Riksdagen tillkännager för regeringen som sin mening vad som
              anförs i motionen om att utreda möjligheten till bibehållen sjukpenninggrundande
              inkomst tills barnet är 36 månader.
            </item>
            <item xml:id="i-KFipZor2NtPSnPqYHcKyZG">
              Riksdagen tillkännager för regeringen som sin mening vad som
              anförs i motionen om att pröva möjligheten att förlänga antalet
              pappadagar från dagens 10 till 20.
            </item>
          </list>
        </div>
        <div type="motContent">
          <head xml:id="i-EGacJABQCCmmPVfYfd5gUN" type="h1">
            Höjt golv i föräldraförsäkringen
          </head>
          <p xml:id="i-EJaqruirH2WTqDkGKvi74s">
            Inkomstbortfallsprincipen, som tillämpas i föräldraförsäkringen,
            innebär att den som inte hunnit skaffa sig en sjukpenninggrundande
            inkomst före barnets födelse får en relativt låg ersättning på
            grundnivå. Det är främst yngre föräldrar som studerar eller av
            annat skäl inte hunnit etablera sig på arbetsmarknaden som får
            detta grundbelopp. Det finns flera skäl att höja denna nivå. För
            det första ska inte blivande föräldrar behöva oroa sig över en
            oskäligt låg ersättningsnivå och av den anledningen skjuta upp
            barnafödandet. Enligt en undersökning genomförd av bl.a. SFS och
            TCO svarar 23 procent av de tillfrågade studenterna att de skjutit
            upp barnafödandet på grund av studier. För det andra bör socialbidragsberoende
            undvikas. För det tredje ska inte båda föräldrarna tvingas börja
            arbeta eller studera redan under barnets första levnadsår. Därför
            anser jag att målet bör vara att höja grundbeloppet i föräldraförsäkringen
            från 180 kr per dag till 250 kronor per dag. Föräldrapenningen
            skulle då motsvara studiemedlen. Detta bör regeringen pröva.
          </p>
          <head xml:id="i-VPd8DLZk6rmXA5gWtzVf3e" type="h1">
            En mer flexibel föräldrapenning bibehållen SGI i 36 månader
          </head>
          <p xml:id="i-MNYDmr34J2vAmstrF6RWkA">
            Många familjer önskar fler barn än ett och att vara hemma lite
            längre tid under småbarnsåren. Det går inte att bortse från hur
            olika ekonomiska ersättningssystem har en styrande effekt. Föräldraförsäkringen
            är i dag utformad på ett sätt som i många fall tvingar fram en
            ny graviditet innan moderns kropp har återhämtat sig efter den
            föregående graviditeten och förlossningen samt den påfrestning
            som såväl amning som nattvak innebär. Samtidigt får föräldrarna
            ansvar för ännu ett spädbarn medan det första barnet fortfarande
            är mycket beroende av hjälp från föräldrarna. Föräldraförsäkringen
            är också utformad så att man vid barnets ettårsdag tvingas ta
            ut alla sina dagar så fort som möjligt när man kanske hellre vill
            ta ut färre dagar för att på så sätt förlänga tiden hemma med
            sitt barn. Detta missgynnar inte minst pappor eftersom de oftast
            är föräldralediga just när barnet är lite äldre. Mitt mål är att
            under de tre första åren underlätta för föräldrar att vara hemma
            med sina barn och planera syskon i den takt som passar familjen,
            inte systemet.
          </p>
          <p xml:id="i-JFoqzSWdSe7RQvebx7x9Ti">
            Småbarnsföräldrar väljer ofta att gå ner i arbetstid under en
            längre tid och därmed får de en lägre inkomst. I dag beräknas
            föräldrapenningen utifrån den sjukpenninggrundande inkomst (SGI)
            som gäller före barnets födsel upp tills barnet fyller två år.
            Vid en ny graviditet inom 21 månader, kvarstår samma föräldrapenning
            också efter barnets tvåårsdag. Däremot kan den sjukpenninggrundande
            inkomsten sjunka eftersom villkoren för den istället beror på
            antalet föräldrapenningdagar som utnyttjas. För att behålla den
            egna SGI:n måste föräldern, fr.o.m. barnets ettårsdag, ta ut motsvarande
            antal föräldrapenningdagar som motsvarar ledigheten från arbetet
            (fem dagar vid heltid).
          </p>
          <p xml:id="i-BCshYNJj9Au11Wyci4FtHY">
            Dagens system är komplicerat och svårförklarat. Många känner
            inte till att det är olika villkor som ska uppfyllas för att behålla
            föräldrapenningen respektive sjukpenningen. De som missar denna
            information befinner sig ovetande, i väntan på det andra barnet,
            i en sårbar ekonomisk situation om de skulle bli långvarigt sjuka.
            I andra liknande system, vid studier eller arbetslöshet, är SGI-tiden
            skyddad eller överhoppningsbar. Det innebär att minst den SGI
            som man hade vid tiden före studierna eller arbetslösheten bibehålls.
            Jag föreslår att föräldrar på motsvarande sätt bibehåller sin
            SGI, och föräldrapenninggrundande inkomst, tills barnet är 36
            månader och att skyddet förlängs ytterligare 36 månader vid ny
            graviditet. De olika beräkningssätten för föräldrapenning och
            SGI vid föräldraledighet slopas således. Regeringen bör utreda
            denna möjlighet.
          </p>
          <head xml:id="i-6UT5Fj81hVVzdxKSwFpEUm" type="h1">
            Båda föräldrarna hemma längre med det nyfödda barnet
          </head>
          <p xml:id="i-TWhjvdU4F8qSL7gtq5g6yP">
            Det finns ett behov hos nyblivna föräldrar att kunna vara hemma
            samtidigt under en längre tid med det nyfödda barnet. I dag utbetalas
            10 så kallade pappadagar och många önskar att denna tid kunde
            vara något längre. Jag tror även att pappor som fått chansen till
            tidig anknytning till barnet blir mer benägna att ta ut sin andel
            av föräldrapenningen. Detta gynnar både barnet och familjen, även
            ur ett jämställdhetsperspektiv. Därför föreslås att regeringen
            bör pröva möjligheten att införa ytterligare 10 pappadagar så
            att det sammanlagda antalet dagar uppgår till 20. På så sätt kan
            båda föräldrarna vara hemma med det nyfödda barnet och i större
            mån hjälpas åt i början. Detta är viktigt inte minst för de mammor
            som har genomgått ett kejsarsnitt eller fått någon större skada
            under förlossningen.
          </p>
        </div>
        <div type="motSignatures">
          <list>
            <item xml:id="i-XicjdX1kG6D2bYahCHDnKh" who="i-WJM6edqhGfBK1ijhNxfgoj">
              Chatrine Pålsson Ahlgren (kd)
            </item>
          </list>
        </div>
      </div>
    </body>
  </text>
</TEI>
