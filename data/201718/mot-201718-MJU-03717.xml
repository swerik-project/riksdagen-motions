<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-MJU-03717">
  <teiHeader>
    <fileDesc>
      <titleStmt>
        <title>Utveckling och tillväxt i hela landet</title>
        <author corresp="i-NaB2cvgwB4zVi98HPFcvof">av Kristina Yngwe m.fl. (C, M, L, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3717 av Kristina Yngwe m.fl. (C, M, L, KD)</title>
          <idno type="rdwebb">H5023717</idno>
          <rs type="number">3717</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H5023717/text</ref>
          <ref type="dokument_url_html">http://data.riksdagen.se/dokument/H5023717</ref>
          <ref type="dokumentstatus_url_xml">http://data.riksdagen.se/dokumentstatus/H5023717</ref>
          <ref type="docx">http://data.riksdagen.se/fil/85AF632C-8BE6-4DDF-9201-8BD5117FFB63</ref>
          <ref type="pdf">http://data.riksdagen.se/fil/374D2249-3821-4B56-9345-1514E1062E0D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NaB2cvgwB4zVi98HPFcvof</idno>
            <name>Kristina Yngwe</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-UfuzZaG1S7bnPkLrgux2Au</idno>
            <name>Jonas Jacobsson Gjörtler</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-XBaQWMXc7iatrJ6jNLyj9u" type="signed"/>
        <correspContext corresp="i-XBaQWMXc7iatrJ6jNLyj9u">
          <note type="signatory" corresp="i-NaB2cvgwB4zVi98HPFcvof"/>
          <note type="signatory" corresp="i-UfuzZaG1S7bnPkLrgux2Au"/>
          <note type="signatory" corresp="i-RDeqY3mXLBtUS9bixjvHS"/>
          <note type="signatory" corresp="i-4ednwgW1p5nCGVvkb7M7eo"/>
        </correspContext>
        <correspAction type="submitted" xml:id="i-2K4Vf343CX49upwyih1GV4">
          <date when="2017-10-05"/>
          <time when="15:39:01"/>
        </correspAction>
        <correspAction type="reviewed" xml:id="i-7pbYSv5AfwXbDHzAwGW7JH">
          <date when="2017-10-05"/>
          <time when="17:17:03"/>
        </correspAction>
        <correspAction type="referred" xml:id="i-RRZhJDxxj76M7Hjketu4Gt">
          <date when="2017-10-13"/>
        </correspAction>
        <correspAction type="assigned" xml:id="i-8wCafqzpxMCeBPrPURsCyq">
          <date when="2018-11-07"/>
          <time when="14:23:02"/>
        </correspAction>
        <correspContext corresp="i-8wCafqzpxMCeBPrPURsCyq">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-QaxNMUME3WmDKFCb1Ff2EU"/>
        <correspContext corresp="i-QaxNMUME3WmDKFCb1Ff2EU">
          <ref type="uppgift">2017/18:MJU8</ref>
          <ref type="ref_dok_id">H501MJU8</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU8</ref>
          <ref type="ref_dok_titel">Jakt och viltvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-W3iEWC1r3KhKkQbMYinh4g"/>
        <correspContext corresp="i-W3iEWC1r3KhKkQbMYinh4g">
          <ref type="uppgift">2017/18:MJU13</ref>
          <ref type="ref_dok_id">H501MJU13</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU13</ref>
          <ref type="ref_dok_titel">Fiskeripolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-FGnQKcXD4D767psUcwkkiY"/>
        <correspContext corresp="i-FGnQKcXD4D767psUcwkkiY">
          <ref type="uppgift">2017/18:MJU10</ref>
          <ref type="ref_dok_id">H501MJU10</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU10</ref>
          <ref type="ref_dok_titel">Biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-ARbytceWYwm5qL7uJJAnFX"/>
        <correspContext corresp="i-ARbytceWYwm5qL7uJJAnFX">
          <ref type="uppgift">2017/18:MJU25</ref>
          <ref type="ref_dok_id">H501MJU25</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU25</ref>
          <ref type="ref_dok_titel">Ny djurskyddslag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-KzysX8ZxSixcREaqpNMm2K"/>
        <correspContext corresp="i-KzysX8ZxSixcREaqpNMm2K">
          <ref type="uppgift">2017/18:MJU17</ref>
          <ref type="ref_dok_id">H501MJU17</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU17</ref>
          <ref type="ref_dok_titel">Skogspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-EAhmwRyQRUfHu81Lh9zwV9"/>
        <correspContext corresp="i-EAhmwRyQRUfHu81Lh9zwV9">
          <ref type="uppgift">2017/18:MJU18</ref>
          <ref type="ref_dok_id">H501MJU18</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU18</ref>
          <ref type="ref_dok_titel">Landsbygdspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-QpQfZYWfom9EAGz28dJSh3"/>
        <correspContext corresp="i-QpQfZYWfom9EAGz28dJSh3">
          <ref type="uppgift">2017/18:MJU24</ref>
          <ref type="ref_dok_id">H501MJU24</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU24</ref>
          <ref type="ref_dok_titel">Ny djurskyddslag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-NhvqQJTv7cxD88qwmtjE8j"/>
        <correspContext corresp="i-NhvqQJTv7cxD88qwmtjE8j">
          <ref type="uppgift">2017/18:NU19</ref>
          <ref type="ref_dok_id">H501NU19</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU19</ref>
          <ref type="ref_dok_titel">En sammanhållen politik för Sveriges landsbygder</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:3717 av Kristina Yngwe m.fl. (C, M, L, KD) Utveckling och tillväxt i hela landet</div>
      </div>
      <div type="motBody">
        <div type="motProposal" subtype="förslag">
          <head xml:id="i-Cnb32M6x7w16BK93JkiYHj">
            Förslag till riksdagsbeslut
          </head>
          <list style="ol">
            <item xml:id="i-GezgoHMdFEykbz53ywvuyj">
              Riksdagen ställer sig bakom det som anförs i motionen om att
              fortsatt verka för att främja möjligheter att bo, leva och driva
              företag i hela landet och tillkännager detta för regeringen.
            </item>
            <item xml:id="i-EMkevnXFCxwE3e6VxxXfNy">
              Riksdagen ställer sig bakom det som anförs i motionen om att
              samordna det regionala arbetet kring livsmedelsstrategin bättre
              och tillkännager detta för regeringen.
            </item>
            <item xml:id="i-RvZ4jwpGZs7iWp28vuCaYa">
              Riksdagen ställer sig bakom det som anförs i motionen om att
              diskutera utvecklingen och utvärdera livsmedelsstrategin med centrala
              aktörer inom livsmedelskedjan och tillkännager detta för regeringen.
            </item>
            <item xml:id="i-8mTUik2EQ4r7LtRkoSYAWg">
              Riksdagen ställer sig bakom det som anförs i motionen om att
              förbättra företagsvillkoren inom livsmedelskedjan i syfte att
              stärka konkurrenskraften och tillkännager detta för regeringen.
            </item>
            <item xml:id="i-Xcyyfa4REF4Yvvzbdwv7H9">
              Riksdagen ställer sig bakom det som anförs i motionen om att
              dagens djurskyddslag bör gå från detaljstyrning till målstyrning
              med bibehållen djurskyddsnivå och tillkännager detta för regeringen.
            </item>
            <item xml:id="i-Bv3nVizkskfn259DtMyZEd">
              Riksdagen ställer sig bakom det som anförs i motionen om att
              i EU verka för bättre transporter av djur och tillkännager detta
              för regeringen.
            </item>
            <item xml:id="i-MxkSA3znF9nnpWNEq6ngtr">
              Riksdagen ställer sig bakom det som anförs i motionen om att
              i EU verka för bättre efterlevnad av gällande EU-regelverk kring
              djurskydd och tillkännager detta för regeringen.
            </item>
            <item xml:id="i-UTKqexSX4PFgVNFoVGZ1wk">
              Riksdagen ställer sig bakom det som anförs i motionen om att
              verka för ett ökat internationellt arbete för att minska överanvändningen
              av antibiotika inom livsmedelsproduktionen och tillkännager detta
              för regeringen.
            </item>
            <item xml:id="i-Anq9Q1JLgz7rRtcHUKk6qc">
              Riksdagen ställer sig bakom det som anförs i motionen om att
              verka för uppföljningssystem inom fiskeområdet och tillkännager
              detta för regeringen.
            </item>
            <item xml:id="i-XK3Qy5diTkwSYurd1R237M">
              Riksdagen ställer sig bakom det som anförs i motionen om att
              verka för fler regelförenklingar för svenskt fiske som gynnar
              såväl småskaligt som storskaligt yrkesfiske och näringen som helhet,
              exempelvis kontrollvägning av fångst, och tillkännager detta för
              regeringen.
            </item>
            <item xml:id="i-Ac9A2kYgffgNBDTQgL6ak2">
              Riksdagen ställer sig bakom det som anförs i motionen om att
              Sverige bör verka för att EU:s fiskeregelverk implementeras samstämmigt
              i medlemsländerna och inte bidrar till snedvriden konkurrens inom
              unionen, och detta tillkännager riksdagen för regeringen.
            </item>
            <item xml:id="i-UkE1zMmCUtBRVuLNWSZudg">
              Riksdagen ställer sig bakom det som anförs i motionen om att
              driva arbetet för ett livskraftigt fiskbestånd i Östersjön och
              Västerhavet och tillkännager detta för regeringen.
            </item>
            <item xml:id="i-KPqdDWxdbioXGJaf3hS3HR">
              Riksdagen ställer sig bakom det som anförs i motionen om behovet
              av en decentraliserad och regional viltförvaltning och tillkännager
              detta för regeringen.
            </item>
            <item xml:id="i-NcuuhMd9UxkASrALYjpx1b">
              Riksdagen ställer sig bakom det som anförs i motionen om att
              verka för en utvärdering av viltförvaltningsdelegationernas arbete
              och tillkännager detta för regeringen.
            </item>
            <item xml:id="i-REz4aj8m9WoR5BiAbAMvhK">
              Riksdagen ställer sig bakom det som anförs i motionen om att
              verka för åtgärder som tillgängliggör jakt för personer med funktionsnedsättning
              och tillkännager detta för regeringen.
            </item>
            <item xml:id="i-GfWs2Kaa9TqEEvAaGcZ5CN">
              Riksdagen ställer sig bakom det som anförs i motionen om att
              verka för att klassificeringen av nyckelbiotoper är rättssäker
              och effektiv i sin tillämpning och tillkännager detta för regeringen.
            </item>
            <item xml:id="i-Yc5uRpLiQJDyQ9oNTga6wk">
              Riksdagen ställer sig bakom det som anförs i motionen om att
              verka för en översyn av artskyddsförordningen för att säkerställa
              att den är tillämpbar, effektiv och rättssäker, och detta tillkännager
              riksdagen för regeringen.
            </item>
            <item xml:id="i-6SH1frrNwyLK1mAW4TXzNq">
              Riksdagen ställer sig bakom det som anförs i motionen om en översyn
              av ersättningsmodeller vid skyddande av skog i syfte att skapa
              effektivare skyddsformer och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-YBrmtMexiS6GGsVKYfMjp8">
            Motivering
          </head>
          <p xml:id="i-GPsGEQa8kHPJxXrj2CqUj7">
            Människor ska kunna bo och verka i hela landet. Hela Sveriges
            utvecklingskraft, tillväxtpotential och sysselsättningsmöjligheter
            ska tas till vara. Både människor och företag över hela vårt land
            ska ges möjligheter att växa och utvecklas.
          </p>
          <head type="h2" xml:id="i-8ukg7TRysssXroQabZY7FU">
            Landsbygd
          </head>
          <p xml:id="i-WoDgmB8gsfg4kc257BYBks">
            Sveriges befolkning ökar och många delar av landet upplever en
            positiv befolknings­tillväxt och en ökad attraktionskraft. Samtidigt
            finns det betydande utmaningar såsom ökande skillnader mellan
            städer med stark privat tjänstesektor och små orter som i vissa
            fall är beroende av en enskild eller ett fåtal industriella arbetsgivare.
            I dessa små orter finns en risk för stagnation som kan leda till
            neddragningar i ordinarie verksamheter som vård, skola och omsorg
            men även till att människor känner en bristande framtidstro. Den
            rödgröna regeringens politik och agerande bidrar till den negativa
            utvecklingen. Höjda skatter på jobb och företagande gynnar inte
            tillväxt och före­tagande, och det gäller för hela landet.
          </p>
          <p xml:id="i-SYYji3sBQuGD6pWz1M9s4d">
            Alliansen menar att en annan utveckling är möjlig. Med en förstärkt
            politik och långsiktiga utvecklingsmål med jobbfokus har dessa
            orter goda förutsättningar att utvecklas väl. Alliansen vill förbättra
            företagsklimatet, inte minst för företag i glesbygd. Varje kommun
            och region har ett ansvar att genomföra nödvändiga insatser för
            ett förbättrat näringsklimat. De generella insatserna på nationell
            nivå för jobb, utbildning och för ett förbättrat företagsklimat
            behöver kombineras med regionala tillväxtinsatser. Bland annat
            behövs förutsättningar som stimulerar landsbygdens företagsutveckling.
          </p>
          <p xml:id="i-J4xfjzHSJ5Jsb9PH8jfzCW">
            Alliansen fick i mars 2017 igenom ett tillkännagivande i riksdagen
            om att genomföra ytterligare steg för att reformera strandskyddslagstiftningen.
            Vi vill därför att regeringen skyndsamt genomför detta i syfte
            att öka tillväxt och byggande på landsbygden, så att människor
            kan bo och leva i hela landet.
          </p>
          <head type="h2" xml:id="i-AmrErB5mPoHwPFCd9HkVH7">
            Livsmedel och konkurrenskraft inom de gröna näringarna
          </head>
          <p xml:id="i-9KZpbsGk43CXa44FFHcPBG">
            Den svenska livsmedelsproduktionen ska ha goda förutsättningar
            där det svenska jordbrukets fördelar tas till vara. Sverige har
            EU:s bästa djurskydd, låg användning av antibiotika, stor miljöhänsyn
            och ett smittskydd i världsklass. Dessa mervärden utgör en viktig
            konkurrensfördel för svenskt jordbruk. Livsmedelsindustrin ska
            ha goda förut­sättningar för företagsutveckling, digitalisering,
            förädling och export. Livsmedels­förädlingen är en sektor med
            stor geografisk spridning, vilket visar att branschen kan bidra
            till att skapa arbetstillfällen i hela landet. Export av livsmedel
            kan främjas genom att utveckla förädlingsarbetet i kombination
            med forskningsarbete som är inriktat på förädling och framtagande
            av innovativa produkter som möter konsumenters efterfrågan både
            nationellt och internationellt. Den matbaserade turismen är också
            en viktig sektor som kan ge ökade möjligheter till fler jobb och
            stärka Sveriges position som matnation. Konsumenters efterfrågan
            på livsmedel behöver bättre tillvaratas samtidigt som medvetenheten
            om hållbara hälsosamma vanor behöver stärkas.
          </p>
          <p xml:id="i-BLfWHmWqCLBG7eQePSig6U">
            Regelverk som rör företag i primär- och livsmedelsproduktion
            är i hög utsträckning gemensamma för EU:s inre marknad. Det gör
            att alla nationella regler och krav som går utöver den EU-gemensamma
            lagstiftningen riskerar att försämra konkurrenssituationen för
            de svenska företagen. Det är heller inte ovanligt att svenska
            myndigheter överimple­menterar EU-gemensam lagstiftning vilket
            ger svenska företag en konkurrensnackdel gentemot sina europeiska
            konkurrenter. Därför ska nationella, mer långtgående regler alltid
            vara väl motiverade och prövas noga.
          </p>
          <p xml:id="i-QPpfxYnRhqWBzafdctdqmC">
            Alliansen fick i riksdagen igenom sju tillkännagivanden i anslutning
            till livsmedels­strategin. Dessa handlade bland annat om åtgärder
            som ska stärka konkurrenskraften inom livsmedelskedjan, vilket
            är en förutsättning för att livsmedelsindustrin ska kunna utvecklas.
            När livsmedelsstrategin nu är på plats är det viktigt att den
            förankras tillsam­mans med regioner och centrala aktörer inom
            livsmedelskedjan. Alliansen anser att det är viktigt att det regionala
            arbetet kring livsmedelsstrategin samordnas på ett sätt som tillgodoser
            regionala förutsättningar, eftersom dessa ser skiljer sig runt
            om i landet. Det är också viktigt att innehållet i livsmedelsstrategin
            utvecklas i nära samarbete med näringen som vet vilka behov som
            bör tillgodoses för att strategin ska nå framgång, samt att dessa
            erfarenheter omsätts i strategin. På så sätt kan bättre beslut
            tas tillsam­mans med de som främst berörs. Att utvärdera arbetet
            med implementeringen är också viktigt för att snabbare kunna åtgärda
            brister och behov.
          </p>
          <head type="h2" xml:id="i-8nMQqzrsZTsBzRUbaxD3ym">
            Djurskydd
          </head>
          <p xml:id="i-WWuj4f2vHKiyHko1SpdAun">
            Den svenska livsmedelsproduktionen ska ha goda förutsättningar
            där det svenska jordbrukets fördelar tas tillvara. Sverige har
            EU:s bästa djurskydd, hög miljöhänsyn och ett smittskydd i världsklass.
            Satsningen på ”Sverige – det nya matlandet”, som syftade till
            att lyfta den svenska livsmedelsproduktionen samt exporten av
            livsmedel, har bland annat bidragit till att antalet livsmedelsföretag
            har ökat. Efterfrågan på säker och hållbart producerad mat fortsätter
            att öka.
          </p>
          <p xml:id="i-54AyEZDEvfRGm42CttWKuP">
            Svenskt jordbruk är bland annat bäst i världen när det gäller
            låg antibiotikaresistens, liten förekomst av salmonella och god
            omsorg om djuren. För att vi ska kunna upprätt­hålla de här högre
            kraven i ett internationellt perspektiv måste svenskt jordbruk
            ha rätt förutsättningar. Alliansen anser därför att dagens djurskyddslag
            bör reformeras så att dess reglering går från detaljstyrning till
            målstyrning med bibehållen djurskyddsnivå. Resultatet, det vill
            säga djurskyddet, är viktigare än detaljstyrning som oftast leder
            till mer byråkrati och regelkrångel.
          </p>
          <p xml:id="i-V5ajwU9Fr9ceubYw7NhihF">
            I Sverige har vi hårda krav och tillsyn av djurtransporter vilket
            är bra. Det har dock uppdagats flera fall av ovärdiga transporter
            av levande djur inom EU. Detta är oacceptabelt och Sverige måste
            fortsatt arbeta aktivt för större djurskyddshänsyn vid transport
            av levande djur. Alliansen vill därför se förbättrade djurskyddskrav
            vid transport av levande djur inom hela EU. Trots att det finns
            regler kring djurskydd i EU, efterföljs dessa inte av alla medlemsstater.
            Kontrollen av hur medlemsstater efterlever EU-regelverket kring
            djurskydd bör därför förbättras eftersom alla skärpningar av regelverket
            blir tandlösa om inte efterlevnaden säkerställs.
          </p>
          <p xml:id="i-N3eroJP3jzsHPgrdojVg4w">
            Cirka två tredjedelar av all antibiotika som används i världen
            distribueras inom djuruppfödningen. Anledningen är att djur medicineras
            som kompensation för bristande djurvälfärd. Antibiotika används
            i många andra länder i tillväxtfrämjande eller profylaktiskt syfte,
            något som leder till allvarliga problem med multiresistenta bakterier.
            I Sverige får djur inte antibiotika i förebyggande syfte, en princip
            som måste gälla även i övriga EU-länder. Därför vill vi se ett
            ökat internationellt samarbete och engagemang för att minska överanvändningen
            av antibiotika inom livsmedelsproduktionen.
          </p>
          <head type="h2" xml:id="i-XyFfwpMaVcWFi3s2Gh2KAS">
            Fiske
          </head>
          <p xml:id="i-RNetg1uFoHwrjQnCwMCGD9">
            Fisk är en gemensam resurs, som inte följer nationsgränser. Fisk
            kan leka på en plats och fiskas på en annan. Det gör att Sverige
            måste ha en fiskeripolitik som bygger på samarbete, både nationellt
            mellan olika intressen, men också mellan de länder som fiskar
            i samma vatten. Därför är det viktigt att Sverige driver på för
            ett globalt hållbart fiske, och framförallt är EU-samarbetet centralt.
            EU:s fiskerinäring är världens fjärde största och levererar över
            6 miljoner ton fisk – varje år. Det är välkommet och det får ringar
            på vattnet. Fisket och livsmedelsförädlingen som är nära kopplad
            till det, sysselsätter över 350 000 personer. Lägg därtill hotellnätterna
            för sportfiskare, skärgårdsmiljön som utvecklas och kulturarvet
            som lever kvar. Fisket bidrar därmed med så mycket mer än bara
            den näringsrika maten på tallriken.
          </p>
          <p xml:id="i-SKaDnbKLgjq5nBwQ2xyRAo">
            Alliansen vill att det ska finnas ett livskraftigt fiskbestånd
            i Östersjön och Väster­havet och konsumenter ska inte behöva oroa
            sig för att äta fisk som kommer från dessa vattenområden. Det
            förutsätter en bra miljö i våra hav och vatten. Torsk, ål och
            lax hotas inte bara av miljöproblem utan också av överfiske, vandringshinder
            och marint skräp. Det finns tyvärr brister i uppföljningssystemen
            för fiskbestånden som gör att det är svårt att bedöma behovet
            av fiskevårdande åtgärder och resursutnyttjande. Bland annat saknas
            fångststatistik och det behövs fler provfisken, undersökningar
            och utvärderingar. Alliansen vill därför att regeringen ska verka
            för bättre uppföljnings­system.
          </p>
          <p xml:id="i-Rkpi9wi6nyCzussCxW5ntx">
            Utövarna av kustnära yrkesfiske i Sverige upplever att byråkrati
            och regelkrångel försvårar deras verksamhet med dålig lönsamhet
            som följd. Regelverket för yrkesfisket är till stor del styrt
            av EU:s gemensamma fiskeripolitik, men detta hindrar inte att
            vi nationellt kan vidta åtgärder för att anpassa regelverket så
            att det stöder ett långsiktigt miljömässigt, socialt och ekonomiskt
            hållbart småskaligt kustnära yrkesfiske. Alliansen vill se fler
            regelförenklingar för svenskt fiske, som kommer att gynna yrkesfisket
            och näringen. Målet för fiskeripolitiken bör vara att säkerställa
            nyttig fisk på tallriken från lönsamt fiske i hållbara bestånd.
            Alliansregeringen bedrev under sina år vid makten ett hårt arbete
            för att ändra eller avskaffa krångliga regler för företagen.
          </p>
          <p xml:id="i-KHv3rLuFzCHd4DoCayiVBr">
            Regelförenklingarna synes dock för fiskeföretagen inte ha varit
            tillräckliga trots att det kustnära småskaliga yrkesfisket har
            stor betydelse för många orter längs Sveriges kuster. För fiskeföretagarna
            är behovet av åtgärder som ska leda till en enklare, tydligare
            och begripligare reglering viktigt utifrån bland annat ett lönsamhetsperspektiv.
            Insatser bör därför initieras för att minska de administrativa
            bördorna på fiskets område.
          </p>
          <p xml:id="i-K8eaohnY1zRTkYSqHemsJQ">
            Onödigt regelkrångel och olika tolkningar bidrar till snedvriden
            konkurrens inom unionen. Kort sagt behöver regelverket vara praktiskt
            möjligt att efterleva. Omöjliga regelverk gynnar ingen. Alliansen
            vill därför verka för fler regelförenklingar inom svenskt fiske
            som gynnar både småskaligt och storskaligt yrkesfiske. Ett exempel
            på en sådan regelförenkling är kontrollvägning av fångst, som
            skulle gynna hela fiskenäringen om den förenklades.
          </p>
          <p xml:id="i-RphaExyN2SRBDB1w6ADLNC">
            Den reformerade gemensamma fiskeripolitiken inom EU, som kom
            på plats under alliansregeringen, är viktig för att skapa balans
            och säkerställa att miljömålen som kopplar an till fiske och hav
            kan nås. Därav följer också att Alliansen anser att den gemensamma
            fiskeripolitiken bör vara det huvudsakliga regelverket för svenskt
            fiske, inte nationella särregler som hotar fisket genom sämre
            konkurrensvillkor. Alliansen vill att regeringen verkar för att
            EU-regelverket implementeras samstämmigt i medlems­länderna för
            att hindra snedvriden konkurrens inom unionen.
          </p>
          <head type="h2" xml:id="i-4wnBpnJnJNeqQBGWeXHmeS">
            Viltvård och jakt
          </head>
          <p xml:id="i-EqWpmS4LsiTu3SM5kJdBeH">
            Alliansregeringen genomförde olika modeller för ökad samförvaltning
            på regional nivå såsom älgförvaltningsgrupper, viltförvaltningsdelegationer
            och nationella klövviltrådet. Dessa har möjliggjort fler dialoger
            mellan berörda aktörer i viltförvaltningen i syfte att öka det
            regionala samarbetet och inflytandet. Ett av de grundläggande
            syftena med viltförvaltningsdelegationerna var att ge lantbrukare
            och jägare mer inflytande i de regionala förvaltningsplanerna,
            för att skapa en mer decentraliserad och regional viltförvaltning.
            Regeringen har därefter ändrat balansen i delegationen och tillsatt
            fler ledamöter från naturvårdsorganisationer och natur- och ekoturismföretag
            utan att en nödvändig utvärdering genomförts dessförinnan. Behovet
            av en utvärdering framgår tydligt av det tillkännagivande som
            riksdagen riktade till regeringen i betänkande 2014/15:MJU12.
            Därför vill Alliansen att regeringen ser över sina beslut och
            verkar kraftfullt för att beslut om jakt för vilda djur ska fattas
            regionalt av de som berörs. Vi anser nu att det är dags att viltförvaltningsdelegationernas
            arbete utvärderas i syfte att säkerställa att de ökat den regionala
            samförvaltningen.
          </p>
          <p xml:id="i-FUdhtLwCZ5BxovBkY22NNH">
            Jägare med funktionsnedsättning behöver ofta använda sig av ett
            motordrivet fordon för att komma ut i terrängen. Detta kräver
            i de flesta fall dispens från terrängkörnings­lagen, jaktförordningen
            och jaktlagen. Länsstyrelserna runt om i landet hanterar dispensgivningen
            på olika sätt när det gäller områdes- och tidsbegränsningar i
            dispenserna. Dispens som gäller för ett begränsat område innebär
            för personen med funktionsnedsättning att han eller hon enbart
            kan jaga på det område som han eller hon sökt för. Det innebär
            att personen med funktionsnedsättning kan behöva söka ny dispens
            för jakt utanför det begränsade området. Många aktiva jägare med
            funktionsnedsättning har därför ett stort antal dispenser som
            måste medföras till varje jakt. Systemet innebär att dispenshanteringen
            är onödigt tidskrävande och kostsam. Tiden för handläggning av
            dispensärenden, två till sex veckor, skulle kunna användas till
            mer prioriterade ärenden. Därmed vore det önskvärt att sökt och
            beviljad dispens gäller för jakt med motordrivet fordon i hela
            Sverige i minst fem år. För alla arter som finns med i art- och
            habitat­direktivet och fågeldirektivet krävs dispenser för att
            få jaga med hjälp av till exempel en fyrhjuling. Alliansen vill
            ta ytterligare steg för att förenkla jakten för personer med funktionsnedsättning
            och vill därför se att det görs en översyn av EU:s art- och habitatdirektiv
            samt fågeldirektiv för att få enklare regler på detta område.
          </p>
          <p xml:id="i-W47P2RKQ2pwe8zdb2LnNPt">
            Trots att riksdagen i betänkande 2014/15:JuU15 tillkännagav för
            regeringen att regeringen bör överväga att införa ett undantag
            från tillståndsplikten när det gäller kameraövervakning av vilt,
            så har detta inte skett. Nyligen presenterades också utredningen
            En ny kamerabevakningslag, SOU2017:55, som bland annat konstaterade
            att kamerabevakning inom skogs- och jordbruk inte borde omfattas
            av tillståndsplikten. Kameraövervakning av vilt har bidragit till
            den svenska forskningen och kunskapen om vilt. Ett bra exempel
            är det av EU-kommissionen prisbelönta mårdhundsprojektet, i vilket
            kameraövervakning av vilt har bidragit till att stoppa invandringen
            av mårdhund till Sverige. Alliansen ser att ökad kameraövervakning
            av vilt har god potential att stärka kunskaperna om de svenska
            viltstammarnas sammansättning, storlek och rörelsemönster. Ju
            större kunskap vi har om viltstammarnas förutsättningar, desto
            större möjligheter har vi att i tidiga skeden hindra att invasiva
            viltarter etableras, göra insatser mot smittsamma sjukdomar och
            stoppa att farliga parasiter får fäste i landet. Dessutom kan
            rovdjursinventeringen stärkas, särskilt i Mellansverige, där snöfattiga
            vintrar ofta försvårar inventeringen. Genom att markägare och
            jakträttshavare tillåts övervaka sina åtelplatser, kan viktiga
            insatser för den svenska faunan göras.
          </p>
          <p xml:id="i-Bo24jAp6u1WoN3JrrWgMre">
            Det främsta argumentet mot kameraövervakning vid åtelplatser
            är att skydda enskilda individers integritet. Vi anser att det
            bör kunna hanteras genom att förslaget kompletteras med att övervakat
            område tydligt ska märkas ut med skyltar. Vi anser, med hänsyn
            till vad som anförs ovan, att Jaktlagsutredningens förslag om
            tillståndsplikt för kameraövervakning av viltåtel ska ersättas
            med en anmälningsplikt.
          </p>
          <head type="h2" xml:id="i-HLjBywppRkb3eNWE89UJzL">
            Biologisk mångfald
          </head>
          <p xml:id="i-XtXnNnUwAwi5xUv2uUQFo5">
            Förlusten av biologisk mångfald är ett av våra mest akuta miljöproblem
            globalt. Idag dör arter ut på grund av mänsklig aktivitet som
            medför att djurens och växternas naturliga livsmiljöer förstörs.
            Under vår tid i regering presenterade vi en proposition för biologisk
            mångfald och ekosystemtjänster som utgör en solid grund för det
            fortsatta arbetet. Alliansen vill fortsätta arbetet och förbättra
            skyddet för hotade arter och biotoper samt intensifiera arbetet
            med invasiva främmande arter som orsakar stora skador på vårt
            växt- och djurliv samt ta krafttag mot den kriminella handeln
            med utrotningshotade djur. Vi vill därför se till att ekosystemtjänster
            värderas utifrån den nytta som de bidrar med, att lagstiftningen
            om artskyddsbrott i Sverige stärks, och att det internationella
            samarbetet för att bekämpa handeln med hotade arter prioriteras.
            Alliansregeringen och Sverige var starkt pådrivande i arbetet
            med att utarbeta Nagoyaprotokollet vars syfte är att bevara och
            stärka den biologiska mångfalden. För svensk del är även förlust
            av betesmarker ett problem ur biologisk mångfalds synpunkt. Detta
            sätter ljuset på vikten av att ge de gröna näringarna goda förutsättningar.
            Ett konkurrenskraftigt svenskt jordbruk utgör alltjämt en förutsättning
            för bevarandet av våra betesmarker.
          </p>
          <p xml:id="i-V14HA1PRAbvncreB9yT7td">
            Nyckelbiotoper är en klassificering av skogsområden med mycket
            höga naturvärden. Sedan en tid tillbaka har nyckelbiotoper dock
            inneburit vissa problem för skogsägare. Trots att klassificeringen
            nyckelbiotop inte ger formell skyddsstatus har det i regel blivit
            likvärdigt med ett stopp för avverkning. Något som inte var tanken
            från början. Bland annat har certifieringssystemen FSC och PEFC
            bidragit till att nyckelbiotoperna fått en helt annan status och
            innebörd jämfört med tidigare. Det finns idag i stort sett inga
            aktörer som köper virke från nyckelbiotoper, vilket drabbar alla
            skogsägare oavsett om de valt att certifiera sig eller inte. Metoden
            för att inventera nyckelbiotoper är också kontroversiell då den
            är utvecklad efter förhållanden i södra och mellersta Sverige.
            Trots det tillämpas den i hela landet, vilket blir problematiskt
            eftersom de nordvästra skogarna skiljer sig från resten av landet.
            Klassificeringen av nyckelbiotoper blir därför felaktig om metoden
            för inventering inte används på rätt sätt. Alliansen vill därför
            säkerställa att inventeringen av nyckelbiotoper är rättssäker
            och effektiv samt att klassificeringen tar hänsyn till de lokala
            och regionala förutsättningarna.
          </p>
          <p xml:id="i-81HE2HZ9dZrqwqa9hEvV8o">
            I ett gemensamt brev till regeringen har generaldirektörerna
            för Skogsstyrelsen och Naturvårdsverket framhållit behovet av
            en översyn av artskyddsförordningen på grund av ett rättsosäkert
            läge. Mark- och miljööverdomstolen konstaterar i ett fall i februari
            2017 att det inte varit lagstiftarens avsikt att bestämmelsen
            i 8 § artskyddsförordningen ska ges en sådan tillämpning att pågående
            markanvändning avsevärt försvåras och konstaterar att artskyddsförordningen
            är ofullständig. Detta talar för att det behövs en översyn av
            artskyddsförordningen som säkerställer att den är tillämpbar och
            effektiv i sin tillämpning.
          </p>
          <p xml:id="i-L8sSUbmWVQmiVBq4A7nNNY">
            För att markägare inte ska skadas ekonomiskt vid skyddande av
            skog är det viktigt med fungerande ersättningsformer, något som
            idag saknas. Därför vill Alliansen se en översyn av olika typer
            av ersättningsmodeller vid skyddande av skog.
          </p>
        </div>
        <div type="motSignatures">
          <list>
            <item xml:id="i-8gpEZSWAu9k5o6aXSMmhNP">
              Kristina Yngwe (C)
            </item>
            <item xml:id="i-UK3KZDXLAGaS8pWTWZmwjw">
              Jonas Jacobsson Gjörtler (M)
            </item>
            <item xml:id="i-NjgsHUwdNRR6jprmDhqxqR">
              Lars Tysklind (L)
            </item>
            <item xml:id="i-9XuQ6NTy9THd79nxHxj9i2">
              Lars-Axel Nordell (KD)
            </item>
          </list>
        </div>
      </div>
    </body>
  </text>
</TEI>
