<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__674/mot_1968__ak__674-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 674 år 1968 15
          </p>
          <p>
            Nr 674
          </p>
          <p>
            Av fru Kristensson och herr Björkman, om upptagande av allergologin
            som självständig specialitet.
          </p>
          <p>
            (Lika lydande med motion nr 530 i Första kammaren)
          </p>
          <p>
            Allergisjukdomarnas problematik har under senare år alltmera
            uppmärksammats tack vare ökad forskning och därmed ökat medicinskt
            kunnande. Det kan konstate- ras att dessa sjukdomar i en eller
            annan form drabbar cirka 10 procent av befolk- ningen. Allergisjukdomarna
            är synnerligen mångtydiga och kan ofta ge våldsamma symtom, till
            exempel astma, nässelfeber, nässelutslag, migrän, diarréer, kräkningar,
            tarmkatarr eller allergiska svullnader eller blödningar i tarmväggarna
            som rent av kan likna tumörer och orsaka tarmvred. Att urinvägarna
            kan vara utsatta för en allergisk reaktion är inte allmänt känt,
            men symtom kan där uppstå i form av urinblödningar, smärtanfall
            av njurstenstyp eller blåskatarr. De allergiska buk- och halssjukdomarna
            kan till och med ge symtom som kräver operation. Ofta innebär
            det stora svårigheter att operera patienter som till exempel har
            allergiska svullnader i luftvägarna. Självklart blir allergipatienterna
            ofta svårt handikappade och får svårt att klara sin livsföring,
            sitt arbete, sin mathållning och vanliga vardagstillvaro i övrigt.
            Allergologin är en forskning i begynnelsestadiet, och våra undersöknings-
            och be- handlingsformer är ännu ofta osäkra. Allergologin bör
            nu tillerkännas ställningen som självständig specialitet, varvid
            utbildning, vård och forskning inom området kan prioriteras, något
            som är nödvändigt när man ser hur de allergiska sjukdo- marna
            på ett ännu helt dunkelt sätt breder ut sig år efter år i takt
            med alla nya miljöförändringar som den moderna människan utsätts
            för alltifrån yngsta år. Barn- allergin är ett särskilt område,
            framför allt födoämnesallergier, och enligt olika un- dersökningar
            förekommer dessa hos nästan 50 procent av alla barn. Symtomen
            kan för barnen vara mycket besvärande. Därför bör barnallergin
            också få sin givna plats inom specialiteten. Med stöd av vad ovan
            anförts hemställes, att riksdagen i skrivelse till Kungl. Maj:t
            måtte anhålla att Kungl. Maj:t måtte uppdraga åt universitetskanslersämbetet
            att undersöka förutsättningarna för att tillerkänna allergologin
            ställ- ning som självständig specialitet.
          </p>
          <p>
            Stockholm den 26 januari 1968
          </p>
          <p>
            Astrid Kristensson (h) Folke Björkman (h)
          </p>
        </div>
      </div>
    </body>
  </text>
</TEI>
