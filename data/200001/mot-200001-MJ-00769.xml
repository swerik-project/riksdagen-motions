<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0769/mot_200001_MJ_0769-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            62
          </p>
          <p>
            2000/01 mnr: MJ769 pnr: kd499
          </p>
          <p>
            Motion till riksdagen 2000/01:MJ769
          </p>
          <p>
            av Ragnwi Marcelind (kd)
          </p>
          <p>
            Myggplågan
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om möjligheten att minska myggplågan.
          </p>
          <p>
            Motivering
          </p>
          <p>
            Myggplågan i stora delar av Svealand har under sommaren 2000
            fått stora proportioner. Området Österfärnebo-Hedesunda i Gästrikland
            är numera ökänt för sina myggproblem. Tjocka svärmar av attackerande
            mygg har under sommaren gjort att invånarna tvingats springa ut
            för att rasta hundarna, och barnen har inte kunnat gå ut och leka.
            Barn har reagerat kraftigt på myggbetten och många har fått föras
            till sjukhus på grund av kraftig klåda. Familjerna i de värst
            utsatta områdena har tvingats tillbringa sommaren inomhus. I Österfärnebo
            har också noterats att fågelungarna åts upp av myggen innan de
            lämnat holken. Hönsen har inte kunnat sova om nätterna, utan de
            har stått och stampat med sina fötter som myggen bitit i. Myggen
            har även påverkat trafiksäkerheten då en minibuss med turister
            från Tyskland körde av vägen därför att man blev attackerad av
            en mygg- svärm i bilkupén. Det kan inte ha undgått någon att elkraftproducenterna
            genom sin magasinering av vattenkraft kan orsaka skador för folk
            och bebyggelse. Översvämningar med förödande konsekvenser för
            de boende längs älvar och åar har vi sett mycket av sommaren 2000.
            I dag talar regeringen om att se över den lagstiftning som reglerar
            kraftbolagens sätt att magasinera vatten. Ett annat, inte minst
            lika viktigt område där kraftbolagens förhållningssätt också har
            stor inverkan, är uppdämningens inverkan på myggbeståndet. I Dalälvsdeltat
            kring Österfärnebo och Gysinge har detta med all tydlighet märkts
            denna sommar.
          </p>
          <pb facs="riksdagen-motions-pdf/data/200001/mot_200001_MJ_0769/mot_200001_MJ_0769-0002.pdf"/>
          <p>
            2000/01:MJ769
          </p>
          <p>
            63 Elanders Gotab, Stockholm 2000
          </p>
          <p>
            Myggbeståndet och kläckningsprocessen är beroende av att det
            finns lämpliga gölar av vatten att tillgå. I Dalälvsdeltat skapas
            dessa av ett förhållandevis högt vattenstånd i samband med vårfloden.
            Om kraftbolagen under kläckningsperioden kan hålla vattennivån
            nere på en rimlig nivå torde detta på ett påtagligt sätt minska
            myggbeståndet. Sommarens myggkatastrof föranledde miljöminister
            Kjell Larsson att besöka Österfärnebo, där han enligt uppgift
            blev övertygad om att något måste göras. Miljöministern hävdade
            att ett biologiskt bekämpningsmedel kan vara lösningen. Medlet
            heter BTI och innehåller bakterier som redan finns naturligt i
            miljön. Om halten av BTI höjs skadas myggen i tarmkanalerna och
            dör. Miljöministern lovade att även andra lösningar ska diskuteras
            och lovade tillsätta en grupp från Naturvårdsverket, Kemikalieinspektionen
            m.fl. som ska försöka hitta den bästa lösningen.
          </p>
          <p>
            Stockholm den 25 september 2000 Ragnwi Marcelind (kd)
          </p>
        </div>
      </div>
    </body>
  </text>
</TEI>
