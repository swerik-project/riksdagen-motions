<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0756/mot_199900_MJ_0756-0001.pdf"/>
      <div type="motHeader" xml:id="i-ABiehs99QiYUESHXMd74x8">
        <div type="motTitle" xml:id="i-K2Pf1P8TfQML3cy6ZXaYe9"/>
        <div type="motSubmissionInfo" xml:id="i-DJFjsGnuocP3KjXnvsdqYd"/>
      </div>
      <div type="motBody" xml:id="i-87RHtKGwnHNsxNeZerpkL6">
        <div xml:id="i-VmMLHESydFN7vSuZMnbn7">
          <p xml:id="i-R4wR5VRC3ZyZQoBy35o4aB">
            1999/2000 mnr: MJ756 pnr: s12003
          </p>
          <p xml:id="i-JZAyJuECoxcBKNhip7z4W1">
            Motion till riksdagen 1999/2000:MJ756
          </p>
          <p xml:id="i-X5DdMFejdMUsau6cz6HJTe">
            av Lisbet Calner m.fl. (s)
          </p>
          <p xml:id="i-5Z1GnkySTYKYJi7wupNjMD">
            Oljeborrning i Skagerrak och Kattegatt
          </p>
          <p xml:id="i-EvpsFB6mP4m46JnQTwEPhW">
            ”- Det borde räcka med oljeborrningar i Nordsjön. Hittar norrmännen
            olja i Skagerrak är det slut med fiske och fågelliv. Skagerrak
            blir ett dött hav.” Så sa en av Smögenfiskarna på ett protest
            möte i Bohuslän år 1994, med anledning av Norges planer på att
            provborra efter olja. I januari 1998 meddelade den danska Energistyrelsen
            Sveriges regering att man mottagit en ansökan om oljeefterforskning
            i Skagerrak, och företag fick tillstånd att påbörja seismologiska
            studier. I enlighet med krav från Sverige måste eventuella provborrningar
            föregås av en miljökonsekvensbeskrivning. Enligt uppgift finns
            det också planer på att utvinna gas och olja i Kattegatt, strax
            utanför Grenå. Planer på att provborra efter olja i dessa områden
            upplevs som ett hot mot Bohuskusten. Skagerrak är ett mycket produktivt
            havsområde för fisk. Här fångas 100 000-tals ton fisk och skaldjur.
            Flora och fauna har stort intresse för forskning och utveckling.
            Utmed Skagerraks stränder finner någon miljon människor avkoppling
            och skönhetsupplevelser. Skador på det rika fågellivet har vi
            redan erfarenhet av. Oljeskadade fåglar påträffas av och till
            från något oljeutsläpp från fartyg eller från oljeutvinningen
            i Nordsjön. Erfarenheter från provborrningar i andra delar av
            världen visar att även dylika kan förorsaka oljeutsläpp och spill
            från de oljor som används vid själva borrningen. Vi anser att
            varken Skagerrak eller Kattegatt skall utsättas för risken av
            oljeskador på grund av vare sig prov- borrning eller produktion.
            Vi uppmanar regering och riksdag att på det bestämdaste avråda
            såväl Norge som Danmark från att provborra efter olja i dessa
            områden.
          </p>
          <p xml:id="i-KHp2Weux475CxYAy8cvWTq">
            Hemställan
          </p>
          <p xml:id="i-87cG5mcJVzYX74iGWx2nKF">
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om provborrning
            i Skagerrak och Kattegatt.
          </p>
          <pb facs="riksdagen-motions-pdf/data/199900/mot_199900_MJ_0756/mot_199900_MJ_0756-0002.pdf"/>
          <p xml:id="i-MMbyTMqWnmUhkCeZJxNMDt">
            Stockholm den 29 september 1999 Lisbet Calner (s) Lennart Nilsson
            (s) Mona Berglund Nilsson (s)
          </p>
          <p xml:id="i-CzKnZnG9kt1LjUFPno5onQ">
            Märta Johansson (s)
          </p>
          <p xml:id="i-zP4JQnVUfDMu4EGzQFofU">
            Mot. 1999/2000 MJ756
          </p>
        </div>
      </div>
    </body>
  </text>
</TEI>
