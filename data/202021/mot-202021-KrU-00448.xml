<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-KrU-00448">
  <teiHeader>
    <fileDesc>
      <titleStmt>
        <title>Vissa kulturpolitiska frågor</title>
        <author corresp="i-EgXqeVnPhVAxu5tLpK9F8M">av Vasiliki Tsouplaki m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:448 av Vasiliki Tsouplaki m.fl. (V)</title>
          <idno type="rdwebb">H802448</idno>
          <rs type="number">448</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H802448/text</ref>
          <ref type="dokument_url_html">http://data.riksdagen.se/dokument/H802448</ref>
          <ref type="dokumentstatus_url_xml">http://data.riksdagen.se/dokumentstatus/H802448</ref>
          <ref type="docx">http://data.riksdagen.se/fil/6E4571E2-40AC-46A2-8B40-1352D7BD896E</ref>
          <ref type="pdf">http://data.riksdagen.se/fil/78FF35C9-6DBC-46EF-B1D8-3754888FC3BA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmari Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HLoJwSL5Q4BuZXRsQtKR3X" type="signed"/>
        <correspContext corresp="i-HLoJwSL5Q4BuZXRsQtKR3X">
          <note type="signatory" corresp="i-EgXqeVnPhVAxu5tLpK9F8M"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-L3t2URPAv9iLWgdCvbz7Uv"/>
        </correspContext>
        <correspAction xml:id="i-K5C2kH3zb4SMwxNRZaoB6Z" type="submitted">
          <date when="2020-09-28"/>
          <time when="13:12:42"/>
        </correspAction>
        <correspAction xml:id="i-HzrjTknbPXDDnXg2zJa9Qm" type="reviewed">
          <date when="2020-09-28"/>
          <time when="13:36:39"/>
        </correspAction>
        <correspAction xml:id="i-TGyEB6oxeXcuKhfNqLqpmu" type="referred">
          <date when="2020-10-14"/>
        </correspAction>
        <correspAction xml:id="i-DXGVE2V7j2DNXus1SwcVd4" type="assigned">
          <date when="2021-04-07"/>
          <time when="16:48:04"/>
        </correspAction>
        <correspContext corresp="i-DXGVE2V7j2DNXus1SwcVd4">
          <ref type="assignedTo">Kulturutskottet</ref>
        </correspContext>
        <correspAction xml:id="i-HFDQwgabcEDnQgCSznuki6" type="behandlas_i"/>
        <correspContext corresp="i-HFDQwgabcEDnQgCSznuki6">
          <ref type="uppgift">2020/21:KrU4</ref>
          <ref type="ref_dok_id">H801KrU4</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU4</ref>
          <ref type="ref_dok_titel">Kultur för alla</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BJFRkCGXe8mr6e9Y2H3JYL" type="motHeader">
        <div xml:id="i-JPYLrM4vRCcXPe2rMKW38d" type="motTitle">
          Motion till riksdagen 2020/21:448 av Vasiliki Tsouplaki m.fl.
          (V) Vissa kulturpolitiska frågor
        </div>
      </div>
      <div xml:id="i-GqbFYzEjjGW3AXcNJusN2e" type="motBody">
        <div xml:id="i-VvavTfQb76jA9na6JeVked" type="motProposal" subtype="förslag">
          <head xml:id="i-727f11UrxHwmTFEFHssi1q">
            1 Förslag till riksdagsbeslut
          </head>
          <list xml:id="i-6e56xwQ5us4pdb34Z9SX5y" style="ol">
            <item xml:id="i-MqLm9s8gAucU4dXCaM41S8">
              Riksdagen ställer sig bakom det som anförs i motionen om att
              regeringen bör få i uppdrag att återkomma med förslag på en bred
              satsning för att tillgängliggöra kultur för personer med funktionsnedsättning
              och tillkännager detta för regeringen.
            </item>
            <item xml:id="i-AUgsBeHtWmAPDafDkNhD7z">
              Riksdagen ställer sig bakom det som anförs i motionen om att
              regeringen bör tillsätta en statlig utredning för att genomlysa
              musiklivets villkor på alla nivåer från statliga subventioner,
              turnéstruktur och myndigheters samverkan till exportfrågor och
              tillkännager detta för regeringen.
            </item>
          </list>
        </div>
        <div xml:id="i-9ndtjDg5tTyU1WDGSsYLoH" type="motContent">
          <head xml:id="i-NuAF7P8MWwoJXQLajYBEvm" type="h1">
            2 Inledning
          </head>
          <p xml:id="i-YEfHKzhGZyRSrq6q38VfNY">
            Den centrala frågan för Vänsterpartiet är hur vi ska kunna skapa
            ett kulturliv för alla och inte bara för några få. Vi vill möjliggöra
            för människor i hela landet att vara både delta­gare och åskådare
            genom att öka tillgängligheten till kulturen. Därför måste vi
            ha goda villkor för både yrkesverksamma konstnärer och ideella
            kulturutövare i hela landet. Det handlar t.ex. om ateljéstöd,
            mötesplatser, arrangörsstöd och stärkt finansiering till institutioner
            på alla nivåer. Vidare måste även kulturarbetare få en grundtrygghet
            vid föräldraledighet, sjukdom, ålderdom eller arbetslöshet.
          </p>
          <p xml:id="i-BNKgGaPHC5VaHqYzEueSAX">
            Kulturen ska vara fri och frispråkig. I dag händer det att kultur
            tystas och läggs tillrätta, ibland med goda föresatser, ibland
            med klassförakt, sexism, hat eller rasism som grund. Vänsterpartiet
            är konsekventa försvarare av konstnärlig frihet och yttrandefrihet.
            I dag angrips yttrandefriheten och det fria kulturlivet av extremhögern.
            Deras kulturkamp syftar till att tysta obekväma åsikter och föra
            oss tillbaka till en tid då kritik mot makten betraktades som
            illojalitet mot nationen. Vänsterpartiet anser att det är en ytterst
            viktig princip att politiker inte ska styra det konstnärliga innehållet.
            Konsten får aldrig reduceras till enbart sådant som är lättillgängligt,
            politiskt korrekt eller ämnat att underhålla för stunden.
          </p>
          <head xml:id="i-Xvjwc57Nb3TzujRrkQFeua" type="h1">
            3 Kulturens ekonomi
          </head>
          <p xml:id="i-WLjq6wkhUhnzb1RQw1yh93">
            För Vänsterpartiet är det en central demokratifråga att våra
            civilsamhällsorganisationer har goda villkor för att verka. Genom
            att engagera människor i allt ifrån idrott, miljö­frågor och stödverksamheter
            för olika grupper bidrar ideella organisationer och föreningar
            till samhällsnyttan. Genom att erbjuda fritidssysselsättning och
            tillgång till kultur och natur ger man människor i hela landet
            möjligheter till ett rikare liv. Civilsam­hällsorganisationerna
            bidrar också till att stärka demokratin, dels i sin roll som röst­bärare
            så att en mångfald av idéer och uppfattningar synliggörs och intressen
            och uppfattningar hos olika grupper i befolkningen företräds i
            offentligheten, dels som forum för demokratiträning i praktiken.
          </p>
          <p xml:id="i-9DqfEcqsgw8WKGh9Jxtneh">
            Kommunerna är stora bidragsgivare till de lokala föreningarna
            och har en viktig roll att spela för att gräsrotsnivåerna ska
            få blomstra. Vänsterpartiet vill lyfta att även den nationella
            nivån i organisationerna är nödvändig för att stärka den lokala
            nivån. Den insikten leder till att vi de senaste åren uppmärksammat
            behovet av ökade statliga bidrag. Den nationella nivån är bl.a.
            viktig för att bistå med stöd för utveckling, admini­stration
            och opinionsbildning. På lokal nivå bedrivs nästan all verksamhet
            på ideell basis och då behövs det nationella stödet.
          </p>
          <p xml:id="i-9QJ6VdPdJHdTGyTA9k7ZRu">
            Bidragen till civilsamhällsorganisationerna har i många fall
            inte följt inflationen eller löneutvecklingen och som en effekt
            av detta behöver många göra nedskärningar och över tid ha färre
            i sin personalstyrka och mindre verksamhet. Vänsterpartiet vill
            se en höjning av dessa anslag, delvis för att justera de många
            åren av utebliven höjning och delvis för att också anpassas efter
            nya förutsättningar. Våren 2020 har inneburit ett högre tryck
            på organisationernas verksamhet i och med krisen runt covid-19.
            Det har varit tydligt bland t.ex. friluftsorganisationerna.
          </p>
          <p xml:id="i-UNfdNPU9CVLuh4RB7GK5iM">
            Vänsterpartiet har tidigare föreslagit bidragshöjningar till
            föreningslivet och kommer fortsätta trycka på för trygga ekonomiska
            villkor.
          </p>
          <p xml:id="i-VStT8LffU1To8WUqmaTrPa">
            Det har under de senaste åren pågått många olika utredningar
            som berör villkoren för bidragsgivning till civilsamhället. Bland
            annat har en utredning om bidragen via arvsfonden släppts, en
            om demokrativillkoret i bidragsgivning och en utredning om bidragsvillkoren
            för bidrag till trossamfunden. Dessa utredningar berör svårigheten
            att samtidigt som civilsamhället ska vara fritt från inflytande
            måste villkoren för bidragen garantera att inte odemokratiska
            organisationer får tillgång till dem. Vänsterpartiet menar att
            det är viktigt att utgångspunkten för bidragsgivningen är att
            civilsamhället får agera fritt och demokratiskt. Bidragen är till
            för att stödja organisationerna och inte till för att vara en
            ytterligare börda. Därför bör blanketter, rapporteringskrav och
            ekonom­iska redovisningar vara utformade utifrån det ideella föreningslivets
            förutsättningar.
          </p>
          <p xml:id="i-VKFWWjQpTACq6gub5LwtQp">
            Under de senaste åren har ifrågasättandet av civilsamhället ökat.
            Vi ser bl.a. en minskad tillit från bidragsgivande myndigheter.
            Det sker genom att olika organisationer med religiös bakgrund
            misstänkliggörs och stöd till ungdomsorganisationer dras in utan
            förvarning så hela organisationer från en dag till en annan tappar
            sin finansiering. Vissa nationella musikorganisationer får inte
            längre fördela bidrag till sina lokalföreningar. Organisationsstrukturer
            som sett likadana ut i årtionden och som är kopior av gamla organisationer,
            såsom fackrörelsen och de politiska partierna, stämplas som odemokra­tiska.
            Trots att organisationens medlemmar beslutat om hur organisationen
            ska fungera kräver nu myndigheter, i motsättning till de röstande
            medlemmarnas vilja, att hela strukturen ska göras om för att bidragen
            fortsättningsvis ska kunna betalas ut. Detta sätter organisationer
            i en omöjlig sits då bidraget i många fall är så gott som hela
            verk­samhetens inkomst. Vänsterpartiet menar att civilsamhället
            måste värnas och att bidrag­en ska vara till för att hjälpa organisationerna,
            inte diktera hur organisationernas verk­samhet ska se ut och genomföras.
            Vi är starkt kritiska till utvecklingen och anser att regeringen
            bör agera snabbt genom att lägga fram en proposition till riksdagen
            för att säkra föreningslivets självständighet och värna organisationsfriheten.
          </p>
          <head xml:id="i-Yy1nMNiNQmheTpDX4V3kc" type="h1">
            4 En tillgänglig kultur
          </head>
          <p xml:id="i-XuoupTnmVEZHMLr1BHACXY">
            De kulturpolitiska målen anger att alla ska ha möjlighet att
            delta i kulturlivet. Med det menas bl.a. att klasstillhörighet,
            kön, funktionsvariation, etnisk och religiös bakgrund, bostadsort,
            sexuell läggning eller könsuttryck inte ska vara ett hinder för
            delaktighet i kulturlivet.
          </p>
          <p xml:id="i-AsxcbVFQifQ438mUeCp3Q6">
            Kulturpolitikens uppgift är att ge riktlinjer som säkrar att
            samhällets kulturstöd främjar allas delaktighet i det kulturella
            livet. Det innebär bl.a. att alla ska ha lika möjligheter till
            utbildning, arbete, karriär, anslag och stipendier inom varje
            konst­område. Att kultur ska vara tillgänglig för alla kan ses
            som en självklarhet men så är inte fallet i dag.
          </p>
          <p xml:id="i-BhmAbXT5YpjE5JTL4JdrVT">
            Ett vanligt problem är att kulturverksamhet bedrivs i lokaler
            som inte är tillgängliga; det gäller såväl privata aktörer som
            offentliga institutioner. Andra problem som lyfts är bristen på
            tecken- och syntolkning, att inte tillräcklig information finns
            innan arrange­mang angående tillgängligheten och att det när assistanstimmarna
            minskar är svårt att kunna prioritera kulturliv. De problem som
            personer med funktionsnedsättning kan stöta på när de vill delta
            i kulturlivet kan i vissa fall bero på brist på kunskap hos arrangörer.
            Många gånger är det ideellt engagemang som möjliggör en föreställning
            eller utställ­ning. Andra gånger är det de ekonomiska resurserna
            som saknas. De kulturstöd som idag delas ut måste vara tillräckliga
            för att olika aktörer ska ha möjlighet att tillgänglig­göra sin
            verksamhet. I dag är många stöd för små och har inte räknats upp
            över tid, så snarare än att satsa på ökad tillgänglighet behöver
            aktörerna göra nedskärningar för att kunna fortsätta sin nuvarande
            verksamhet. För att kulturlivets aktörer ska ha möjlighet att
            bredda sin publik måste det offentliga stötta upp arbetet, speciellt
            i kölvattnet av coronakrisen då redan utsatta aktörer är i ett
            ännu tuffare läge. Vi ser att instanserna på nationell, regional
            och kommunal nivå behöver vara tydliga med att arrangemang som
            får offentligt stöd också ska vara tillgänglighetsanpassade och
            erbjuda stöd för att så ska ske. Det kan vara i form av checklistor,
            ekonomiskt stöd eller kunskapsstöd.
          </p>
          <p xml:id="i-Qhsk6AvuUaM8S5mF7XftGJ">
            Regeringen bör få i uppdrag att återkomma med förslag på en bred
            satsning för att tillgängliggöra kultur för personer med funktionsnedsättning.
            Detta bör riksdagen ställa sig bakom och ge regeringen till känna.
          </p>
          <head xml:id="i-Sy1jEszfJFjuoYK3jHA3Jt" type="h1">
            5 Kulturskolan
          </head>
          <p xml:id="i-AkhWC6ibGzokVFVcgbLmcu">
            Kulturskolan är landets största barn- och ungdomskulturverksamhet
            och spelar en viktig roll för barns och ungas möjlighet att själva
            utöva kultur. Barn som ges möjlighet att utöva kultur får ökat
            självförtroende, stärker sin problemlösande förmåga och blir bättre
            på socialt samspel. Drama, dans, bildkonst, film, musik och andra
            kulturyttringar är viktiga för att stärka barns möjligheter att
            uttrycka sig med mer än språket.
          </p>
          <p xml:id="i-RhnvrkTujfUs73ynTT1EPm">
            Kulturskolan har också bidragit till att många musiker och artister
            har fått en grund­läggande utbildning som i vissa fall lett till
            att svensk musik och kultur kunnat spridas över världen och att
            svenska musiker kommer från alla landets delar och inte bara storstäderna.
          </p>
          <p xml:id="i-R1P9sRDyGnKmN91Brcgp92">
            Det viktigaste argumentet för kulturskolan är det mervärde som
            skapas i människors liv när kultur och kulturskapande blir en
            naturlig del av tillvaron. Målsättningen måste vara att alla barn
            ska få möjlighet att pröva på olika kulturyttringar. För att uppnå
            detta behöver kulturskolan göras tillgänglig för alla, vilket
            bl.a. innebär att alla barn oavsett vilken kommun de bor i ska
            ha tillgång till en kulturskola. Enligt Kulturskolerådets rapport
            Framtidens möjligheter för kulturskolan (2018) är det bara ett
            fåtal små kommu­ner med färre än 10 000 invånare som i dag saknar
            musik- eller kulturskola. Det är också i de små kommunerna som
            kulturskolan står under ett nedläggningshot inom de närmsta fyra
            åren. Även bland de som oroar sig för resurstilldelningen är de
            små kom­munerna överrepresenterade. Detta behöver åtgärdas; barn
            ska inte bli straffade för var de bor.
          </p>
          <p xml:id="i-RTmucwypDFsHR3jVkCDWrk">
            Många kulturskoleverksamheter vittnar om att man redan innan
            2020 var hårt an­satta och nu står man inför ännu tydligare nedskärnings-
            och nedläggningshot i spåren efter coronakrisen. När kommunerna
            måste prioritera verksamheter går kulturskolan ofta bort till
            förmån för andra viktiga verksamheter.
          </p>
          <p xml:id="i-B75w8QM4RXBgUwC1AChxxW">
            Under förra mandatperioden beslutades om en ny nationell kulturskolepolitik
            med ett kulturskolecentrum, nya utbildningar för kulturskolepedagoger
            och stöd kring statistik och kunskapsspridning. Tillsammans med
            de 100 miljoner kronor som Vänsterpartiet och regeringen anslog
            har kulturskolornas roll för barns utveckling lyfts. Vi i Vänsterpartiet
            vill fortsätta den satsningen och lägger därför förslag i vår
            budgetmotion för 2021 (2020/21:3170) om att finansiera en avgiftsfri
            kulturskola i hela landet. Det motsvarar hälften av de intäkter
            landets kulturskolor får från avgifter. Den andra halvan får de
            kommuner som vill ansöka om bidraget skjuta till.
          </p>
          <head xml:id="i-BPG7iAP6HLSkFk1CBz2Uof" type="h1">
            6 Musiklivet
          </head>
          <p xml:id="i-8P1wKzbYdcZJkq7yuv7h1g">
            Varje generation har utifrån de musiktraditioner som funnits
            fått erövra sitt eget utrymme och sin egen musik. Det finns i
            dag ett brett spektrum av musikgenrer, en musikalisk mångfald
            som vi har anledning att vara stolta över. Men dessa genrer och
            stilar lever under mycket olika ekonomiska villkor. En alltför
            snålt tilltagen ekonomi gör också att kvaliteten sjunker eftersom
            många verksamheter slåss om samma pengar.
          </p>
          <p xml:id="i-DHvLYfVcE3SNkyz3uCYqZ4">
            Det är politikens ansvar att musiken i landet får förutsättningar
            att utvecklas och expandera. Musik är, tillsammans med film, den
            konstart som ungdomar från alla samhällsklasser kommer mest i
            kontakt med, både som mottagare och som utövare. 600 000 personer
            i landet sjunger i kör. Ungdomar repar och spelar i band i tusentals
            källare och tillfälliga lokaler. Musik- eller kulturskolor finns
            i nästan alla kommuner. Lokala orkestrar, körer och musikhus,
            regionala och nationella institutioner utgör stom­men i det samhälleligt
            stödda musiklivet. Samtidigt står det fria musiklivet, professio­nella
            grupper, musiker och sångare, för en mycket stor del av musikutbudet.
            Många väljer att frilansa av konstnärliga skäl. Deras konstnärliga
            frihet är av vital betydelse för musikens utveckling. Förutsättningarna
            för svenskt musikliv har dock förändrats mycket de senaste åren
            bl.a. beroende på digitaliseringen och globaliseringen.
          </p>
          <p xml:id="i-Lx96weXoR76CCCkbm8MefS">
            Föreningen Svensk live pekade 2017 i sin rapport Maktens musik
            på snedfördelning­en av offentliga bidrag mellan olika musikstilar.
            Till exempel gick mindre än en tiondel av Kulturrådets verksamhetsbidrag
            till aktörer inom pop- och rockgenren medan jazzen fick en tredjedel
            av hela stödet. Av arrangörsstödet fick poparrangörer 3 100 000
            kronor att dela på, vilket motsvarar ungefär hälften av det som
            gick till arrangörer för klassisk musik eller folkmusik – och
            inte ens en tredjedel av det landets jazzarrangörer fick. Svensk
            live menar att detta inte bara kan förklaras med vilka som söker
            bidrag utan att det också verkar finnas andra strukturer som gör
            att pop- och rockgenren blir nekade bidrag. Delvis går det att
            se att det finns en uppfattning att musik inom pop- och rock­genren
            ses som kommersiell och därför får klara sig själv utan stöd.
            Det resonemanget ser inte den enorma flora av musiker som hela
            vägen från amatörnivå till professionell nivå ägnar sig åt och
            utövar musik inom genren. Att denna snedfördelning finns innebär
            också att de kulturpolitiska målen om att främja kulturens alla
            delar faktiskt inte upp­fylls. Vänsterpartiet menar att denna
            utveckling är problematisk och mer måste göras för att hålla scenen
            för pop- och rockmusik levande i Sverige.
          </p>
          <p xml:id="i-R8ZVV4JXixpC2ddcasKqHd">
            Regeringen bör tillsätta en statlig utredning för att genomlysa
            musiklivets villkor på alla nivåer, från statliga subventioner,
            turnéstruktur och myndigheters samverkan till exportfrågor. Detta
            bör riksdagen ställa sig bakom och ge regeringen till känna.
          </p>
        </div>
        <div xml:id="i-C9r3JbzXWecyJd7QnENgHe" type="signatureBlock">
          <list xml:id="i-YFwiLuvPj6tc9KRRBrXGBC">
            <item xml:id="i-2n3dGxt5dGnz4jpjSHyJtd" type="signature">
              Vasiliki Tsouplaki (V)
            </item>
            <item xml:id="i-FN314G8xa5ccuQErjas83" type="signature">
              Nooshi Dadgostar (V)
            </item>
            <item xml:id="i-8tGEwJUh1SY7LfuFUPJ8qs" type="signature">
              Momodou Malcolm Jallow (V)
            </item>
            <item xml:id="i-8bw6frAsM1MKVhkcc4uHDD" type="signature">
              Maj Karlsson (V)
            </item>
            <item xml:id="i-BfGCGNyocnxKuefacyMCFK" type="signature">
              Daniel Riazat (V)
            </item>
            <item xml:id="i-A3Z6wqkb3mUaUcUjQhKri2" type="signature">
              Karin Rågsjö (V)
            </item>
            <item xml:id="i-CcYcZYqNXSBXaKisQs3Tg2" type="signature">
              Ilona Szatmari Waldau (V)
            </item>
          </list>
        </div>
      </div>
    </body>
  </text>
</TEI>
