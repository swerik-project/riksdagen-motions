<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-NU-03417">
  <teiHeader>
    <fileDesc>
      <titleStmt>
        <title>Innovation för svensk tillväxt</title>
        <author corresp="i-9118KyeHJPwjSm2gBg9zwB">av Lars Hjälmered m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3417 av Lars Hjälmered m.fl. (M)</title>
          <idno type="rdwebb">H5023417</idno>
          <rs type="number">3417</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H5023417/text</ref>
          <ref type="dokument_url_html">http://data.riksdagen.se/dokument/H5023417</ref>
          <ref type="dokumentstatus_url_xml">http://data.riksdagen.se/dokumentstatus/H5023417</ref>
          <ref type="docx">http://data.riksdagen.se/fil/C4B374C6-0228-4E11-A1E8-5201206915F5</ref>
          <ref type="pdf">http://data.riksdagen.se/fil/08FEE3A6-37BD-41DD-BB1B-CA62A72140EE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J6HemNwzcYVLs5m9EZ9Tmt</idno>
            <name>Hans Rothenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-XGXudkHXmtGS8CjJ9L2Hkr</idno>
            <name>Hanif Bali</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7ueMHXSkJ4p8MZCwd6tvma</idno>
            <name>Sofia Fölster</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HMvXGdCNQqLZhirWUc7rAD" type="signed"/>
        <correspContext corresp="i-HMvXGdCNQqLZhirWUc7rAD">
          <note type="signatory" corresp="i-9118KyeHJPwjSm2gBg9zwB"/>
          <note type="signatory" corresp="i-J6HemNwzcYVLs5m9EZ9Tmt"/>
          <note type="signatory" corresp="i-XGXudkHXmtGS8CjJ9L2Hkr"/>
          <note type="signatory" corresp="i-BNPcdNmACXycfvLR8wqbHp"/>
          <note type="signatory" corresp="i-7ueMHXSkJ4p8MZCwd6tvma"/>
        </correspContext>
        <correspAction xml:id="i-PmoYCCf1PKnhG81mhXLBqi" type="submitted">
          <date when="2017-10-05"/>
          <time when="13:21:28"/>
        </correspAction>
        <correspAction xml:id="i-FmDdEq4Z7BZX87M9KA5fLQ" type="reviewed">
          <date when="2017-10-05"/>
          <time when="13:50:07"/>
        </correspAction>
        <correspAction xml:id="i-QNwDTs1TRZNf3hfUuT2hoF" type="referred">
          <date when="2017-10-13"/>
        </correspAction>
        <correspAction xml:id="i-PWscfmYq6st3tRx3w2nqX8" type="assigned">
          <date when="2018-11-20"/>
          <time when="08:21:59"/>
        </correspAction>
        <correspContext corresp="i-PWscfmYq6st3tRx3w2nqX8">
          <ref type="assignedTo">Näringsutskottet</ref>
        </correspContext>
        <correspAction xml:id="i-E7PLfQCzvdTv2zgA55f5Rg" type="behandlas_i"/>
        <correspContext corresp="i-E7PLfQCzvdTv2zgA55f5Rg">
          <ref type="uppgift">2017/18:SfU4</ref>
          <ref type="ref_dok_id">H501SfU4</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SfU4</ref>
          <ref type="ref_dok_titel">Utgiftsområde 8 Migration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9T7gpcQZ94ipoTaAgcTzVe" type="behandlas_i"/>
        <correspContext corresp="i-9T7gpcQZ94ipoTaAgcTzVe">
          <ref type="uppgift">2017/18:SfU17</ref>
          <ref type="ref_dok_id">H501SfU17</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SfU17</ref>
          <ref type="ref_dok_titel">Arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FqUGCkzjubT5HX1fwHfd8X" type="behandlas_i"/>
        <correspContext corresp="i-FqUGCkzjubT5HX1fwHfd8X">
          <ref type="uppgift">2017/18:UbU17</ref>
          <ref type="ref_dok_id">H501UbU17</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU17</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Xke1iCFf85odvFfbpv6eQc" type="behandlas_i"/>
        <correspContext corresp="i-Xke1iCFf85odvFfbpv6eQc">
          <ref type="uppgift">2017/18:NU12</ref>
          <ref type="ref_dok_id">H501NU12</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU12</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:3417 av Lars Hjälmered m.fl. (M)
          Innovation för svensk tillväxt
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-M2u8Va6Ki3w2nKEDCnLVEV">
            Förslag till riksdagsbeslut
          </head>
          <list style="ol">
            <item xml:id="i-5jWWppz8fjBAQQAcRfxiwf">
              Riksdagen ställer sig bakom det som anförs i motionen om att
              ytterligare utveckla förutsättningar för att Sverige långsiktigt
              ska vara världsledande inom digitalisering och tillkännager detta
              för regeringen.
            </item>
            <item xml:id="i-V6gFnVQtT6jnHyFPzoh22s">
              Riksdagen ställer sig bakom det som anförs i motionen om att
              se över lärarundantaget och att stärka innovationskontorens uppgift
              att medverka till kommersialisering av forskningen vid lärosätena
              och tillkännager detta för regeringen.
            </item>
            <item xml:id="i-TV5bHTPqkb3hjFBVVY6kgF">
              Riksdagen ställer sig bakom det som anförs i motionen om att
              i regleringsbreven för innovationskontoren stärka deras uppgift
              att medverka till kommersialiseringen av forskningen vid lärosätena
              och tillkännager detta för regeringen.
            </item>
            <item xml:id="i-QbJyGgELuYJH8YMmgEqyj6">
              Riksdagen ställer sig bakom det som anförs i motionen om att
              regeringen bör tillse att myndigheter i ökad utsträckning ska
              använda sig av innovationstävlingar för att bemöta angelägna samhällsproblem
              och tillkännager detta för regeringen.
            </item>
            <item xml:id="i-EjymkrAaaJykAgjeemwESR">
              Riksdagen ställer sig bakom det som anförs i motionen om att
              Sverige ska ha goda villkor för arbetskraftsinvandring för att
              tillgodose företagens behov av kompetent arbetskraft och tillkännager
              detta för regeringen.
            </item>
            <item xml:id="i-H5JXr7NBWcxbvqZEEi99zg">
              Riksdagen ställer sig bakom det som anförs i motionen om att
              ansökningar om arbetstillstånd bör behandlas inom 30 dagar och
              tillkännager detta för regeringen.
            </item>
            <item xml:id="i-HECdgmDvHSixGZunZpDFPw">
              Riksdagen ställer sig bakom det som anförs i motionen om att
              genomföra en översyn av stödsystemet som också omfattar entreprenörskap
              utanför den akademiska sektorn och tillkännager detta för regeringen.
            </item>
            <item xml:id="i-P5L3MWVkmrrQJjwfmGvmxw">
              Riksdagen ställer sig bakom det som anförs i motionen om att
              det vidare arbetet med innovationsstrategin bör ta sikte på att
              finna lösningar på samhällsutmaningar och de möjligheter som dessa
              kan ge, i stället för att peka ut specifika sektorer eller branscher,
              och att fokusera stödsystemen främst på idéerna, och detta tillkännager
              riksdagen för regeringen.
            </item>
          </list>
        </div>
        <div type="motContent">
          <head xml:id="i-Do3zcSRBKgkoUCXa8HSRcT" type="h1">
            Människors drivkraft ger morgondagens innovationer
          </head>
          <p xml:id="i-AKYXDeDr33pWtAEVjqyfzk">
            Sverige rankas som en av världens mest innovativa och konkurrenskraftiga
            ekonomier av bland annat World Economic Forum, Världsbanken och
            EU-kommissionen. Ett innovativt klimat och en global konkurrenskraft
            i världsklass är avgörande för ett litet handelsberoende land
            som Sverige. Entreprenörskap, innovation och jobbskapande går
            hand i hand. Det är morgondagens Ikea, Volvo eller Spotify som
            skapar morgondagens jobb. De flesta nya jobb som växer fram skapas
            av små och medelstora företag. De skapas av drivna entreprenörer
            överallt i vårt avlånga land som vågat ta klivet från dröm till
            verklighet men som också trotsat byråkratiska och politiska hinder
            på vägen.
          </p>
          <p xml:id="i-APDUrLun8g5nPA2GzSFdpy">
            Fyra av de mest grundläggande förutsättningarna för att goda
            idéer kan utvecklas till fungerande innovationer ligger i
          </p>
          <list style="ul">
            <item xml:id="i-5CgCQooYxBrkcvVoYPhShX">
              tekniskt kunnande
            </item>
            <item xml:id="i-KAwnNdDD1wYyD54QDzT6Zc">
              marknadskännedom
            </item>
            <item xml:id="i-9qqU1ikutrBgzqr5h5kLrn">
              autonomi
            </item>
            <item xml:id="i-2ve1S1BQNPJ2W6anfnqYdi">
              tillgång till kapital.
            </item>
          </list>
          <p xml:id="i-Da3parw6GxKdVDco6hjb7a">
            För statens del handlar det därför till övervägande del om att
            på dessa fyra punkter undanröja hinder, agera där marknadsmisslyckanden
            råder samt att smörja redan fungerande system. För bästa utfall
            förutsätter det ett underifrånperspektiv med fokus från den enskilda
            innovatörens utgångspunkt. Förutsättningarna för att utvecklas
            varierar mellan olika branscher. Behoven av kapitaltillskott i
            tidiga skeden är betydligt större inom life science-sektorn än
            inom verkstadsindustrin. I den förstnämnda dominerar universiteten
            vad gäller utveckling medan det inom den senare är företag som
            svarar för de innovativa processerna. Inom it-sektorn sker däremot
            utvecklingen i högre grad av fristående innovatörer där, förutom
            kapital, behovet av affärsnätverk är betydande.
          </p>
          <p xml:id="i-L7qz8Bnr8Z6UkkxPWUkoNF">
            Det innebär att man inte kan ha ett specifikt förhållningssätt
            för innovationspolitiken och riskkapitalförsörjning, utan den
            måste anpassas utifrån branschhänsyn, mognads­grad och tillväxtförutsättningar.
            Innovationer förutsätter således ett individuellt underifrånperspektiv.
          </p>
          <p xml:id="i-JUKexyHQd4kNhqq8dtv3J">
            Digitaliseringen innebär den största samhällsomvälvningen sedan
            industriali­seringen. Sverige har i grunden goda förutsättningar
            att kunna vara världsledande inom digitalisering men det förutsätter
            nytänkande i innovationssystemet. När det kommer till kommersialisering
            av idéer är Sverige och Europa dock svagare än jämförbara länder.
            Näringslivets investeringar i forskning och utveckling i Sverige
            minskar samtidigt som vi tappar i skapad samhällsnytta i termer
            av kommersialisering och konkurrenskraft. För att möta möjligheter
            och nya villkor måste också det svenska innovationssystemet bli
            flexiblare och hitta en samarbetsmodell som snabbare kan omvandla
            forskningsresultat till innovationer som ger morgondagens tillväxtföretag.
            Det kan uppnås med ökat fokus på att pengarna i högre grad följer
            idén istället för aktörerna genom innovations­systemet.
          </p>
          <p xml:id="i-551rsMcDYnjmXb9jD1RZGv">
            Ett modernt innovationssystem som klarar att kommersialisera
            forskning är av yttersta vikt för att säkra Sveriges position
            i den globala konkurrensen. Därför behövs en starkare koordinering
            av finansieringen så att idéer kan färdas snabbare och mer flexibelt
            i innovationssystemet. Det kan ske med hjälp av att i högre grad
            nyttja tillgängliga kapaciteter till innovationsutveckling i form
            av plattformar från inkubatorer till institut och lärosätenas
            innovationskontor. Men också genom att se över lärarundan­taget
            och att stärka innovationskontorens uppgift att medverka till
            kommersialisering av forskningen vid lärosätena samt att i regleringsbreven
            för innovationskontoren stärka deras uppgift att medverka till
            kommersialiseringen av forskningen vid lärosätena.
          </p>
          <head xml:id="i-XcgPPnjWx6bE3R4gvLHasW" type="h2">
            Innovationstävlingar
          </head>
          <p xml:id="i-S8fXyXNHt3YJH12AG6EqgT">
            Innovationstävlingar är ett intressant verktyg som i många fall
            kan komplettera innovationsupphandlingar. I en innovationstävling
            belönas de som först eller effektivast kan lösa en definierad
            utmaning. Genom att rikta strålkastarljuset på en viss fråga eller
            möjlighet kan tävlingar påskynda utvecklingen mot ambitiösa mål.
            I innovations­tävlingar får flera olika innovatörer och investerare
            anledning att prioritera och lösa utmaningen. Till skillnad från
            andra sammanhang är tävlingen inget erkännande av tidigare uppnådda
            mål. Det finns många intressanta möjligheter med innovations­tävlingar
            där detta verktyg skulle kunna bidra till att möta samhällsutmaningar
            och göra svenska myndigheter mer innovativa. Förutom att man stimulerar
            innovationssystemet i Sverige kan det leda till att olika samhällsproblem
            löses snabbare och effektivare.
          </p>
          <p xml:id="i-AGK2iJNDFyjyrcAnzsNbWM">
            Redan idag finns det några svenska myndigheter och privata företag
            som arbetar med innovationstävlingar. Bland andra har Vinnova
            haft ett program för innovations­tävlingar som de senaste fem
            åren assisterat över femtio olika typer av innovations­tävlingar.
            Även Energimyndigheten har en internationell plattform för att
            kunna utlysa innovationstävlingar kring energi och klimatproblem.
            På den internationella arenan har Nasa under lång tid konsekvent
            använt innovationstävlingar som arbetsredskap med dokumenterat
            goda resultat. Om samhällsproblemen definieras och kommuniceras
            väl kan man bygga innovativa företag kring dessa och innovationen
            kommer inte sällan från oväntat håll.
          </p>
          <head xml:id="i-NXMd2UFPmYZMsa94kLte2v" type="h2">
            Attrahera talanger
          </head>
          <p xml:id="i-N9jDWeA2moGtAVb8b8pnzw">
            Sverige är ett fantastiskt land att verka och bo i. Samtidigt
            har den senaste tidens skriverier om arbetskraftsinvandrare som
            skickas hem på grund av småfel en förödande effekt på omvärldens
            bild av Sverige som arbetskraftsinvandringsland. Alla världens
            länder konkurrerar om att attrahera nya talanger och behålla befintliga.
            Samtidigt är kompetensrörligheten över gränserna i sig viktig.
            För att vara en attraktiv arena att verka i på denna globala kunskapsmarknad,
            är det viktigt att Sverige över tid erbjuder konkurrenskraftiga
            och förutsägbara villkor för studenter, expertis och företag.
            Då ökar också förutsättningarna för att investeringar landar i
            Sverige med sina jobbskapande följdeffekter.
          </p>
          <p xml:id="i-37H44KWJ7oibh6b76BnBHU">
            För många företag är rekrytering från andra länder en möjlighet
            och ibland en nödvändighet. Exempelvis skulle många svenska it-företag
            ha stora problem att hitta kompetenta medarbetare om inte möjlighet
            att rekrytera från andra länder fanns. De regler Sverige har idag
            är förhållandevis liberala jämfört med flera andra jämförbara
            länder. Dock finns det uppenbara och påtagliga problem med alltför
            långa handlägg­ningstider för uppehålls- och arbetstillstånd.
            Det är rimligt att ge ansvarig myndighet ett uppdrag att ansökningar
            i normalfallet bör behandlas inom 30 dagar. Regelverken uppvisar
            ibland rent absurda brister där mindre administrativa felaktigheter,
            gjorda av annan part än den enskilda personen med uppehållstillstånd,
            kan få förödande konse­kvenser med indraget uppehållstillstånd
            som följd. Dessa drabbar många gånger helt oförtjänt såväl människor,
            vilka förlorar arbete och rätten att vistas i landet, som företag
            där man förlorar nyckelkompetens. Ur ett mänskligt perspektiv
            och för Sveriges konkurrenskrafts skull måste denna ordning ändras.
            Här har riksdagen riktat ett tillkännagivande till regeringen
            så att människor och företag inte ska hamna i kläm och drabbas
            av orimliga regelverk. Det är nu viktigt att regeringen skyndsamt
            vidtar åtgärder så att Sverige inte tappar fler talanger som bidrar
            till ett bättre näringslivsklimat och starkare innovationsmiljö.
          </p>
          <head xml:id="i-J8eMe6ZGCS5oyjtikf7hVt" type="h2">
            Skatter
          </head>
          <p xml:id="i-VCV1bMxwR1QKhvNzHbo2P4">
            De skattemässiga villkoren för företagande förbättrades stadigt
            under alliansregeringens tid. Bland annat sänktes bolagsskatten,
            expertskatten förenklades och socialavgifterna för unga och äldre
            sänktes. De tre påföljande åren med den rödgröna regeringen har
            dessvärre visat på omvända förhållanden där ökade skattepålagor
            med tiotals miljarder belastat svenska företag. Detta olyckliga
            trendskifte måste raskt brytas så att det svenska skattesystemet
            kan utvecklas så att det skapar attraktiva förutsättningar för
            företag att bedriva sin verksamhet i Sverige, och särskilt främjar
            entreprenörskap och innovation. Sverige hade fram till 1989 en
            bolagsskatt på 52 procent. Vid skattereformen 1990–1991 sänktes
            bolagsskattesatsen först till 40 och sedan 30 procent. Samtidigt
            breddades skattebaserna genom att en rad avdrags- och reserveringsmöjligheter
            slopades. Mellan 1994 och 2008 var skattesatsen oförändrad på
            28 procent. 2009 sänktes den till 26,3 procent och 2013 till 22,0
            procent. Mellan 2004 och 2012 låg den genomsnittliga bolagsskattesatsen
            i EU lägre än den svenska, men den senaste sänkningen har gjort
            att Sverige nu återigen tagit sig strax under EU-snittet. Mellan
            år 2000 och 2015 har bolagsskatterna sjunkit med 10,7 procentenheter
            inom EU och med drygt 8 procent­enheter bland OECD-länderna. Under
            samma period har skattesatsen sänkts med totalt 6 procentenheter
            i Sverige.
          </p>
          <p xml:id="i-QGR9ee2jps19HvRyBmywdX">
            En femtedel av svenska företag anser att skattesystemet framför
            allt hämmar anställning av kvalificerade, högutbildade medarbetare.
            Sedan år 2001 kan utländska arbetstagare som klassificeras som
            experter, specialister, forskare och andra nyckel­personer beviljas
            skattelättnad hos Forskarskattenämnden. Expertskatten innebär
            för arbetstagaren att 25 procent av kontant lön och förmåner undantas
            från beskattning medan reglerna för arbetsgivaren innebär att
            skattefri lön och ersättning undantas från underlag för beräkning
            av sociala avgifter. Skattelättnaden infördes bl.a. för att öka
            Sveriges möjligheter att attrahera och rekrytera kvalificerad
            arbetskraft. Expertskatten är ett viktigt konkurrensredskap för
            att bibehålla landets konkurrenskraft. Den ger också möjlighet
            för duktiga människor att verka i Sverige utan att personligen
            försaka de arbetsersättningar som kan vara mer attraktiva i andra
            länder. Ur företagens, universi­tetens och individens perspektiv
            bidrar expertskatten till att öka kompetensrörligheten och tillgodose
            kvalitet inom verksamheten. Villkoren för expertskatten tillika
            avdrags­möjligheter för utländsk arbetskraft måste därför kontinuerligt
            ses över för att tillför­säkra dess konkurrensmässighet.
          </p>
          <p xml:id="i-TFWLLFqhSSjzBLDuAD77EW">
            Höga marginalskatter påverkar antalet arbetade timmar i ekonomin
            och skapar spänningar mellan beskattning på arbete och kapital,
            vilket leder till sämre förtroende för skattesystemet. På sikt
            bör därför marginalskatterna minska. Det är viktigt att de översyner
            och reformer som krävs görs utan att ge avkall på principer om
            rättvis beskattning och förenas med ett aktivt arbete mot så kallat
            skatteläckage, det vill säga möjligheter för människor att undandra
            sig skatt på ett sätt som inte är syftet med lagstiftningen.
          </p>
        </div>
        <div type="motSignatures">
          <list>
            <item xml:id="i-QnB6K5ipx3qc6gRbuibYU">
              Lars Hjälmered (M)
            </item>
            <item xml:id="i-5RbBUqRt2PrKmxcoCYTzZi">
              Hans Rothenberg (M)
            </item>
            <item xml:id="i-FRBaeJvgz8wYY9WPhXqdsV">
              Hanif Bali (M)
            </item>
            <item xml:id="i-W8iHzWJrEvkXbhpfkCGGfE">
              Ann-Charlotte Hammar Johnsson (M)
            </item>
            <item xml:id="i-JxZnkuDT5NDQkK1vhag24q">
              Sofia Fölster (M)
            </item>
          </list>
        </div>
      </div>
    </body>
  </text>
</TEI>
