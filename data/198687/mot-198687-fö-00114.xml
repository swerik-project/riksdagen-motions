<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_fö_114/mot_198687_fö_114-001.pdf"/>
      <div type="motHeader" xml:id="i-PzfkHrwgPehgb1Az3LGLSN">
        <div type="motTitle" xml:id="i-5A6Frsa6oK6yrWaJnBnsFo"/>
        <div type="motSubmissionInfo" xml:id="i-NpHT1rELw9bbHDhxEbXbWX"/>
      </div>
      <div type="motBody" xml:id="i-QaDKFrcf3ZSpqs278EG9nz">
        <div xml:id="i-XX8KPREB97GXLi7pq2hgcM">
          <p xml:id="i-6gPBXsvc5UzPwPvQ7ccppL">
            Motion till riksdagen 1986/87:Fö114
          </p>
          <p xml:id="i-N7K33NJxLLxtqf7Czq27DL">
            Ewy Möller och Sten Andersson i Malmö (m) Totalförsvarets fortsatta
            utveckling (prop. 1986/87:95)
          </p>
          <p xml:id="i-93Wf7PpQNo5hUR8hmWFPuR">
            I bilaga 6 i propositionen föreslår finansministern ändrade riktlinjer
            för kustbevakningens organisation som innebär kustbevakningens
            avskiljande från tullverket. Kustbevakningen är i dag en liten,
            rationell och effektiv myndighet som samarbetar med såväl statliga
            myndigheter som med landstingen och kommunerna. Åt moderorganisationen,
            tullverket, utför kustbevakningen det civila gränsskyddet. Man
            övervakar den reguljära fartygstrafiken så att den följer tullstadgans
            bestämmelser, hur trafiken skall löpa utefter kusterna och till
            och från hamnarna. Denna uppgift är mycket viktig i smuggelbekäm-
            pande syfte. Kustbevakningen övervakar också den alltmer växande
            fritids- båtstrafiken, viktigt ur narkotikabekämpningssynpunkt.
            På miljösidan har tullverkets kustbevakning huvudansvaret för
            olje- och kemikaliebekämp- ningen till sjöss. Sedan några år har
            kustbevakningen polismans befogenhe- ter, vilket innebär att många
            polisiära uppgifter lagts på den. Härigenom har statsmakterna
            sparat resurser när det gäller utbyggnaden av sjöpolisverk- samheten.
            Kustbevakningen har en mängd arbetsuppgifter åt såväl tullverket
            som andra myndigheter. Vi anser att kustbevakningen även i fortsättningen
            gör bäst nytta som en helt civil myndighet utan inblandning av
            den militära organisationen. I försvarspropositionen föreslås
            nu en samordning med marinen, bl. a. avseende just sambands- och
            ledningsfunktionen. Många befarar att detta kommer att innebära
            att samtliga kustbevakningssambandscentraler kom- mer att läggas
            ned och att denna verksamhet kommer att övertas av marinens sjöcentraler.
            Det finns redan nu planer på att lägga ned sambandscentralerna
            i Kungshamn, Gryt, Furusund, Visby, Karlskrona, Malmö, Härnösand
            och Umeå. Vad gäller Gryt, Furusund och Visby är dessa numera
            endast dagtidsbemannade, övrig tid betjänas de från sambandscentralen
            i Stock- holm. Denna centraliseringsstrategi är naturligtvis djupt
            olycklig ur kustbe- vakningssynpunkt. Kustbevakningens styrka
            har traditionellt varit att den finns etablerad utmed hela Sveriges
            kust. Genom centraliseringen förlorar glesbygden åtskilliga arbetstillfällen
            samtidigt som storstäderna växer. Den under många år pågående
            processen med indragning av tull-, lots- och fyrpersonal från
            kustområdena har underlättat för främmande ”gäster” att vistas
            på våra vatten. Många känner i dag oro över den organisationsförändring
            som föreslagits, inte minst de anställda inom kustbevakningen
            och personalorganisationerna.
          </p>
          <pb facs="riksdagen-motions-pdf/data/198687/mot_198687_fö_114/mot_198687_fö_114-002.pdf"/>
          <p xml:id="i-Q1gUDH8TQsmG952eHs16Yc">
            I den organisationskommitté som i propositionen föreslås tillsättas
            för att arbeta fram förslag enligt givna direktiv, kommer troligen
            inte representan- ter från personalorganisationerna att ingå.
            Enligt uppgift blir det heller ingen remissomgång. Alltså kan
            ingen av de berörda påverka eller framföra sina synpunkter. Allt
            bestäms över huvudena på de anställda. Genom en räknemanöver överför
            finansministern 1,5 miljarder kronor från finansdepartementet
            till försvarsdepartementet under en femårsperiod. Detta innebär
            enligt vår åsikt inte att man förstärker försvaret — mot bl. a.
            ubåtskränkningar — som säkerligen kommer att hävdas. Det kan i
            stället få som resultat att marinen ej tillförs det kvalificerade
            ubåtsjaktsmaterial som så väl behövs. Kustbevakningen ingår redan
            i dag i försvaret i krigs- och beredskapstill- stånd. Dessutom
            är den marinen behjälplig närhelst denna behöver resurs- tillskott.
            Således innebär överförandet av medel från finansdepartementet
            till försvarsdepartementet ingen resursförstärkning.
          </p>
          <p xml:id="i-8BwSzhrjsawXkqLEM7KeXC">
            Hemställan
          </p>
          <p xml:id="i-3LQ8jfnF6xasG47JEFs5sY">
            Mot bakgrund av vad som ovan anförts hemställs att riksdagen
            som sin mening ger regeringen till känna vad som i motionen anförts
            om kustbevakningens organisation.
          </p>
          <p xml:id="i-GgSYPD7nS6CNdniKMWjijm" type="date">
            Stockholm den 24 mars 1987 Ewy Möller (m) Sten Andersson (m)
          </p>
          <p xml:id="i-SfbneLNqieTt9m5M3xZk2q">
            i Malmö
          </p>
          <p xml:id="i-Khe1aS5A4ZNS43NnVCGfz2">
            Mot. 1986/87 Föl14
          </p>
        </div>
      </div>
    </body>
  </text>
</TEI>
