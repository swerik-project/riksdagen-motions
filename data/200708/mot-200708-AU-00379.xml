<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-AU-00379">
  <teiHeader>
    <fileDesc>
      <titleStmt>
        <title>Arbetstider</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arbetstider</title>
          <idno type="rdwebb">GV02A379</idno>
          <rs type="number">A379</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GV02A379/text</ref>
          <ref type="dokument_url_html">http://data.riksdagen.se/dokument/GV02A379</ref>
          <ref type="dokumentstatus_url_xml">http://data.riksdagen.se/dokumentstatus/GV02A379</ref>
          <ref type="doc">http://data.riksdagen.se/fil/C9B4B5A7-449D-4093-BA6B-FB9BA5CB91CA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BqKTLErfbdvwn9pE19ep1d" type="signed"/>
        <correspContext corresp="i-BqKTLErfbdvwn9pE19ep1d">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-RnWtNUQCpycyMXbuRLTXcR"/>
        </correspContext>
        <correspAction xml:id="i-Qu5krtPaizNacnEjb7GNzG" type="referral">
          <date when="2007-10-16"/>
        </correspAction>
        <correspAction xml:id="i-PAAhk7LmmMzQA7H7JVFZoC" type="dismissal">
          <date when="2007-10-16"/>
        </correspAction>
        <correspAction xml:id="i-9XNZ2ngpDGYeKqfzt2Af4C" type="numbering">
          <date when="2007-10-08"/>
        </correspAction>
        <correspAction xml:id="i-RZnjzcEYJqNbWPN1io1pgE" type="submission">
          <date when="2007-10-05"/>
        </correspAction>
        <correspAction xml:id="i-JoXoy8pKDDuzuzWSfqgWWr" type="transfer">
          <date when="2007-10-04"/>
        </correspAction>
        <correspAction xml:id="i-3DBfcjiaeKX26b4EZ3x9LA" type="assigned"/>
        <correspContext corresp="i-3DBfcjiaeKX26b4EZ3x9LA">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Qzq4A7zpkBBbTMZEgwJnt">
            1 Förslag till riksdagsbeslut
          </head>
          <list style="ol">
            <item xml:id="i-5fUkBoMFupotmniqUTdm48">
              Riksdagen tillkännager för regeringen som sin mening vad som
              anförs i motionen om att lagen om anställningsskydd bör ändras
              för att garantera rätt till heltid.
            </item>
            <item xml:id="i-EQuEBc8tbze7MoE2MWSpBq">
              Riksdagen tillkännager för regeringen som sin mening vad som
              anförs i motionen om att slopa mertidsbegreppet.
            </item>
            <item xml:id="i-M7VQq27aRsuHsqnF7No4aq">
              Riksdagen begär att regeringen lägger fram förslag om sänkt övertidstak.
            </item>
            <item xml:id="i-AqBZfQb5xzHKw3LBjJVqYE">
              Riksdagen tillkännager för regeringen som sin mening vad som
              anförs i motionen om att dispensansökan för övertid utöver allmän
              övertid ska innehålla yttrande från företagshälsovård.
            </item>
            <item xml:id="i-1ZA4GDQDyZ3wbwi3ji4ZL">
              Riksdagen tillkännager för regeringen som sin mening vad som
              anförs i motionen om att dygnsvilan i arbetstidslagen ska vara
              densamma som definitionen av natt, dvs. 2206.
            </item>
            <item xml:id="i-mGnnxD1Fcxu8UF1zNmnPD">
              Riksdagen tillkännager för regeringen som sin mening vad som
              anförs i motionen om att inleda en stegvis förkortning av arbetstiden
              genom att sänka arbetstidsnormen i arbetstidslagen.
            </item>
            <item xml:id="i-6QEQaxYnjxrHqpzJ3DA4Yh">
              Riksdagen tillkännager för regeringen som sin mening vad som
              anförs i motionen om att regeringen ska återkomma med förslag
              om genomförande av Arbetstidskommitténs, Knas, förslag till inflytanderegler.
            </item>
          </list>
        </div>
        <div type="motContent">
          <head xml:id="i-8kgtV3bbMjRkkKeUFhDCBB" type="h1">
            2 Heltid en rättighet deltid en möjlighet
          </head>
          <p xml:id="i-4CV2z8dc4t6dK1Ni3AEA1x">
            SCB:s arbetskraftsundersökningar visar att deltidsarbete av arbetsmarknadsskäl,
            dvs. att arbetsgivaren endast erbjuder deltid trots att arbetstagaren
            vill och kan arbeta heltid, har ökat från 215 000 till 268 900
            andra kvartalet 2007. Av de ungefär 270 000 anställda med ofrivilligt
            korta arbetstider andra kvartalet 2007 är 174 700 kvinnor och
            94 200 män. De så kallade behovsanställningarna har också ökat
            kraftigt. Från ungefär 40 000 år 1990 till i dag nästan 145 000
            personer. Denna typ av extremt otrygga anställningar, utan någon
            garanterad minimiarbetstid, är i särklass vanligast bland kvinnliga
            arbetare.
          </p>
          <p xml:id="i-MXWaAX7iDZoTG69CJXnnF">
            LO-rapporten Anställningsformer och arbetstider från 2005 visar
            dessutom att 22 procent av de LO-anslutna kvinnor som är födda
            utanför Norden och har bott högst 9 år i Sverige är deltidsarbetslösa.
            Motsvarande siffra för samtliga arbetande kvinnor födda i Sverige
            är 14 procent och 4 procent för män födda i Sverige. Deltidsarbetslöshet
            är alltså i huvudsak ett problem för kvinnor i arbetaryrken, i
            synnerhet utlandsfödda.
          </p>
          <p xml:id="i-HvD8xJmEAuCdtD7KtzBuCf">
            Det ofrivilliga deltidsarbetet och de otrygga anställningarna
            gör att företrädesvis kvinnliga arbetare förvägras möjligheten
            till en lön som går att leva på. Deltidsarbete innebär förutom
            en lägre inkomst även sämre utvecklingsmöjligheter i arbetet och
            en sämre löneutveckling. Deltidsarbete leder också till lägre
            ersättning från socialförsäkringssystemen, a-kassan och pensionssystemet
            och låser fast framför allt kvinnor i ekonomiskt beroende antingen
            av samhället eller av en partner. Deltidsarbetslösheten är ett
            av de mest grundläggande strukturella problemen som upprätthåller
            orättvisorna mellan kvinnor och män i arbetslivet.
          </p>
          <p xml:id="i-PdomyoQvdJ7p4FBuJZAW9H">
            De fackliga organisationer som representerar många deltidsanställda
            Kommunal, Handelsanställdas förbund, Hotell- och restaurangfacket
            och Handelstjänstemannaförbundet har länge kämpat för att få till
            stånd avtal om rätt till heltidsanställningar, men arbetsgivarna
            har mycket bestämt avvisat kraven. Det är ingen tillfällighet.
            För arbetsgivare är det både lönsamt och smidigt med deltidsanställda.
            Schemaläggningen blir mer flexibel och möjligheten att låta deltidsanställda
            gå in och täcka upp vid sjukfall och arbetstoppar är billigare
            och smidigare än att kalla in vikarier eller beordra övertid.
          </p>
          <p xml:id="i-N7kptrfu8p46GLrU9PC6su">
            För många deltidsanställda har möjligheten att få ersättning
            från a-kassan genom att fyllnadsstämpla upp till motsvarande en
            heltidstjänst ändå gett något så när rimliga levnadsvillkor. Arbetslöshetsförsäkringen
            har alltså täckt upp för de ekonomiska förluster som arbetsgivaren
            orsakat de enskilda genom att förvägra en anställning som det
            går att leva på.
          </p>
          <p xml:id="i-H5p6qqyWyhMmL5JqPWHnEa">
            Från och med januari 2008 ska denna möjlighet begränsas kraftigt.
            Regeringen har föreslagit att möjligheten till deltidsstämpling
            ska begränsas till 75 dagar. Regeringen motiverar försämringen
            med att detta ska öka incitamenten för deltidsarbetslösa att gå
            upp i arbetstid.
          </p>
          <p xml:id="i-5RgkhjWeJbfzRBmdXmwnbT">
            Det är nu inte det som är problemet i sammanhanget det är ju
            att hela branscher är organiserade kring deltidstjänster och att
            de anställda i dessa branscher inte har möjlighet att välja omfattningen
            på sin egen arbetstid. Vad regeringen gör med sin reform är att
            vältra över kostnaden för deltidsarbetslösheten från arbetslöshetsförsäkringen
            till de deltidsarbetslösa själva. Av alla tänkbara lösningar på
            deltidsproblemet är detta den absolut sämsta, och det tyder på
            en stor likgiltighet inför människors livssituation. Betydligt
            större är empatin med arbetsgivarna, vars rätt att erbjuda jobb
            som ger så liten inkomst att den inte går att leva på lämnas helt
            ograverad.
          </p>
          <p xml:id="i-AnNoBeT5qrs2bXZbefzVFc">
            Vänsterpartiet avvisar den här försämringen och föreslår istället
            en lösning som siktar in sig på själva grundproblemet. Vi vill
            lagstifta om rätt till heltid medan deltid ska fortsätta att vara
            en möjlighet när parterna är överens om det.
          </p>
          <p xml:id="i-FUdqyB85b2sF7WjS8P2kJ9">
            Lagen bör vara utformad så att anställningar på deltid ska kunna
            ingås om det finns särskilda skäl, och de ska då ha ett fast arbetstidsmått
            och vara reglerade mellan parterna på arbetsmarknaden. Lagen om
            anställningsskydd bör ändras i enlighet med vad som i motionen
            anförs om rätt till heltid. Detta bör riksdagen som sin mening
            ge regeringen till känna.
          </p>
          <p xml:id="i-5PmZ7UM1GEPHLcbehxDoQd">
            Riksdagen har behandlat detta yrkande i betänkande 2006/07:AU9
            och skriver följande som motivering till att riksdagsmajoriteten
            avslår förslaget om rätt till heltid: Utskottet anser det viktigt
            att den som vill får möjlighet att gå upp i sysselsättningsgrad.
            Den offentliga sektorn har ett särskilt stort ansvar för denna
            fråga. I dag löses frågan om hel- och deltidsanställning vanligen
            avtalsvägen, och det finns ingen anledning att ändra på den ordningen.
          </p>
          <p xml:id="i-6ADtGavmnj8v2EyYZ6P8uf">
            Vänsterpartiet delar inte uppfattningen att det inte skulle vara
            befogat för lagstiftaren att reglera den här frågan, eftersom
            det så tydligt visat sig att de fackliga organisationerna i de
            kvinnodominerade tjänstesektorerna inte ens i centrala förhandlingar
            lyckats nå framgång trots otaliga försök. Vi menar vidare att
            utskottet bör få chansen att ompröva sitt tidigare ställningstagande
            mot bakgrund av regeringens föreslagna försämringar av möjligheten
            till deltidsstämpling.
          </p>
          <head xml:id="i-HbTeM71MzJ44Do1voV97eu" type="h2">
            2.1 Mertidsbegreppet
          </head>
          <p xml:id="i-RoEhcLixS8uVY5BJbQFFF9">
            Mertidsbegreppet i arbetstidslagen stimulerar inrättandet av
            deltidsanställningar. Detta begrepp bör tas bort ur lagen. Bara
            ett entydigt begrepp bör finnas för vad övertid är, dvs. sådan
            arbetstid som överstiger ordinarie arbetstid i anställningsavtalet.
            Detta bör riksdagen som sin mening ge regeringen till känna.
          </p>
          <head xml:id="i-96pNp6ad6aMjoaNCaBfq8h" type="h1">
            3 Minskat övertidsuttag
          </head>
          <p xml:id="i-NsT7PPfPZKxE1A8bhy2zpy">
            Totalt har antalet lönearbetstimmar i Sverige legat relativt
            stabilt på 120130 miljoner timmar per vecka sedan början av 1980-talet.
            Men bakom siffrorna döljer sig stora interna förändringar. Antalet
            personer i arbetsför ålder har ökat kraftigt. Totalt har antalet
            faktiska lönearbetstimmar, fördelat på de arbetsföra, minskat.
          </p>
          <p xml:id="i-RguyRyNTTN4esdQrs12jbv">
            Enligt SCB:s Arbetskraftsundersökning som avser hela året 2006
            var 4 340 600 personer sysselsatta (anställda eller företagare).
            Den genomsnittliga överenskomna arbetstiden för hela arbetsmarknaden
            under året i åldrarna 1664 år var 37,5 timmar per vecka. Bland
            män i samma åldersgrupp var den genomsnittliga överenskomna arbetstiden
            39,9 timmar per vecka och bland kvinnor 34,9 timmar per vecka.
          </p>
          <p xml:id="i-9odghWbxw3MnDgYBMY8F8t">
            Deltidsarbete med mindre än 19 timmars arbete per vecka är dubbelt
            så vanligt bland kvinnor som bland män. År 2006 var det bland
            männen 2 014 000 personer vilka hade en genomsnittlig överenskommen
            arbetstid på mer än 35 timmar per vecka och 1 713 000 män på mer
            än 40 timmar per vecka. Samtidigt hade endast 1 322 000 kvinnor
            en genomsnittlig överenskommen arbetstid på mer än 35 timmar per
            vecka.
          </p>
          <p xml:id="i-PkSpLGrTA2JDYeZRbztxNH">
            När det gäller övertidsuttag är även denna tid ojämnt fördelad
            mellan kvinnor och män. Enligt AKU för 2006 arbetade i genomsnitt
            427 000 män mellan 16 och 64 år övertid varje vecka. Motsvarande
            antal kvinnor som arbetade övertid varje vecka var 290 000. Det
            totala antalet övertidstimmar var dubbelt så stort bland män som
            bland kvinnor under en genomsnittsvecka 2006.
          </p>
          <p xml:id="i-Dt5bqC1r9P3sKxT4RfWzis">
            Sammanfattningsvis har män en högre genomsnittlig överenskommen
            arbetstid per vecka än kvinnor, och de jobbar dubbelt så många
            övertidstimmar som kvinnor. Samtidigt står ett stort antal arbetsföra
            helt utanför arbetsmarknaden eller arbetar mindre än de skulle
            vilja och kunna. Kvinnor är överrepresenterade bland de deltidsarbetslösa
            och utför den största delen av det obetalda hushållsarbetet samtidigt
            som männen har större möjligheter att jobba heltid och på grund
            av bl.a. övertidsarbete inte tar ansvar för det obetalda hemarbetet.
            För att kvinnors försörjningsmöjligheter ska förbättras och det
            obetalda hemarbetet ska bli jämnt fördelat krävs därför rätt till
            heltid och en förändring av möjligheterna till övertidsuttag.
          </p>
          <p xml:id="i-B5McNMcZnDYfcvoeXPwZbq">
            TCO har i en rapport visat att dagens nivå på övertidsuttag motsvarar
            nästan 20 000 jobb. All övertid går naturligtvis inte att omvandla
            till nya jobb. Däremot bör mer av permanent övertid kunna omvandlas
            till nya jobb. Övertidens ursprungliga syfte var att ge företagen
            möjlighet att klara av tillfälliga produktionstoppar. TCO menar
            i sin rapport att mycket talar för att företagen i själva verket
            permanentat ett högt övertidsuttag av befintlig personal i stället
            för att nyanställa.
          </p>
          <p xml:id="i-PiqW6iAt7YGFbHJu1Dmkvs">
            När taket på övertiden, som ligger på max 200 timmar per kalenderår,
            passerats är risken stor att den övergår till dold, obetald övertid,
            vilket i praktiken är en timlönesänkning.
          </p>
          <p xml:id="i-WCNvhW7Bv5ybovmsaUpGK9">
            För att minska belastningen på anställda med höga krav på övertidsuttag
            och skapa förutsättningar för fler nyanställningar bör därför
            övertidstaket sänkas till 150 timmar innan dispens krävs. 150
            timmar innebär att EU-gränsen om max 48 timmar under en fyramånadersperiod
            klaras. Efter den tillåtna övertiden kan dispens medges om 150
            timmar under ett kalenderår. Regeringen bör återkomma med förslag
            till sänkt övertidstak i enlighet med förslaget ovan. Detta bör
            riksdagen begära.
          </p>
          <p xml:id="i-TCqowwPQwM6xcWYkEhDxE8">
            Alla arbetstidsregler är till för att skydda löntagares hälsa.
            Det finns därför skäl att skärpa kraven på att hälsoaspekterna
            skall beaktas. Därför bör dispensansökan innehålla ett yttrande
            från företagshälsovården. Detta bör riksdagen som sin mening ge
            regeringen till känna.
          </p>
          <head xml:id="i-PVjsbQQ3a2AycgAW1ychFy" type="h1">
            4 Obekväma arbetstider
          </head>
          <p xml:id="i-UwzvQktzNAXfc8S8w9ep9b">
            LO-medlemmar är den grupp som oftast arbetar på obekväma och
            oregelbundna tider. Bland LO:s kvinnor är det nio gånger vanligare
            att ha obekväma eller oregelbundna arbetstider än bland Sacos
            kvinnor. Bland männen är det nästan fem gånger vanligare inom
            LO än inom Saco. Drygt 50 procent av småbarnsmammorna inom LO
            arbetar på obekväma eller oregelbundna arbetstider. Motsvarande
            andelar för TCO är 15 procent och för Saco ännu lägre.
          </p>
          <p xml:id="i-Sade81H9CcEy82UTTy1Cm2">
            Arbetstidslagen innehåller ett förbud mot nattarbete. Om de avtalsslutande
            parterna inte kommer överens om en annan förläggning av arbetstiderna
            är det lagen som gäller, vilket ger arbetstagarna visst inflytande
            över arbetstidens förläggning. Vill arbetsgivaren förlägga arbetstiden
            på natten eller variera veckoarbetstiden måste denne förhandla
            och träffa överenskommelse om detta med den fackliga organisationen.
            Så sker också i stor utsträckning. Processindustri, sjukvård,
            transporter, bensinmackar, telefonbanker m.fl. bedriver verksamhet
            dygnet runt. Arbetsgivarna köper ökad flexibilitet och bättre
            avkastning på sina investeringar genom att erbjuda kortare arbetstid
            och/eller ekonomisk ersättning. Arbetstagarna garanteras ett visst
            inflytande över arbetstidens förläggning via avtal och får kompensation
            i tid eller pengar för obekväma arbetstider och oregelbundet arbete.
          </p>
          <p xml:id="i-8NM1wG2mv6ZqjPTpQgd8ex">
            Nattarbete och skiftarbete sliter hårt på människor. 24-timmarssamhället
            gör det allt viktigare att förbättra skyddet för personal som
            arbetar på obekväma arbetstider.
          </p>
          <p xml:id="i-9CorstXUGE8ZJp1KabsdaG">
            Mot bakgrund av det som anförs bör den dygnsvila som anställda
            har rätt till enligt arbetstidslagen vara densamma som definitionen
            av natt, dvs. kl. 22.0006.00 istället för dagens regler om 24.0005.00.
            Detta bör riksdagen som sin mening ge regeringen till känna.
          </p>
          <head xml:id="i-FbAuZDeKU89qphBPdDoHxV" type="h1">
            5 Förkortad veckoarbetstid
          </head>
          <p xml:id="i-P5Fm4UGcDrZzWdrh9BLdto">
            Vänsterpartiet har länge drivit frågan om en förkortning av veckoarbetstiden
            med målet 6-timmarsdag. Det är en välfärdsreform för alla arbetande
            och en jämställdhetsreform som skulle skapa förutsättningar för
            en rättvis fördelning av avlönat och oavlönat arbete mellan kvinnor
            och män. En arbetstidsförkortning är dessutom en fördelningspolitisk
            reform i ett läge då produktivitetsökningen och de privata storföretagens
            vinstuttag är historiskt höga, samtidigt som nivåerna på arbetslöshet
            och arbetsrelaterad ohälsa är höga.
          </p>
          <p xml:id="i-FH2anz6Zq2xZnckGHENhBw">
            Totalt sett arbetar kvinnor och män lika mycket. Skillnaden är
            att kvinnor arbetar mer obetalt och män mer betalt. Dagens arbetstidslagstiftning
            är utformad efter en traditionell arbetsdelning mellan könen,
            där varje hushåll förutsätts bestå av två vuxna, där den ene (mannen)
            försörjer hushållet genom förvärvsarbete medan den andra (kvinnan)
            sköter hushållet och omsorgen om barn.
          </p>
          <p xml:id="i-5jTqDWs9orBkngMAyk3cNP">
            Så ser inte dagens verklighet inte ut. Kvinnor förvärvsarbetar
            i lika hög grad som män, och hela vårt skatte- och socialförsäkringssystem
            är uppbyggt kring principen att varje individ försörjer sig på
            eget arbete. Den traditionella arbetsdelningen mellan könen i
            hemmet lever dock kvar.
          </p>
          <p xml:id="i-Par7smjkRcMkuvShYjccxE">
            Att arbeta heltid och samtidigt ha huvudansvaret för det obetalda
            arbetet i hemmet är betungande, i synnerhet för en småbarnsförälder.
            Det är mycket tydligt i statistik över arbetstidsmönster att denna
            ekvation ofta löses genom att kvinnor med små barn går ned till
            deltidsarbete för att orka ta detta ansvar, medan män som får
            barn i stället ökar antalet arbetade timmar utanför hemmet. På
            så sätt reproduceras och förstärks könsarbetsdelningen och de
            diskriminerande strukturerna på arbetsmarknaden. Deltidsarbete
            leder till lägre ersättning från socialförsäkringssystemen, a-kassan
            och pensionssystemet. Deltidsarbete ger dessutom en sämre löneutveckling
            och sämre möjligheter till fortbildning och färre karriärmöjligheter.
          </p>
          <p xml:id="i-XZDW5CiMYaLnRrZDNwgNy2">
            En förkortning av veckoarbetstiden med bibehållen lön skulle
            inte ensamt bryta könsuppdelningen av betalt och obetalt arbete,
            men den skulle göra det möjligt för fler kvinnor att jobba heltid
            och skapa utrymme för män att öka sina insatser i det oavlönade
            arbetet.
          </p>
          <p xml:id="i-UtckM1DDfaypYPKkMXY1mV">
            En arbetstidsförkortning skulle också ge mer tid för vila och
            fritidsaktiviteter och därmed bättre villkor för god hälsa och
            ökad livskvalitet. Dessa vinster för den enskilde behöver inte
            stå i motsättning till samhällsekonomiska vinster eller vinster
            för det privata näringslivet. Tvärtom har de försök som gjorts
            med förkortad arbetstid visat på flera möjliga positiva effekter:
            I Kiruna kommun minskade sjukskrivningarna under försöket med
            6-timmarsdag. Försöket blev därmed en samhällsekonomisk vinst,
            även om vinsten inte kom kommunen tillgodo. Toyota i Mölndal har
            infört 6-timmarsdag för alla anställda. Nettovinsten och kundservicen
            har ökat som en effekt av reformen och också där har sjukskrivningarna
            minskat.
          </p>
          <p xml:id="i-Tb4BTjJM3kFRS37c4CDcc6">
            Arbetslivsinstitutet(ALI) har i en rapport från 2007 utvärderat
            ett stort projekt om hälsa och arbetstid. Under 20052006 har 426
            anställda på 13 statliga och kommunala arbetsplatser arbetat 6
            timmar per dag med bibehållen lön. Under tiden har ALI gjort fysiologiska
            tester och låtit de anställda föra anteckningar över hur de använder
            sin tid. Försöket visar inga förbättringar i den fysiologiska
            hälsan och sjukfrånvaron har inte minskat. Däremot har den subjektiva
            hälsan förbättrats de anställda rapporterar att de mår bättre,
            känner mindre stress och känner ökad livskvalitet. Dessutom visar
            studien att både kvinnor och män lade ned mer tid på obetalt hemarbete
            men att kvinnor kände sig friare att använda sin tid även till
            mer socialt umgänge utanför hemmet.
          </p>
          <p xml:id="i-6bjDt54PRast6dKy6vKs68">
            För att få önskade effekter på jämställdhet, hälsa, sysselsättning
            och på samhällsekonomin som helhet bör en arbetstidsförkortning
            genomföras via lagstiftning. Kollektivavtalslösningar med förkortad
            arbetstid har på senare år nåtts på flera avtalsområden. Framför
            allt omfattas i dag akademiker, tjänstemän och arbetare i manligt
            dominerade sektorer av sådana avtal. De kvinnodominerade låglöneförbunden
            har däremot hittills haft mycket svårt att nå avtal om förkortad
            arbetstid.
          </p>
          <p xml:id="i-EEydEEpyUnX6BxfHJRpQTv">
            Den stegvisa arbetstidsförkortning via avtal som redan är ett
            faktum är alltså orättvist fördelad. Att sänka normalarbetstiden
            från 40 till 37 timmar med bibehållen lön, skulle utjämna denna
            orättvisa. De omedelbara ekonomiska konsekvenserna av ett sådant
            första steg i en generell arbetstidsförkortning skulle heller
            inte behöva bli särskilt omfattande. För att de långsiktiga effekterna
            på sysselsättning, folkhälsa och fördelningen av betalt och obetalt
            arbete ska få fullt genomslag bör en stegvis förkortning av normalarbetstiden
            genomföras med sikte på 6 timmars arbetsdag. Ett första steg i
            denna förkortning av normalarbetstiden bör genomföras under innevarande
            mandatperiod. Detta bör riksdagen som sin mening ge regeringen
            till känna.
          </p>
          <head xml:id="i-RD1dtBcWPvkD76ZCu9Q3Lb" type="h1">
            6 Inflytanderegler
          </head>
          <p xml:id="i-2mSJR8mNfRc8whJVQLJgRx">
            Nuvarande inflytanderegler har spelat, och spelar ännu, en viktig
            roll för arbetstagarnas möjligheter att påverka sina arbetstider
            och övriga arbetsvillkor. Men samtidigt speglar de delvis gårdagens
            arbetsliv och arbetsorganisation. Förändrade produktions- och
            organisationsmönster och den pågående internationaliseringen har
            bl.a. inneburit stora förändringar i arbetslivet.
          </p>
          <p xml:id="i-Kh39fAKWiKxPrUnxRG8xSk">
            Hierarkiskt uppbyggda arbetsorganisationer där arbetskraften
            övervakas och kontrolleras har fått ge plats för organisationer
            där verksamheternas konkurrenskraft mera bygger på aktiva och
            självständiga arbetstagare som tar utökat ansvar och som kräver
            motiverade och engagerade medarbetare. Samtidigt har ökade lönsamhetskrav
            i näringslivet och resursbristerna i offentlig verksamhet inneburit
            ett ökat antal arbetsplatser som kännetecknas av magra organisationer,
            högt uppdrivet tempo och höga prestationskrav med små möjligheter
            för arbetstagarna att påverka sin arbetssituation.
          </p>
          <p xml:id="i-PgEtUZgt3KZfDVEraPFz1R">
            Behov finns därför av en ny inflytandelagstiftning, som förutom
            att fylla kollektivets behov av inflytande över strategiska verksamhetsbeslut
            såsom investeringar, bemanning, arbetsorganisation m.m. även sätter
            ökat fokus på individens behov av inflytande över sin egen arbetssituation.
            Inte minst gäller detta arbetstagarnas inflytande över sina arbetstider.
          </p>
          <p xml:id="i-Lx5A9j75znsducExcjcomz">
            Vänsterpartiet har länge krävt att den arbetsrättsliga lagstiftningen
            skall ses över. Vi har mot bakgrund av den pågående omvandlingen
            av arbetslivet betonat nödvändigheten av en fortsatt demokratisering
            av arbetslivet där de enskilda arbetstagarnas behov av inflytande
            över sitt arbete är inte minst viktigt att förstärka.
          </p>
          <p xml:id="i-3TK6SRxQY965adceP8NwT2">
            Sedan år 1997 är Sverige inne i en period av höga sjuktal. Förutom
            lidandet för de enskilda individerna innebär det stora samhällsekonomiska
            kostnader. Med en stor andel av arbetskraften utanför arbetslivet
            undergrävs förutsättningarna för finansieringen av välfärden i
            framtiden. Det finns givetvis inga enkla lösningar på ohälsoproblemen
            sambanden är komplexa. Aktuell arbetslivsforskning bekräftar dock
            att samband finns mellan den arbetsrelaterade ohälsan och magra
            organisationer med höga prestationskrav och litet inflytande för
            den enskilde arbetstagaren. Bristen på inflytande har blivit en
            riskfaktor för ökad ohälsa i de nya organisationer som växer fram
            i arbetslivet.
          </p>
          <p xml:id="i-KriDZUYeKFopeAgHKfV9wq">
            År 2001 tillsatte regeringen en ny arbetstidskommitté, Knas,
            vars uppdrag var att pröva olika vägar till förkortning av arbetstiden
            samt att lämna förslag på hur dessa skulle kunna genomföras. I
            direktiven framhålls att arbetslivet och arbetsmarknaden under
            1990-talet genomgått stora förändringar. Massarbetslöshet har
            ersatts av snabbt växande sysselsättning, ökade sjukskrivningstal
            och fler anmälda arbetsskador och sjukdomar. Kraftiga besparingar
            och rationaliseringar har bidragit till arbetsmiljöproblemen.
            Särskilt betonas den ökade stressen och hetsen i arbetslivet.
          </p>
          <p xml:id="i-MjRYR1qCvEroJMJbkQqMxz">
            Det konstateras vidare att arbetstidens längd och förläggning
            är av stor betydelse för arbetstagarna och att forskningen visar
            att ett ökat inflytande över arbetstiden, såväl dess förläggning
            som dess längd, för individen kan bidra till att minska stressen
            och därmed uppkomsten av stressrelaterade sjukdomar. Det understryks
            att ökat inflytande för individen måste gå att kombinera med effektivitet
            och flexibilitet i verksamheten, eftersom ökat inflytande för
            individen är nödvändigt om bättre förutsättningar för ett utvecklande
            arbete, ökad hälsa och ett mera jämställt samhälle skall kunna
            skapas.
          </p>
          <p xml:id="i-82DqYyuPXgbVYSJUYe9xKC">
            Inom ramen för Arbetstidskommitténs, Knas, arbete överlämnades
            i juni 2002 ett delbetänkande till regeringen som innehåller förslag
            om införande av en ny ledighetslag med fem nya lediga dagar per
            år samt ett ökat arbetstagarinflytande över ledighetens förläggning.
            Om arbetstagaren så önskar skall ledigheten kunna tas ut som timmar.
            Enligt förslaget skall även semesterdagar överstigande 4 veckor
            kunna tas ut som timmar. Sammantaget skulle arbetstagarna därmed
            förfoga över minst 80 timmars ledighet varje år att förlägga enligt
            önskemål, också om önskemålet är att korta den dagliga arbetstiden
            eller veckoarbetstiden.
          </p>
          <p xml:id="i-3qgNCjhEyAWCGYR7NaiZaJ">
            Vänsterpartiet har länge drivit krav på förkortningar av normalarbetstiden
            och ökat inflytande för arbetstagarna över arbetstidens förläggning.
            Ökat arbetstagarinflytande över arbetstiden är en förutsättning
            både för ett mänskligare arbetsliv och samhälle med minskad ohälsa
            och ökad jämställdhet mellan kvinnor och män och för ökad produktion
            och produktivitet i verksamheterna. I likhet med JämO anser Vänsterpartiet
            att utifrån ett jämställdhetsperspektiv är en förkortning av veckoarbetstiden
            att föredra framför en arbetstidsförkortning som tas ut i form
            av lediga dagar.
          </p>
          <p xml:id="i-CTimW64XCGABE9k37JoJxJ">
            Vänsterpartiet anser att Arbetstidskommitténs, Knas, förslag
            om stärkt arbetstagarinflytande är steg i rätt riktning. Regeringen
            bör återkomma till riksdagen med förslag om hur förslagen från
            Knas ska kunna omsättas i praktiken. Detta vill vi att riksdagen
            skall ge regeringen till känna.
          </p>
        </div>
        <div type="motSignatures">
          <list>
            <item xml:id="i-5TrYjUB1VAzAKRFmX2Kvhf" who="i-HpwkrkkrFd1MRPixHrr8q1">
              Lars Ohly (v)
            </item>
            <item xml:id="i-FsEemRGeXF9vf5X1e5nvXa" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-4qW5oAns6t2i3QMNdSzDuh" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-GSx2geMh7X6hLnDURkedft" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-RQbJitbtXW9cGh7vcpqLMx" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-SREqsJuMaitBjGzCHAC2eo" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-TeaBzYRmmmmv4sc9GPmFhA" who="i-2aZQBvMx8o6ihusfvExbt8">
              Alice Åström (v)
            </item>
            <item xml:id="i-KKi7oZJvZbvYHbAQj7RS2D" who="i-RnWtNUQCpycyMXbuRLTXcR">
              Josefin Brink (v)
            </item>
          </list>
        </div>
      </div>
    </body>
  </text>
</TEI>
