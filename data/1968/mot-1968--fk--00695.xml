<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--fk--00695">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__695/mot_1968__fk__695-001.pdf"/>
      <fw xml:id="i-MxrfgpAqWYNaayEZoY1vgH">
        Motioner i Första kammaren, nr 695 år 1968 13
      </fw>
      <div xml:id="i-Nuz3t7kFGbMUSXvbL7t9eS" type="motHeader">
        <div xml:id="i-Ba1Qa4SC3BMeXNm7VQgxPP" type="motTitle"/>
        <div xml:id="i-SCgSF5dPt1vLwsFV1xgra2" type="motSubmissionInfo"/>
      </div>
      <div xml:id="i-UhZgEKGDBgCeJjzArL4gXi" type="motBody">
        <div xml:id="i-9RRiEz5P6YKJYx2rEFuJzX">
          <p xml:id="i-VAFAULSrPNXKfL5Sc8eQSc">
            Nr 695
          </p>
          <p xml:id="i-L7RR3BRpCA9GwqMYZCbxCV">
            Av herr Andersson, Torsten, och herr Olsson, Ernst, angående
            grustäkt.
          </p>
          <p xml:id="i-WyXFTztK2fmznNd1uMU31K">
            Det är glädjande att man numera tycks ta mer allvarligt på förorenings-
            frågorna än under tidigare decennier. Eftersläpningen är dock
            mer än 50 år. Man skadar ej blott naturen, som är viktig för alla
            levande varelser, genom föroreningar av alla de slag, utan man
            skadar också naturen och den miljö som vi själva skall leva i
            genom att hugga ned skogen och ödelägga och gräva bort våra grusåsar.
            Skogen är en förnämlig renare av vår luft och grusåsarna renare
            av vårt vatten. Man har därför börjat inse att städer ej skall
            byggas som stenöknar, utan att man helst bör bygga dem med ordentliga
            parkområden inne i den tätare bebyggelsen. Luftproblemen i städerna
            är på väg att bli sådana att man i dag borde överväga att riva
            hela kvarter och lägga parker och ev. begravnings- platser med
            barrskog i innerstaden för att få en medicinskt någorlunda acceptabel
            andningsluft. Denna uppfattning går sålunda helt emot tidigare
            uppfattning att sådana anläggningar endast skall förläggas utanför
            staden. Ett krafttag härvidlag borde redan nu tagas innan luften
            blir så försämrad att ingen grönska mer vill trivas och hjälpa
            oss att få andningsduglig luft. Dålig stadsluft är jämte tobaksrökning
            den vanligaste orsaken till cancer. Den tätare bebyggelsen eller
            stadsbebyggelsegyttret får för sin tillkomst ej utarma den kringliggande
            naturen. För hus- och vägbyggnader får man sålunda inte gräva
            bort grusåsarna ens på stora avstånd från städerna. Där skall
            naturen lämnas orörd för att kunna användas som hälsobringande
            friluftsområden utan några ingrepp. I dag finns ej något effektivt
            skydd i lagen för att skydda grusåsarna mot förstörelse eller
            förintelse. Sådana lagar måste utan dröjsmål skapas. Denna motion
            handlar inte huvudsakligen om skapande av ekonomiskt så diffusa
            begrepp som estetiska värden och tillgång till strövområden. Den
            avser fastmer att redan nu stimulera till att skapa och bevara
            nutida och framtida livsbetingelser. även stadsbor måste ha rätt
            till luft att andas och vatten att dricka. Det moderna samhället
            behöver grus för betong, grus för sandning och grus för återfyllnad
            över rörledningar, kring husgrunder och som grus- material för
            vägbyggen. Nu uttages detta grus på bekostnad av våra vatten-
          </p>
          <pb facs="riksdagen-motions-pdf/data/1968/mot_1968__fk__695/mot_1968__fk__695-002.pdf"/>
          <fw xml:id="i-Ng2MsEYmuMoPbJjp8h2edY">
            14 Motioner i Första kammaren, nr 695 år 1968
          </fw>
          <p xml:id="i-VgifnBRBL8bBSXLXaEiELv">
            reserver. Oreparabla skador vållas härigenom på framtidens livsbetingelser
            och en förbättring av dagens allvarliga läge omöjliggöres. Exempel
            kan anföras från exempelvis Norge hur man där i dag skaffar grus
            genom tunnelsprängningar. Upp till ett utsiktsberg har man sprängt
            en spiraltunnel för att få fram behövliga bergmängder. Nu fortsätter
            man att skapa lagerlokaler runt om genom sprängning, man skall
            spränga ut lo- kaler för en simhall och andra sportanläggningar
            och får fram ersättning för att ej behöva ta till gruset. Här
            i Sverige har man tvärt om i högar lagt upp sprängstenen som upp-
            kommit av skilda anledningar och samtidigt grävt stora kräftsår
            i våra grusåsar. På så sätt har man förstört oersättliga estetiska
            värden och ströv- områden men framför allt gjort attentat mot
            våra vattenreservoarer och vår luft som vi skall andas. Skrämmande
            exempel finns från flera håll i Sverige, där renvattenolyckor
            åstadkommits genom rena rovdriften av naturtillgång- ar och kortsynt
            snikenhet — om man nu inte skall skylla på okunnighet om elementära
            fakta. Vårt dricksvatten äventyras på olika sätt. Mängder av kemiska
            preparat sprids och passerar snabbt via grundvatten, bäckar och
            åar ner till våra sjöar. Kvicksilverföroreningarna, DDT och Lindan
            är några ord som flugit genom spalterna de senaste åren. Att dessa
            ämnen icke går att avlägsna ur vattnet är allmänt känt liksom
            att de så småningom lagras upp bl. a. i våra hjärnceller i allt
            större mängder utan att vi vet hur vi skall förmå kroppen att
            frigöra sig från dem. Det blir kanske våra barn, vilkas intelligens
            och ut- veckling vi äventyrar. Våra vattendrag nedsmutsas även
            med samma kortsynthet genom över- skott av vissa tvättmedelsbeståndsdelar,
            genom utrunnen olja, genom bly från bilarnas förbrända blyhaltiga
            bensin och genom industriavfall av olika slag. Det är därför alla
            skäl att göra grusåsarna till det som naturen gjort dem till,
            nämligen renvattenregeneratorer. En dag kanske för övrigt kommer
            då försäljning av grusåsvatten blir en viktig exportartikel från
            Sverige! I princip bör därför förbud lagfästas mot all exploatering
            av grusåsar, möjligen med undantag för skogsplantering och liknande,
            som ju i stället har ett positivt värde just för vatten- och luftförsörjningen
            och dessutom för vårt land i dess helhet. Det är måhända en överflödsgärning
            att påminna om att ett av de större problemen i flera länder i
            världen varit rovdriften av skogen, som medför att de i forntiden
            så lummiga länderna nu blivit fattigare och fattigare. Som ett
            resultat av rovdrift på olika håll utbreder sig nu milsvida öknar.
            Grus- åsarna bör liksom skett beträffande fornminnen och vattendrag
            skyddas i lag. Antingen måste en särskild lag omedelbart stiftas
            just kring skyddet av grusåsarna eller också måste vi under en
            övergångsperiod betrakta dem som fornminnen, vilket de ju också
            är — specifikt svenska eller skandina-
          </p>
          <pb facs="riksdagen-motions-pdf/data/1968/mot_1968__fk__695/mot_1968__fk__695-003.pdf"/>
          <fw xml:id="i-3vSnyTpBy9aaU89gZ2APYU">
            Motioner i Första kammaren, nr 695 år 1968 15
          </fw>
          <p xml:id="i-VLMnHjdK5ZsLhmhqWujueY">
            viska fornminnen eftersom motsvarigheter saknas i sydligare länder.
            En srupp föreslog härom året att man skulle transportera en enda
            grusås till Skansens friluftsmuseum och systematiskt jämna alla
            de andra med mar- ken. Denna åtgärd är väl ungefär lika klok som
            att sticka ut sina egna ögon! Frågan är vad som kommer att hända
            om vi fortsätter på samma sätt som vi har börjat. Förödande klimatförändringar
            kan bli följden. Landet skulle drabbas av jordförstöring och delvis
            andra nu icke helt överblickbara öden. Det är icke föråldrad konservatism
            som ligger bakom vår oro för framtiden. Det är en undran varför
            man så idogt intresserar sig för att kasta sig i det naturbalansens
            vågspel som åsförstöringen innebär. Utöver tillämpning av fornminneslagen
            och senare en särskild grus- åsfridlysningslag helt frikopplad
            från fornminneslagen bör även ett annat skydd tillämpas. Prisskillnaden
            mellan grusåsgrus och grus framställt genom krossning av berg
            bör månadsvis kontinuerligt som naturvårdsav- gift uttagas av
            de grustäkter som med dispens får fortsätta. De sålunda in- flutna
            medlen bör tillföras en särskild fond som endast får utnyttjas
            för rena kompensationsåtgärder och för återställande av landskapet
            i det skick som ursprunget visade. Eftersom det i denna del av
            motionen är fråga om vatten- skydd eller rättare vattentäktskydd
            så yrkas på att denna naturvårdsavgift även skall uttagas som
            skadestånd för varje ton grus, som blivit förorenat av utrunnen
            olja och andra kemikalier — detta för att förhindra att nedlagda
            grustäkter utnyttjas som tipplatser för allsköns giftig bråte.
            Prisskillnaden mellan grusåsgrus och krossgrus är ej större än
            att en grusåsskatt f. n. på förslagsvis 6 kronor per ton borde
            uttagas. Där ut- vägning ej kan tillämpas bör ett motsvarande
            skattebelopp per kubikmeter kunna fastställas. Om man ur allmän
            orienteringssynpunkt säger att grus i relativt avlägsen grusgrop
            i dag kostar ca 6 kr./ton fritt grusgropen, så kostar krossgruset
            ca 12 kr./ton fritt krossen. Grusgropen kommer som regel att bliva
            alltmer avlägsen från användningsplatsen, under det att krossen
            kan ligga centralt. Därav följer att transportkostnaderna för
            naturgruset blir allt högre, under det att krossgruset från den
            centrala krossanläggningen blir mer konkurrenskraftigt. Därtill
            kommer att man i naturgruset i en i framtiden alltmer ökande omfattning
            måste räkna med risk för förorening av t. ex. lera och humus.
            Krossgruset är i detta avseende praktiskt taget fullkomligt fritt
            från föroreningar. Vad detta betyder ur säkerhetssynpunkt för
            betongframställning ligger i öppen dag. Man kan också uttrycka
            saken så, att genom användning av det rena krossgruset kan säkrare
            och smäckrare betongkonstruktioner till- verkas. Lägger man sålunda
            ihop de fördelar som man vinner genom användning av krossgrus
            och ställer dem mot de risker och kostnader vilka man måste räkna
            med vid användning av naturgrus kommer och måste konstgruset slutligen
            avgå med segern. Då denna seger slutligen på grund av de snart
          </p>
          <pb facs="riksdagen-motions-pdf/data/1968/mot_1968__fk__695/mot_1968__fk__695-004.pdf"/>
          <fw xml:id="i-7A9HMb7zdJjdhLJKPKuUhC">
            16 Motioner i Första kammaren, nr 695—696 år 1968
          </fw>
          <p xml:id="i-PNZQgQLfKuj6vrg6D6K1JR">
            tömda grustagen förr eller senare ändå måste komma, är det framsynt
            att redan nu draga de ekonomiska och miljöskyddande konsekvenserna.
            Betong är vår billigaste industriprodukt — den kostar fritt levererad
            på ett bygge i Stockholm ungefär 75 kr./kubikmeter eller ungefär
            30 kr./ton. En kostnadsstegring med ungefär 6 kr./kubikmeter eller
            ungefär 2:50 kr./ ton spelar i detta sammanhang praktiskt taget
            ingen roll jämfört med för- månen att ha friskt och rent dricksvatten.
            I vissa fall skulle vi genom att använda krossmaterial dessutom
            kunna få ett oförorenat och även kalla vintrar lättlagrat ballastmaterial.
            Betongen låter sig icke ersättas med något annat byggmaterial.
            Den har så utomordentliga förtjänster och så lågt pris att den
            även med ovanstående obetydliga kostnadsökning kommer att stå
            sig förträffligt i konkurrensen med andra material. Det naturliga
            grusmate- rialet kan ersättas med krossmaterial, som ju geologiskt
            eller mineralogiskt sett är samma sak. En vattenflod, som är förorenad,
            kan bliva kvitt sina föroreningar genom naturlig renspolning.
            Men en fast grusflod = bortkörd grusås kan aldrig återställas
            i ens nära ursprungligt skick, om den blir bortgrävd! Med stöd
            av ovanstående hemställes, att riksdagen måtte besluta att i skrivelse
            till Kungl. Maj:t hemställa om förslag till sådan ändring av naturvårdslagen
            att länsstyrelser och bygg- nadsnämnder ålägges att effektivt
            kontrollera grustäktsverk- samheten även ekonomiskt, samt att
            i övrigt beaktas vad i motionen anförts om ersättnings- material
            för grus.
          </p>
          <p type="date" id="i-LGS41KAgCEU5yHifnn62aS">
            Stockholm den 26 januari 1968
          </p>
          <div xml:id="i-WkoavBqWgJTJ7p6Bu8Loa7" type="signatureBlock">
            <p who="i-Lr6SgKhYd2CyYMfVp5ZboP" type="signature">
              Torsten Andersson (cp)
            </p>
            <p who="i-16dpFQGNcr7HGwnHCoAdKk" type="signature">
              Ernst W Olsson (cp)
            </p>
          </div>
          <p xml:id="i-MtopiV2SuiFmxFV6UaKXGv">
            Nr 696
          </p>
          <p xml:id="i-BmK2tJu8KL6goqH8cScD11">
            Av herr Eskilsson, om viss utredning i mål angående vattenför-
            orening.
          </p>
          <p xml:id="i-53nNZDzEczw7v1qSE7kYto">
            (Lika lydande med motion nr 889 i Andra kammaren)
          </p>
          <p xml:id="i-24MqRjeDn2RkaUUfYyb9jX" type="date">
            Stockholm den 26 januari 1968
          </p>
          <div type="signatureBlock" id="i-9DG4bGkhpr7SvSuNhS9XYW">
            <p who="i-KT2UA8hC1LWZ3pQJRawYHv" type="signature">
              Carl Eskilsson (h)
            </p>
          </div>
          <p xml:id="i-DsnpsGUF9w941T4TqsgJK1">
            ESSELTE AB, STHLM 68 814073
          </p>
        </div>
      </div>
    </body>
  </text>
</TEI>
