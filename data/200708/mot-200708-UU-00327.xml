<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00327">
  <teiHeader>
    <fileDesc>
      <titleStmt>
        <title>Åtgärder för minskad spridning av små och lätta vapen</title>
        <author corresp="i-6NzqsXjPzSi4BTz8BKo1Rg">av Christer Winbäck m.fl. (fp, m, kd, mp, v, c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder för minskad spridning av små och lätta vapen</title>
          <idno type="rdwebb">GV02U327</idno>
          <rs type="number">U327</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U327/text</ref>
          <ref type="dokument_url_html">http://data.riksdagen.se/dokument/GV02U327</ref>
          <ref type="dokumentstatus_url_xml">http://data.riksdagen.se/dokumentstatus/GV02U327</ref>
          <ref type="doc">http://data.riksdagen.se/fil/430B0B22-6C84-41D1-B822-F145980BE21C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6NzqsXjPzSi4BTz8BKo1Rg</idno>
            <name>Christer Winbäck</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-9Rr7JqtzHpZv84evqPH4D8</idno>
            <name>Karin Enström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-43NmWWYd8vEgZrkoXWWCXx</idno>
            <name>Rosita Runegrund</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-YLCb84oKoGK1m8cPa9cw3z</idno>
            <name>Karla López</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-N9Pi9YpD4nvtCEsVp2CGcX</idno>
            <name>Staffan Danielsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-P93shZUGgGdmHiskJG4sne" type="signed"/>
        <correspContext corresp="i-P93shZUGgGdmHiskJG4sne">
          <note type="signatory" corresp="i-6NzqsXjPzSi4BTz8BKo1Rg"/>
          <note type="signatory" corresp="i-9Rr7JqtzHpZv84evqPH4D8"/>
          <note type="signatory" corresp="i-43NmWWYd8vEgZrkoXWWCXx"/>
          <note type="signatory" corresp="i-YLCb84oKoGK1m8cPa9cw3z"/>
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-N9Pi9YpD4nvtCEsVp2CGcX"/>
        </correspContext>
        <correspAction type="referral" xml:id="i-AS8RemBP6R7G6nSJmHLHUr">
          <date when="2007-10-16"/>
        </correspAction>
        <correspAction type="dismissal" xml:id="i-8TTTrqcfgX8oBXbABWSu3M">
          <date when="2007-10-16"/>
        </correspAction>
        <correspAction type="numbering" xml:id="i-DqGNsDPy9zimH5saWxSQAS">
          <date when="2007-10-08"/>
        </correspAction>
        <correspAction type="submission" xml:id="i-JsGQM8joy67BhZ2pvJw1rm">
          <date when="2007-10-05"/>
        </correspAction>
        <correspAction type="transfer" xml:id="i-FffCZ959zLk3LtPa7s387i">
          <date when="2007-10-05"/>
        </correspAction>
        <correspAction type="assigned" xml:id="i-WBLXS8SNDMNq2wP93cJYAA"/>
        <correspContext corresp="i-WBLXS8SNDMNq2wP93cJYAA">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-YT8Mfs3H9WrNBHjpFinzkW">
            Förslag till riksdagsbeslut
          </head>
          <list style="ol">
            <item xml:id="i-Mt6bhSVaVFqUkFgbQQSZUb">
              Riksdagen tillkännager för regeringen som sin mening vad som
              anförs i motionen om att utarbeta en nationell handlingsplan rörande
              små och lätta vapen. 1
            </item>
            <item xml:id="i-SVv7t2e93Gcc8HqW64KqBc">
              Riksdagen tillkännager för regeringen som sin mening vad som
              anförs i motionen om att stödja den internationella processen
              för ett juridiskt bindande Arms Trade Treaty.
            </item>
          </list>
          <p xml:id="i-HtyGbjLWmyYrDxgEQ9zT7V">
            1 Yrkande 1 hänvisat till FöU.
          </p>
        </div>
        <div type="motContent">
          <head type="h1" xml:id="i-CEVzF5ogycRE1J8GUoVQHi">
            Bakgrund
          </head>
          <p xml:id="i-Vb4bkz595dW7T6mryWzByE">
            Små och lätta vapen utgör ett av de största hoten mot mänsklig
            säkerhet i världen. Den okontrollerade spridningen av dessa vapen
            leder till att drygt 1 300 människor per dag mister livet, det
            vill säga en person varje minut. Ytterligare tre gånger så många
            skadas. Vapnen återfinns inte bara i väpnade konflikter utan också
            i många hem, ute på gatorna och i kriminell verksamhet. Här skapar
            vapnen dessutom rädsla, otrygghet samt undergräver social och
            ekonomisk utveckling.
          </p>
          <p xml:id="i-hMx8LZtfW9hNTebrTJSyn">
            Små och lätta vapen sprids snabbt till de ställen där det finns
            en efterfrågan. Vapnen är billiga hållbara samt enkla att transportera
            och smuggla. Varje enskilt vapen kan därför under sin långa livstid
            ha flera användare på en mängd olika platser i världen. Förenta
            nationerna beräknar det finnas över 650 miljoner lätta vapen i
            världen, alltså en på var tionde person, och att sju åtta miljoner
            lätta vapen produceras årligen.
          </p>
          <p xml:id="i-FSoxg8E3ZSxtZZk8uJQQqY">
            På global och internationell nivå är det främsta instrumentet
            Förenta nationernas handlingsplan från år 2001 för att förhindra
            och bekämpa den olagliga handeln med små och lätta vapen i alla
            dess former. Handlingsplanen är både ett stadsfästande av tidigare
            antagna internationella instrument med bäring på bekämpandet av
            lätta vapens spridning, liksom det aviserar och uppmanar till
            ytterligare åtgärder. Genom de uppföljningskonferenser som genomförts
            vartannat år (dvs. 2003 och 2005) har en viktig FN-process kring
            lätta-vapen-frågor skapats. I juni och juli 2006 hölls en mer
            övergripande översynskonferens om FN:s handlingsplan. Konferensen
            slutade dessvärre utan antagande av något slut- eller uppföljningsdokument,
            och därmed grusades förhoppningar om att komma överens om ytterligare
            kraftfulla åtgärder.
          </p>
          <head type="h2" xml:id="i-WdKfBZKVErKbLoAuuctJUZ">
            En svensk samordnad nationell handlingsplan
          </head>
          <p xml:id="i-PZ7A16uCH8GJd3JwSPr5mR">
            I FN:s handlingsplan som antogs år 2001, och som nämnts ovan,
            uppmanas varje land att utarbeta institutionella strukturer som
            kan samordna och hålla ihop policy, forskning och uppföljning
            av alla olika aktiviteter som ett land genomför för att hindra
            den okontrollerade spridningen av lätta vapen. Mer än 20 länder
            har därför utarbetat nationella handlingsplaner, s.k. National
            Action Plans, dock inte Sverige.
          </p>
          <p xml:id="i-6FtmHeBWuKuYmEF48YyGmC">
            Inom lätta-vapen-arbetet finns en stor mängd frågor och strategiska
            vägval som berör såväl den nationella som den internationella
            politiken. Dessa frågor rör allt från vapenhållning i Sverige
            (exempelvis import, lagerhållning och vapeninnehav), internationellt
            normativt arbete (inom EU, OSCE och FN), konkreta internationella
            åtgärder (som exempelvis berör smuggling, märkning och spårning
            av vapen, förstörelse av vapen), svensk exportkontroll samt internationellt
            stöd till länder där lätta vapen utgör extremt stora problem.
            Denna stora mängd frågeställningar berör också flera departement
            (inte minst Utrikes-, Försvars- och Justitiedepartementen), en
            rad myndigheter (däribland Sida, polisen, Tullverket, ISP, Försvarshögskolan
            och FMV) och ett stort antal enskilda organisationer.
          </p>
          <p xml:id="i-XgfBjUZQYpPkfSHZvMBJsn">
            Det är uppenbart att ovan nämnda frågeställningar påverkar och
            går in i varandra, trots att de på papperet befinner sig i olika
            politiska sakområden. En handlingsplan ger kraftigt förbättrade
            möjligheter till överblick och skulle skapa en gemensam referensram
            för alla inblandade aktörer. Genom en kartläggning av nuvarande
            och framtida arbetsområden, genom mindre undersökningar och konsultationsprocesser
            finns stora möjligheter att en framtida handlingsplan tydligt
            pekar ut strategiska vägval och prioriteringar samt anger ett
            mer långsiktigt perspektiv på det samlade lätta-vapen-arbetet.
            Flera personer som dagligen arbetar med lätta-vapen-frågor inom
            några av de berörda myndigheterna har efterfrågat en övergripande
            handlingsplan för att tydliggöra förväntningar på, och uppnå förbättrad
            samordning av, olika aktörer. Även själva framtagandet av handlingsplanen
            skulle sannolikt stärka samordningen, genom att många aktörer
            medverkar tillsammans.
          </p>
          <p xml:id="i-M3xFKcfnGJUorBuDsvbEzR">
            Därtill skulle en färdig handlingsplan indirekt stärka FN-processen
            kring lätta-vapen-frågor, genom att utgöra en förebild för andra
            länder att fortsätta fördjupa och utveckla ett proaktivt lätta-vapen-arbete.
            Flera större organisationer som följer lätta-vapen-frågor internationellt,
            såsom Saferworld, anser att en svensk handlingsplan skulle vara
            mycket betydelsefull i detta hänseende.
          </p>
          <p xml:id="i-L3yFzPFEbpJuVcsraLe4G2">
            Till sist skulle arbetet med en handlingsplan utmynna i en god
            inventering av svenska insatser, en inventering som kan spridas
            både nationellt och internationellt. En handlingsplan på lätta-vapen-området
            skulle också kunna illustrera hur inrikes-, utrikes- och globala
            frågor knyts ihop och samverkar, såsom föreskrivs av den nya politiken
            för global utveckling (PGU).
          </p>
          <p xml:id="i-EvA1LitnFWhcFHK93q26r9">
            Utan tvekan skulle en nationell handlingsplan ytterligare kunna
            stärka Sveriges arbete för att hindra den okontrollerade spridningen
            av vapen i världen och i Sverige, och därmed bidra till att färre
            människor faller offer för skjutvapen. Av dessa skäl bör riksdagen
            ge regeringen i uppdrag att utarbeta en nationell strategi för
            arbete med små och lätta vapen.
          </p>
          <head type="h2" xml:id="i-RhLiNL9L26nDm2Ebzhu1Yg">
            Konvention om internationella vapenöverföringar: Arms Trade Treaty
          </head>
          <p xml:id="i-Q49Q1TBMx4pCxnu6dbwXq">
            Idén om ett globalt vapenöverföringsavtal lanserades 1997 av
            flera Nobelpristagare i fred, däribland Oscar Arias, Lech Walesa
            och Jimmy Carter. Sedan dess har enskilda organisationer i Europa
            och Latinamerika arbetat vidare med frågan och tagit fram vägledande
            principer för ett sådant avtal, ett s.k. Arms Trade Treaty. Under
            20052006 anslöt sig alltfler regeringar till idén om ett globalt
            avtal för överföringar av vapen. I december 2006 antog FN:s generalförsamling
            därför resolution 61/89, Toward an arms trade treaty: establishing
            common international standards for the import, export and transfer
            of conventional arms.
          </p>
          <p xml:id="i-BwUaxYdxnqwdFE8uRzbTvD">
            Resolutionen innebär i korthet att en expertgrupp ska utses senast
            år 2008 och att dessförinnan skall synpunkter från FN:s medlemsstater
            lämnas angående genomförbarheten, tillämpningsområdet och förslag
            till parametrar hos ett sådant juridiskt bindande fördrag. I juni
            2007 hade omkring 80 stater inkommit med sina synpunkter, däribland
            alla medlemsstater i EU.
          </p>
          <p xml:id="i-53JWz7Y1imqDxj8sDKnExe">
            Den styrkommitté av internationella enskilda organisationer som
            bildats för att arbeta med ett Arms Trade Treaty har tagit fram
            sex globala principer för överföringar av vapen:
          </p>
          <p xml:id="i-CSbu6EBcZxUaocSH9tFNVb">
            För det första är det endast stater som ska kunna ge tillstånd
            till internationella överföringar av vapen. För det andra ska
            stater inte godkänna överföringar av vapen eller ammunition som
            bryter mot uttryckliga skyldigheter i internationell lag. För
            det tredje ska stater inte godkänna överföringar där det är sannolikt
            att de kommer användas för att bryta mot mänskliga rättigheter,
            humanitär rätt eller annan internationell lag. Den fjärde principen
            uppställer ett antal faktorer som ska beaktas innan ett godkännande,
            den femte principen behandlar transparens i rapporteringar om
            överföringar av vapen och den sjätte principen avser kontroll
            av överföringar och goda uppföljningsmekanismer.
          </p>
          <p xml:id="i-HUZzDiCffrqknQjJzozLjb">
            Förslaget om ett Arms Trade Treaty är i allt väsentligt en kodifiering
            av åtminstone för Sverige redan gällande folkrättsliga bestämmelser
            gällande vapenöverföringar till, från eller genom landet.
          </p>
          <p xml:id="i-99aqUJtwCPVuxzcDRijNxG">
            Vi efterlyser ett kraftfullt svenskt engagemang för att ett Arms
            Trade Treaty ska bli verklighet, i linje med ovan nämnda principer.
            Sverige bör i sina bilaterala kontakter med andra länder understryka
            vikten av ett framtida fördrag och betydelsen av att många länder
            engagerar sig i detta arbete. Sverige bör också verka för att
            skrivningar i ett framtida fördrag blir så konkreta, specifika
            och operativa som möjligt samt att tydliga uppföljningssystem
            inrättas. Detta är av största betydelse för att ett fördrag i
            praktiken ska lyckas förhindra oansvarsfulla överföringar, som
            i slutändan leder till att en stor andel människor faller offer
            för skjutvapen.
          </p>
          <p xml:id="i-LDZNAULx3niAUB4VAieR3L">
            Detta bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-TeoFUWb6iNa6t4JK8XWsV9">
              Christer Winbäck (fp)
            </item>
            <item xml:id="i-6rtnCCaX7YbrrAP5UeP3wJ">
              Karin Enström (m)
            </item>
            <item xml:id="i-MQ7HZxB4h9uM74ZyFgTnzn">
              Rosita Runegrund (kd)
            </item>
            <item xml:id="i-CSzLFNL39gzq3SKFT4Ly4c">
              Karla López (mp)
            </item>
            <item xml:id="i-PPdqcVXergZ4q8jVifEQuR">
              Gunilla Wahlén (v)
            </item>
            <item xml:id="i-Qj3GViaZpb2fCqKX8mgV91">
              Staffan Danielsson (c)
            </item>
          </list>
        </div>
      </div>
    </body>
  </text>
</TEI>
