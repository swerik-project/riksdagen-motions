<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-FiU-00285">
  <teiHeader>
    <fileDesc>
      <titleStmt>
        <title>Demokratisera i stället för privatisera offentlig sektor</title>
        <author corresp="i-DLt3BwBDVwBxqxVEki5m5B">av Annika Lillemets m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Demokratisera i stället för privatisera offentlig sektor</title>
          <idno type="rdwebb">H002Fi285</idno>
          <rs type="number">Fi285</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H002Fi285/text</ref>
          <ref type="dokument_url_html">http://data.riksdagen.se/dokument/H002Fi285</ref>
          <ref type="dokumentstatus_url_xml">http://data.riksdagen.se/dokumentstatus/H002Fi285</ref>
          <ref type="doc">http://data.riksdagen.se/fil/8E188CA1-928E-491B-A9A3-337B150456F4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VJtvF6rLmceTqCvisqdpN9" type="signed"/>
        <correspContext corresp="i-VJtvF6rLmceTqCvisqdpN9">
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-XSuWURvcJRjSbVSYUBBuD2"/>
        </correspContext>
        <correspAction xml:id="i-3cYE3mCsZbxjhRnA5BZYTQ" type="numbering">
          <date when="2012-10-08"/>
        </correspAction>
        <correspAction xml:id="i-6Tm3UFuoMknmQcGE4p9QZw" type="submission">
          <date when="2012-10-05"/>
        </correspAction>
        <correspAction xml:id="i-Hjo526X42Dh4erj6b12PJQ" type="transfer">
          <date when="2012-10-05"/>
        </correspAction>
        <correspAction xml:id="i-KFEj4LJHTLE5xRfrngKyp5" type="assigned"/>
        <correspContext corresp="i-KFEj4LJHTLE5xRfrngKyp5">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-E8kFjXTnRAa3sYuXm84vrb" type="motHeader"/>
      <div xml:id="i-RBmj979X11JeGVUEgbeFj3" type="motBody">
        <div xml:id="i-5PAiD2KfUDugW4NQMsxjkW" type="motProposal" subtype="förslag">
          <head xml:id="i-ExwgLFzMz8DgLEjQ6gVe2C">
            Förslag till riksdagsbeslut
          </head>
          <p xml:id="i-X5DKSu71Af1EpBXHJiGMc6">
            Riksdagen tillkännager för regeringen som sin mening vad som
            anförs i motionen om att ta initiativ till ett utvecklingsprogram
            för kommuner och landsting, baserat på samma grundprinciper som
            det norska Kvalitetskommuneprogrammet.
          </p>
        </div>
        <div xml:id="i-K3c3sYTUkm7sQzAEG8UEjy" type="motContent">
          <head xml:id="i-Vdx2hTiC3zk35uREggpjiD" type="h1">
            Bakgrund
          </head>
          <p xml:id="i-CSwk2xAM9x3wD7cK6cCWxA">
            Ett genomgripande systemskifte har ägt rum i Sverige under de
            senaste 20 åren. Offentligt finansierade välfärdstjänster har
            konkurrensutsatts och privatiserats i allt högre grad.
          </p>
          <p xml:id="i-GYMZ9jkyMhWPCHti6Sph6h">
            Konkurrenslinjen motiverades med att den skulle ge höjd kvalitet,
            ökad effektivitet och minskade kostnader, alternativa verksamheter
            och en mångfald av olika utförare. Verkligheten har emellertid
            visat att det finns all anledning att stanna upp och tänka efter,
            för alla som värnar god kvalitet och inflytande för både dem som
            behöver offentliga tjänster och dem som utför dessa. Men också
            för att slå vakt om en kostnadseffektiv välfärdssektor, då allt
            mer talar för att det går att starkt ifrågasätta om konkurrensutsättning,
            privatisering och kundvalsmodeller leder till kostnadsminskningar.
          </p>
          <p xml:id="i-8j11M7U9kDXzRLa1ZNv4QF">
            I en brett upplagd studie för Studieförbundet Näringsliv och
            Samhälles (SNS) räkning, Konkurrensens konsekvenser Vad händer
            med svensk välfärd?, har en grupp av Sveriges ledande välfärdsforskare
            sammanställt kunskapen om vad förändringarna lett till.
          </p>
          <p xml:id="i-H5rweZSk5NWpMTHUnHC4wc">
            Enligt SNS går det inte att belägga några kostnadsminskningar
            som följd av konkurrensutsättningen av äldreomsorgen. Det finns
            begränsade studier som visar på högre kostnadsutveckling i kommuner
            med större andel privata utförare inom äldreomsorgen, men systematiska
            utvärderingar saknas. I SNS antologi pekar man även på att det
            kan finnas kostnadsdrivande incitament, som till exempel timbaserad
            ersättning för äldrevården.
          </p>
          <p xml:id="i-FdsLvS5cctMsygxikM5wVp">
            Stora, vinstdrivande koncerner har i långt högre utsträckning
            än en mångfald av små personal- eller brukarkooperativ tagit hem
            uppdragen.
          </p>
          <p xml:id="i-AYbEF6mvbdDAhTBofswL6q">
            Konkurrensen inverkar på arbetsvillkoren för de anställda inom
            välfärdssektorn. Enligt SNS anologi är det en högre andel heltidsanställda
            inom kommunal äldreomsorg än i privat. Det är också högre personaltäthet
            inom kommunal äldreomsorg, vilket rimligen påverkar arbetsbelastningen
            för de anställda. En annan viktig faktor är den lagstadgade offentlighetsprincipen
            och meddelarskyddet som ännu inte omfattar personal inom icke-kommunal
            verksamhet. Regeringen har dock påbörjat en översyn av frågan.
          </p>
          <p xml:id="i-Mfky4HKsd3gxKBkzjEYUdC">
            Den viktigaste slutsatsen i SNS översikt är att det råder en
            anmärkningsvärd brist på kunskap om effekterna av konkurrens i
            den svenska välfärdssektorn. Forskarna finner inga belägg för
            att reformeringen av offentlig sektor medfört de stora kvalitets-
            och effektivitetsvinster dess tillskyndare hoppades på. Ändå tillåts
            den fortsätta i rasande fart.
          </p>
          <p xml:id="i-7oy6vSiUorrsagCKSbenoM">
            Reservations- och reflektionslös övertro på konkurrens och privatisering
            av offentlig sektor råder emellertid inte överallt. I Norge har
            man valt en annan väg. Mellan 2007 och 2010 prövades ett alternativ
            till det sedvanliga privatiseringsspåret i många norska kommuner.
            För att öka kvaliteten och effektiviteten samt minska personalens
            sjukfrånvaro, sjösattes Kvalitetskommuneprogrammet. Det gick ut
            på att varje kommun fick skapa ett lokalt trepartssamarbete med
            företrädare bland kommunpolitiker, kommunens tjänstemän och de
            anställda i kommunal verksamhet, genom sina fackliga organisationer.
            På nationell nivå fanns ett sekretariat under norska motsvarigheten
            till Sveriges Kommuner och Landsting. Projektledare startade verksamheten
            i de olika kommunerna i olika omgångar. Kommunerna delades in
            i nätverk och erbjöds centrala nätverksträffar och support via
            telefon och e-post.
          </p>
          <p xml:id="i-GMXmuujsKurC1W9Q34D9P4">
            Den norska regeringen har benämnt programmet den viktigaste satsningen
            på kvalitetsutveckling i kommunerna.
          </p>
          <p xml:id="i-RMHUc76hm7u7vhWN2jZGyK">
            Närmare en tredjedel av landets kommuner, med över hälften av
            landets invånare, ungefär lika många med höger- som vänstermajoritet,
            valde att delta i programmet.
          </p>
          <p xml:id="i-9UYqi5sziBBnJNNUf6CXFt">
            Den dåvarande ansvariga ministern, den norska centerledaren och
            kommunministern Åslaug Haga, såg risken att konkurrensutsättning
            leder till mer byråkrati och sämre tjänster. För att få fullgod
            privatiserad service måste avtalen med externa leverantörer vara
            extremt detaljerade och uttömmande för att inte skapa kryphål,
            där vinstmarginalen kommer från minskad service. Kommunal byråkrati
            ersätts av upphandlingsbyråkrati. Projektet motiverades också
            med de fördelar det ger att utveckla den egna personalens kompetens
            i stället för att köpa in extern kompetens. Om verksamhet konkurrensutsätts
            riskerar kommunerna att förlora kvalificerade medarbetare, vilket
            inte bara går ut över kvaliteten utan också kan bli dyrt i längden.
          </p>
          <p xml:id="i-EajnDb2vZb9uJtx5abwDA3">
            Programmet har nu utvärderats av tre olika norska forskningsinstitut.
            Resultaten har visat sig vara goda. Många kommuner har uppnått
            en förbättrad kvalitet och tydligast resultat ses i de kommuner
            som har deltagit längst och där de anställda har fått stort inflytande.
            Vidare har sjukfrånvaron stabiliserats i kvalitetskommunerna medan
            den tvärtom har stigit i övriga kommuner liksom i det norska samhället
            i stort.
          </p>
          <p xml:id="i-UPM3eXb8j9LkVGXGXQSShE">
            Exemplen på vad man åstadkommit genom att ta tillvara goda idéer
            från dem som arbetar i skolor, äldrevård och andra kommunala verksamheter,
            övriga medborgare, kommuntjänstemän och politiker, är många och
            varierande. Totalt genomfördes 347 projekt inom fyra verksamhetsområden:
            förskola, skola, vård och omsorg. Bredden var stor i projekten,
            både till innehåll och till omfattning.
          </p>
          <p xml:id="i-4ntHX9A8DWw8RdGqjsrjap">
            Mer än två tredjedelar av de kommuner som deltog har konkreta
            planer på att vidareföra arbetsmetodiken och samarbetsformerna.
          </p>
          <p xml:id="i-9fHyYd3VLo2295R7HmQiCD">
            Det norska Kommunal- och regionaldepartementet har tillsammans
            med arbetsgivare och flera fackförbund gått vidare med ett nytt
            program för perioden 20112015, som bygger på Kvalitetskommuneprogrammet,
            men med annan inriktning.
          </p>
          <p xml:id="i-MjQryWeT9jakjH5Ruoe35N">
            Det norska Kvalitetskommuneprogrammet skulle kunna ses som inledningen
            på en ny nordisk modell, som varken är toppstyrd av offentliga
            byråkrater eller näringslivets managementkonsulter, utan bygger
            på ett bottom-up-perspektiv.
          </p>
          <p xml:id="i-RAa6BWFsvung5dxJ5aM1jv">
            Konkurrensutsättning bygger på att de som arbetar med välfärdstjänster
            ska sporras att göra ett bättre arbete genom konkurrens istället
            för samarbete. Kvalitetskommun-konceptet däremot präglas av helt
            andra värderingar: tro på de anställdas kompetens och kreativitet,
            en tillit till att de vill och kan föra verksamheten framåt. Samarbete,
            arbetsplatsdemokrati och underifrån-styrning kan leda långt även
            i vårt land. Vi föreslår därför att regeringen tar initiativ till
            att tillsammans med Sveriges Kommuner och Landsting (SKL) initiera
            ett liknande program i Sverige. Insatsen från statligt håll skulle
            kunna bestå i att, tillsammans med SKL, sprida kännedom om arbetssättet
            och erbjuda de kommuner och landsting som vill delta mötesplatser
            i form av exempelvis konferenser och nätverk, sammanhållet i ett
            projekt utifrån samma grundprinciper som det norska Kvalitetskommuneprojektet.
            Effekterna av de projekt som genomförs i kommuner och landsting,
            avseende exempelvis kvalitet, sjukfrånvaro och ekonomi, bör följas
            upp och utvärderas efter en lämplig prövotid. Detta bör riksdagen
            ge regeringen tillkänna som sin mening.
          </p>
        </div>
        <div xml:id="i-G5zvR82Sft59oPmqoY8Ba" type="signatureBlock">
          <list xml:id="i-VwivznCWCFvu6uetQfBVE4">
            <item xml:id="i-FFtJ8xu5CZrYUyQU4FSLWe" type="signature">
              Annika Lillemets (MP)
            </item>
            <item xml:id="i-DNM1rB3fip3LeXd7pH1oxL" type="signature">
              Valter Mutt (MP)
            </item>
            <item xml:id="i-GjT6EwUjNBojwDZyv7vqT8" type="signature">
              Jan Lindholm (MP)
            </item>
            <item xml:id="i-6WwhLKhSRymGzeurSKgLEj" type="signature">
              Stina Bergström (MP)
            </item>
          </list>
        </div>
      </div>
    </body>
  </text>
</TEI>
