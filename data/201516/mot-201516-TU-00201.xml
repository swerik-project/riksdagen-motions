<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-TU-00201">
  <teiHeader>
    <fileDesc>
      <titleStmt>
        <title>Vattenvägarnas och sjöfartens betydelse</title>
        <author corresp="i-RDeqY3mXLBtUS9bixjvHS">av Lars Tysklind (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:201 av Lars Tysklind (FP)</title>
          <idno type="rdwebb">H302201</idno>
          <rs type="number">201</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H302201/text</ref>
          <ref type="dokument_url_html">http://data.riksdagen.se/dokument/H302201</ref>
          <ref type="dokumentstatus_url_xml">http://data.riksdagen.se/dokumentstatus/H302201</ref>
          <ref type="docx">http://data.riksdagen.se/fil/FBD04105-1B5C-480F-B9E8-0798352156F3</ref>
          <ref type="pdf">http://data.riksdagen.se/fil/0722F48D-46B4-4208-848B-EE713E8FB1F0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DGiNikDMQ6oJmUGgJQZHZZ" type="signed"/>
        <correspContext corresp="i-DGiNikDMQ6oJmUGgJQZHZZ">
          <note type="signatory" corresp="i-RDeqY3mXLBtUS9bixjvHS"/>
        </correspContext>
        <correspAction type="submitted" xml:id="i-NxRT3LWpbYYArnhWBXAAUQ">
          <date when="2015-09-30"/>
          <time when="15:19:48"/>
        </correspAction>
        <correspAction type="reviewed" xml:id="i-P7W9JmhKzY5ZTg3xgAWKLK">
          <date when="2015-09-30"/>
          <time when="15:51:47"/>
        </correspAction>
        <correspAction type="referred" xml:id="i-XzNpXC2gy5uURGhPKFyvft">
          <date when="2015-10-13"/>
        </correspAction>
        <correspAction type="assigned" xml:id="i-BiBByG5dUqU9n5FD2tGBpc">
          <date when="2018-06-05"/>
          <time when="10:30:46"/>
        </correspAction>
        <correspContext corresp="i-BiBByG5dUqU9n5FD2tGBpc">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-Tu1m39zhTWcpr3TDyQFJsY"/>
        <correspContext corresp="i-Tu1m39zhTWcpr3TDyQFJsY">
          <ref type="uppgift">2015/16:SkU17</ref>
          <ref type="ref_dok_id">H301SkU17</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SkU17</ref>
          <ref type="ref_dok_titel">Beskattning av företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-KdzxpjnNCyAARdbi855Xio"/>
        <correspContext corresp="i-KdzxpjnNCyAARdbi855Xio">
          <ref type="uppgift">2015/16:SkU29</ref>
          <ref type="ref_dok_id">H301SkU29</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SkU29</ref>
          <ref type="ref_dok_titel">Beskattning av företag, kapital och fastighet (förnyad behandling)</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Njz6BjvMqJS2hS8ot3UtY8"/>
        <correspContext corresp="i-Njz6BjvMqJS2hS8ot3UtY8">
          <ref type="uppgift">2015/16:TU17</ref>
          <ref type="ref_dok_id">H301TU17</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">TU17</ref>
          <ref type="ref_dok_titel">Sjöfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:201 av Lars Tysklind (FP) Vattenvägarnas och sjöfartens betydelse</div>
      </div>
      <div type="motBody">
        <div type="motProposal" subtype="förslag">
          <head xml:id="i-Xaow7vgcWUYng2fmenwi3K">
            Förslag till riksdagsbeslut
          </head>
          <list style="ol">
            <item xml:id="i-Y261xULcFvDCirZL2MFxps">
              Riksdagen ställer sig bakom det som anförs i motionen om att
              vidta åtgärder för att överföra godstrafik från väg till båt och
              tillkännager detta för regeringen.
            </item>
            <item xml:id="i-37B7tqTrnfEG6R1ADsRb8v">
              Riksdagen ställer sig bakom det som anförs i motionen om att
              vid införandet av EU:s regelverk för inre vattenvägar ska det
              finnas så få svenska särregler som möjligt och tillkännager detta
              för regeringen.
            </item>
            <item xml:id="i-FHFBC3SsdvUvtKgG3MjGP">
              Riksdagen ställer sig bakom det som anförs i motionen om att
              säkra inre vattenvägar som Göta älv, Trollhätte kanal, Vänern
              och Mälaren och tillkännager detta för regeringen.
            </item>
            <item xml:id="i-9LvFgYaa98gHZ8frqnAexX">
              Riksdagen ställer sig bakom det som anförs i motionen under rubriken
              ”tonnageskatt” och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-Wm5zN49XM9wGZ7FDEyjgUh">
            Motivering
          </head>
          <p xml:id="i-CjA7Mg7okZ4K7zjULrfzvn">
            För att uppnå klimatmålen måste utsläppen av växthusgaser fortsätta
            minskas radikalt. Det kräver naturligtvis många typer av åtgärder
            inom alla samhällssektorer, där minskade utsläpp från transportsystemet
            är avgörande.
          </p>
          <p xml:id="i-54x4xTxeg4PRycTb9ownSg">
            Ser man det ur energisynpunkt är bästa sättet att transportera
            stora godsflöden på vatten, därnäst kommer järnvägen, sedan lastbilstrafiken
            och dyrast är flyget. För att framgångsrikt kunna minska utsläppen
            bör så mycket godstrafik som möjligt föras över från lastbil till
            järnväg och båt. En sådan utveckling har klart stöd i dagens arbetssätt
            med förutsättningslös transportövergripande analys för att ta
            fram effektivaste transportsätt i varje enskilt fall. Sverige
            har med sina drygt 50 hamnar stora möjligheter att ytterligare
            utveckla och öka sjöfarten både inrikes och i Sveriges närområde.
            Detta bör dessutom kunna genomföras relativt snabbt.
          </p>
          <p xml:id="i-PGwuiqwiLKEXwuKzw7qvWH">
            Efter flera års arbete kom de grundläggande delarna av EU:s regelverk
            för inlandssjöfarten på plats i december 2014. Genom lägre kostnader
            och regelförenkling kan införandet av EU:s regelverk för inre
            vattenvägar få positiva effekter på godstransporter med fartyg
            på Göta älv, Vänern och Mälaren. Ökad inlandssjöfart leder till
            att transportinfrastrukturen på land avlastas och att det frigörs
            kapacitet så den samlade godsvolymen kan öka på ett miljömässigt
            hållbart sätt.
          </p>
          <p xml:id="i-AmGD6Mbnpn71Mz6F4CDKJ7">
            För att inre sjöfart ska kunna utvecklas måste den vara konkurrenskraftig
            jämfört med övriga trafikslag. Avgörande är då att regelverket
            innehåller så få svenska särregler som möjligt och det måste vara
            utgångspunkten i kommande beslut. Detta måste självfallet ske
            utan att sjösäkerheten på något sätt äventyras. Det är inte minst
            viktigt med tanke på att våra inre vattenvägar också är vattentäkter
            för ett stort antal människor. (Mälaren förser cirka två miljoner
            människor med råvatten, Göta älv är råvattentäkt för Göteborg,
            och Vänern betjänar många orter kring sjön.)
          </p>
          <p xml:id="i-8AnGTbg3tLWYJ4xCNWJS8E">
            Mycket av sjöfartens infrastruktur finns redan på plats, men
            planering måste nu ske för ytterligare investeringar i våra inre
            vattenvägar. Det gäller t.ex. nya slussar i Trollhätte kanal.
            En annan förutsättning är att infrastrukturen, i form av järnvägar
            och vägar, kopplade till hamnarna, ger en effektiv övergång från
            sjöfart till landtransport. Stora godsvolymer kan då transporteras
            på fartyg med minimal energiåtgång. Ett vanligt Vänerfartyg motsvarar
            100 långtradare eller 75 järnvägsvagnar. Fyra fartyg på Göta älv
            varje vardagsdygn motsvarar med andra ord 400 långtradare eller
            15 långa tåg.
          </p>
          <head type="h1" xml:id="i-D7A6NMy3PSYAqD9LTYEqhE">
            Tonnageskatt
          </head>
          <p xml:id="i-2hQsL2K5cbSBpHMyuJmdws">
            Införande av tonnageskatt kommer att ha stor betydelse för att
            stärka konkurrenskraften och öka antalet svenskflaggade fartyg.
            Folkpartiet har drivit tonnageskattefrågan under många år då vi
            anser att det är viktig att den svenska rederinäringen ska kunna
            utvecklas med likvärdiga förutsättningar som andra EU-länder.
          </p>
          <p xml:id="i-Pa5sEPA6Q6EJpz4btkzndP">
            Tonnageskatt ger möjlighet att välja bästa tidpunkt, utifrån
            marknadsläget, för försäljning av äldre tonnage och för anskaffning
            av nya, säkrare och mer miljövänliga fartyg. Svenska rederier
            är världsledande när det gäller både säkerhet och miljöarbete
            och måste få förutsättningar att fortsätta med detta arbete.
          </p>
          <p xml:id="i-9oxD9ZrsYDFNNB2jmn6XAV">
            Sverige har sedan länge ett kritiskt läge där utflaggning av
            fartyg ökat dramatiskt de senaste åren. Fartyg har flyttas till
            andra länder med tonnageskatt, vilket i princip är alla sjöfartsnationer
            inom EU. Valet att inte lägga sin nyanskaffning av fartyg i Sverige
            har tyvärr varit ganska självklart. Följden har blivit att arbetstillfällen
            försvunnit från Sverige.
          </p>
          <p xml:id="i-98j9qCCH2D1TbDXy3BB7QZ">
            Alliansregeringen tog initiativ en utredning om ett eventuellt
            införande av tonnageskatt och i februari 2015 presenterades betänkandet
            Ett svenskt tonnageskattesystem (SOU 2015:4). Nuvarande regering
            har i budgetpropositionen för 2016 aviserat att tonnageskatt bör
            införas men att det kan ske tidigast den 1 juli 2016. Det viktiga
            nu är att införandet av tonnageskatt sker så snart som möjligt.
          </p>
        </div>
        <div type="motSignatures">
          <list>
            <item xml:id="i-X2pf849NNh3AZEDjTqPJFF">
              Lars Tysklind (FP)
            </item>
          </list>
        </div>
      </div>
    </body>
  </text>
</TEI>
