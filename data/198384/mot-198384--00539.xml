<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00539">
  <teiHeader>
    <fileDesc>
      <titleStmt>
        <title>Ledighet och ersättning för vård av sjuk anhörig</title>
        <author>Kersti Johansson och Ulla Ekelund</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ledighet och ersättning för vård av sjuk anhörig</title>
          <idno type="rdwebb">G702539</idno>
          <rs type="number">539</rs>
          <ref type="dokument_url_text">http://data.riksdagen.se/dokument/G702539/text</ref>
          <ref type="dokument_url_html">http://data.riksdagen.se/dokument/G702539</ref>
          <ref type="dokumentstatus_url_xml">http://data.riksdagen.se/dokumentstatus/G702539</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-X8h8DhaFnaqHz5Z9ujNuRe</idno>
            <name>KERSTI JOHANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-CrC3SmfGqjW34KSMhumUgo</idno>
            <name>ULLA EKELUND</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-USx8tfQdEEYH7DDkaYTfxz" type="signed"/>
        <correspContext corresp="i-USx8tfQdEEYH7DDkaYTfxz">
          <note type="signatory" corresp="i-X8h8DhaFnaqHz5Z9ujNuRe"/>
          <note type="signatory" corresp="i-CrC3SmfGqjW34KSMhumUgo"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__539/mot_198384__539-001.pdf"/>
      <fw xml:id="i-2HqmXxxUsUsnrUBq2hQ7Nt">
        Motion 1983/84:539
      </fw>
      <div type="motHeader" xml:id="i-8ucdmbWz9ASxMHZSnzB5oK">
        <div type="motTitle" xml:id="i-KxcwQ4WPFYwdmq4mFWWFy6"/>
        <div type="motSubmissionInfo" xml:id="i-4j2RPQx1uTvvSbdxHGdcx8"/>
      </div>
      <div type="motBody" xml:id="i-2SiwwDNp5H4qaq9GwqLjdD">
        <div xml:id="i-FFsxBwo325cKhzMEqDxpTS">
          <p xml:id="i-VaLPzmYsBmWmBcC7dQJhoU">
            Kersti Johansson och Ulla Ekelund Ledighet och ersättning för
            vård av sjuk anhörig
          </p>
          <p xml:id="i-H1B4qAb66Qszzq2vLMdNdh">
            Samhällets insatser för äldre, sjuka och handikappade måste inriktas
            på att underlätta för så många som möjligt att kunna bo kvar i
            sin bostad så länge som möjligt. De flesta människor har också
            en naturlig önskan att bo kvar i det egna hemmet fast de är sjuka,
            gamla eller handikappade och behöver extra insatser av sjukvård
            eller social service i den dagliga tillvaron. Sett från den enskildes
            synpunkt råder det därför knappast något tvivel om att vård i
            hemmet jämfört med vård på någon sjukvårds- eller vårdinrättning
            är mer humanitärt och eftertraktat. Intresset för vård i hemmet
            har ökat hos huvudmännen, inte minst för att det i allmänhet är
            mindre kostnadskrävande att i hemmet vårda någon som är sjuk eller
            handikappad än att ge någon form av institutionsvård. Det finns
            beräkningar och bedömningar som visar att ett ersättningssystem
            genom den allmänna försäkringen, för den som gör betydande vårdinsatser
            i hemmet, på sikt leder till samhällsekonomiska besparingar. Anhörigvårdskommittén
            föreslår i sitt betänkande SOU 1983:64 införandet av en lagstadgad
            rätt till ledighet från förvärvsarbete för den arbetstagare som
            önskar vårda en sjuk eller handikappad anhörig i hemmet. Vi anser
            att anhörigvårdskommitténs förslag om en lagfäst rätt till ledighet
            från förvärvsarbetet för vård av anhörig måste kompletteras med
            rätt till ersättning. Enligt vår mening är det särskilt otillfredsställande
            att inte ens vård i livets slutskede i hemmet kunnat bli föremål
            för ett förslag om ersättning. Vi vill erinra om att utredningen
            om sjukvård i livets slutskede (SOU 1979:54) bl. a. har föreslagit
            ett system med ersättning från den allmänna försäkringen med ersättningsbelopp
            motsvarande sjukpenningens storlek, jämte rätt till ledighet.
            Den genomsnittliga kostnaden per vårddag för vård i livets slutskede
            uppgår till ca 1000 kr. En långvårdsplats kostar ca 700 kr. per
            dag. Även om vård i hemmet leder till uppkomsten av vissa kringkostnader
            i form av vårdpersonal och utrustning kommer kostnaden att vida
            understiga motsvarande kostnad för en plats på sjukvårdsinrättning.
            En del kommuner och landsting har redan inrättat sjukvårdsteam
            för vård i hemmet. Ersättningen till anhörigvården bör grundas
            på principen att den skall utgöra kompensation för utfört arbete
            och göras lika för alla.
          </p>
          <pb facs="riksdagen-motions-pdf/data/198384/mot_198384__539/mot_198384__539-002.pdf"/>
          <fw xml:id="i-RSZMvnGB4euVRCcv4K1NQZ">
            Mot. 1983/84:539 6
          </fw>
          <p xml:id="i-AWtUBNYDv8DukrjTpFukjC">
            Med hänvisning till ovanstående hemställs att riksdagen hos regeringen
            begär att rätt till ledighet och ersättning för vård av anhörig
            införs i likhet med vad i motionen anförs.
          </p>
          <p xml:id="i-5PKqpWEmCN11p39NYUrbFj">
            Stockholm den 17 januari 1984
          </p>
          <p xml:id="i-RV4pBNoVQBui2o8g1jKLzN">
            KERSTI JOHANSSON (c) ULLA EKELUND (c)
          </p>
        </div>
      </div>
    </body>
  </text>
</TEI>
