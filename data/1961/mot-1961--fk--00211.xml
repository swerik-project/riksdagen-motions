<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__fk__211/mot_1961__fk__211-001.pdf"/>
      <fw xml:id="i-YJZDTxH2UEh62TvCtwHGRs">
        Motioner i Första kammaren, nr 211 år 1961 7
      </fw>
      <div type="motHeader" xml:id="i-4vN2DCumdU3vuGMdq5YGW6">
        <div type="motTitle" xml:id="i-QTHJDtVeb5yGjvsQkKJ7to"/>
        <div type="motSubmissionInfo" xml:id="i-K256vkdGu3PYJ8bw3MHP9v"/>
      </div>
      <div type="motBody" xml:id="i-4xUWHc1HVwpZgX1GLjnZSu">
        <div xml:id="i-WXYVLyDZLGEQ2Z7Fy98nup">
          <p xml:id="i-EH8WqrzJmk3GDUnjHPrAYb">
            Nr 211
          </p>
          <p xml:id="i-R36ymMTLJhHVcDVAdPe65Z">
            Av herr Källqvist m. fl., i anledning av Kungl. Maj:ts framställ-
            ning om anslag till Bidrag till bergsskolan i Filipstad m. m.
          </p>
          <p xml:id="i-Gg26zSApzdyVFddzgiUEK6">
            Bergshanteringen är som bekant en av vårt lands basnäringar.
            Gruvor, järnverk och metallverk är stadda i snabb expansion. De
            för vår folkför- sörjning så viktiga statliga gruvfälten i övre
            Norrland har genomfört en avsevärd kapacitetsökning. Inom stålindustrien
            har utbyggnaden av Oxelö- sunds Järnverk varit mest iögonenfallande,
            men samtliga järnverk har expanderat och planerar omfattande utbyggnader
            under de närmaste åren. Den mekaniska verkstadsindustrien bygger
            fabriker och laboratorier. Be- hovet av ingenjörer med gruvteknisk,
            metallurgisk och materialteknisk utbildning ökas i motsvarande
            grad. Inom den tekniska gymnasieorganisationen examineras inom
            hithörande ämnesområden endast ca 10 ingenjörer per år vid den
            gruvtekniska linjen i Skellefteå, vilken under fem år bekostats
            av Svenska gruvföreningen, men som den 1 juli 1961 övertas av
            staten. För gruvingenjörsbehovet i övrigt liksom för hela ingenjörsbehovet
            på läroverksnivå inom det metallurgiska området i vårt land svarar
            bergsskolan i Filipstad. Bergsskolan grundades år 1830 och drivs
            av stiftelsen Bergsskolan i Filip- stad, som även äger skolbyggnaden
            och det till skolan knutna elevhemmet. Jernkontoret började redan
            efter några år att med bidrag stödja skolan och har fått åta sig
            det formella huvudmannaskapet. Statsbidrag har utgått sedan år
            1874 och utgår fortfarande. Statlig inspektionsmyndighet är kungl.
            överstyrelsen för yrkesutbildning. Skolan är i huvudsak organiserad
            med en gruvteknisk och en metallurgisk linje. 32—35 elever examineras
            per år. Från bergsskolan har utgått en lång rad märkesmän inom
            svensk järn- hantering. Ett utmärkande drag har varit att skolan
            sökt bereda möjlig- heter till fortsatt utbildning åt mogen, redan
            yrkesverksam ungdom. Den är i hög grad en utbildningsanstalt för
            den långa vägens män och fyller därmed enligt vår mening en viktig
            skolpolitisk uppgift. Skolans huvudman har för statsmakterna framlagt
            en plan för omorga- nisation av skolan som i huvudsak går ut på
            följande: »Lärotiden, som nu är fyra terminer utökas till fem
            terminer. Mellan fjär- de och femte lästerminerna inläggs en obligatorisk
            praktiktermin (höst- terminen i klass 3). Hela utbildningstiden
            blir härigenom tre år. Inträdes- fordringarna blir i stort sett
            oförändrade (obligatoriska prov i matematik, något över realexamensnivån,
            dokumenterad realexamenskompetens i svenska, tyska och engelska).
            Av den utökade lästiden faller ca 75 /o på de nya ämnena svenska,
            engelska, tyska och samhällslära.»
          </p>
          <pb facs="riksdagen-motions-pdf/data/1961/mot_1961__fk__211/mot_1961__fk__211-002.pdf"/>
          <fw xml:id="i-6XqveUyjUywwe3y1v315QG">
            8 Motioner i Första kammaren, nr 211 år 1961
          </fw>
          <p xml:id="i-WJjXuoAF34ivV7WfG1HxRM">
            Enligt vår mening är det en stor brist i bergsskolans nuvarande
            utbild- ning att någon undervisning i svenska, främmande språk
            och samhällslära inte förekommer. Den moderna sociala och ekonomiska
            utvecklingen inom landet ökar kravet på formell träning i modersmålet,
            och av varje person i arbetsledande ställning måste numera krävas
            att han skall ha en grund- kunskap i samhällslära. Vår industris
            starkt internationella inriktning un- derstryker behovet av kunskaper
            i främmande språk. Vi har inhämtat att bergsskoleingenjörer finns
            som representanter för svenska exportföretag i alla världsdelar.
            Det är ju också för kammarens ledamöter välbekant att vår industris
            internationella kontakter ständigt ökats, icke minst genom tillkomsten
            av EFTA. Det måste anses vara i hög grad otidsenligt att ut- bilda
            ingenjörer för ansvarsbefattningar utan att samtidigt meddela
            språk- undervisning. Den av skolans huvudman föreslagna omorganisationen
            synes oss därför innebära en väsentlig förbättring av den vid
            skolan meddelade undervisningen. Den i utbildningstiden inlagda
            praktikterminen torde ock- så som försöksverksamhet vara av intresse
            för det Övriga tekniska utbild- ningsväsendet i vårt land. I sitt
            omorganisationsförslag har Jernkontoret också beaktat en icke
            önskvärd konsekvens som lärotidens utökning medför. Det år då
            den första treårsklassen fullföljt sitt andra studieår för att
            fortsätta det tredje kom- mer ingen examination att äga rum, vilket
            är mycket betänkligt i en tid av utpräglad ingenjörsbrist. För
            att eleminiera denna olägenhet har bergs- skolans styrelse i januari
            1961, trots att anslagsfrågan ej är slutligt löst, icke ansett
            sig kunna underlåta att påbörja en tvåårig parallellkurs med 19
            elever på skolans metallurgiska linje. Detta initiativ synes oss
            vara värt statsmakternas stöd med tanke på dess primära uppgift
            men oberoende därav som ett föredömligt försök att vid befintliga
            institutioner genom maximalt utnyttjande av lokaliteterna öka
            utbildningskapaciteten. Bergsskolans statsbidrag utgick ursprungligen
            med 75 ?/o av kostnaderna. Under hela 1920-talet var bidraget
            i genomsnitt 60 ?/o. Sedan har statsbi- dragsprocenten efter hand
            ytterligare minskats. Under läsåret 1959/60 var statens utgifter
            för bergsskolan 90 680 kr. och Jernkontorets utgifter (pen- sionskostnader
            ej inräknade) 161 320 kr. vilket innebär att statsbidraget då
            motsvarade 36 ?/o av kostnaderna. Det i årets statsverksproposition
            upptagna statsbidraget motsvarar en- dast ca 30 9/0 av kostnaderna
            för budgetåret 1961/62. Inräknas även den extra parallellkursen
            (för vilken intet statsbidrag upptagits), sjunker stats- bidragsandelen
            till 26 9/o. Man kan utgå från att huvudmannen med dessa bidrag
            inte anser sig kunna genomföra den mycket välmotiverade omorga-
            nisationen. Man torde också få räkna med möjligheten att Jernkontoret
            helt släpper sitt engagemang i bergsskolan, vilket utan tvivel
            måste med- föra väsentligt ökade kostnader för staten, då statliga
            myndigheter i en sådan situation måste påta sig hela ansvaret
            för denna del av yrkesutbild-
          </p>
          <pb facs="riksdagen-motions-pdf/data/1961/mot_1961__fk__211/mot_1961__fk__211-003.pdf"/>
          <fw xml:id="i-LPRPih2QLFjkH6jvvM7HkY">
            Motioner i Första kammaren, nr 211 år 1961 9
          </fw>
          <p xml:id="i-HpxWaAmqjRdchHGb6Mr9my">
            ningen. Det bör även observeras att skolans styrelse med hänsyn
            till det knappa statsbidraget nödgas väsentligt höja terminsavgiften
            för de elever som i fortsättningen intas vid skolan. Mot bakgrunden
            av statsmakternas stora och i och för sig välmotiverade åtaganden
            vid utbyggandet av den tekniska gymnasieorganisationen anser vi
            det rimligt att tillmötesgå Jernkontorets önskemål. Det bör härvid
            även observeras att de vid bergsskolan utbildade ingenjörerna
            ingalunda kom- mer enbart den egentliga järnhanteringen till godo.
            Under åren 1936—1957 gick 42 9/0 av de examinerade till gruvor,
            metallverk och mekaniska verk- städer etc. Vi vill också framhålla
            att även om skolan har rikskaraktär, är det ett betydande lokalt
            intresse att skolan kan fortleva och utvecklas. Vid den om- och
            tillbyggnad som år 1958/59 genomfördes som en förberedelse till
            den nu föreslagna omorganisationen bidrog också Filipstads stad
            med 150 000 kronor. Under åberopande av de framställningar som
            i bil. 10 till statsverkspro- positionen finns återgivna från
            Jernkontoret och överstyrelsen för yrkes- utbildning samt till
            vad här ovan framförts hemställer vi, a) att riksdagen ville besluta
            att statsbidraget för upp- rätthållande av bergsskolan i Filipstad
            för nästa budgetår måtte utgå med sammanlagt kronor 286 040: —,
            b) att Jernkontoret måtte beviljas ett statsbidrag å till- läggsstat
            för budgetåret 1960/61 till tillfällig parallellavdel- ning å
            den metallurgiska linjen vid bergsskolan i Filipstad med kronor
            17 123: —
          </p>
          <p xml:id="i-BqnSDb6UKncpLdpNE11wQs">
            Stockholm den 24 januari 1961 Eric Källqvist
          </p>
          <p xml:id="i-9CDJoAMnGB3o9XFEab2GJJ">
            Rolf Kaijser Bertil Jonasson Oscar Carlsson
          </p>
          <p xml:id="i-Wua38DTbn61vsJiuSpv2Pi">
            Dagmar Ranmark Sven Nyman Sven Aspling
          </p>
        </div>
      </div>
    </body>
  </text>
</TEI>
