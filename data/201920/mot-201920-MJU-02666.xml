<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-MJU-02666">
  <teiHeader>
    <fileDesc>
      <titleStmt>
        <title>En hållbar fiskeripolitik</title>
        <author corresp="i-7bVDjZpV72vdnYhJ8phHuW">av Louise Meijer m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2666 av Louise Meijer m.fl. (M)</title>
          <idno type="rdwebb">H7022666</idno>
          <rs type="number">2666</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H7022666/text</ref>
          <ref type="dokument_url_html">http://data.riksdagen.se/dokument/H7022666</ref>
          <ref type="dokumentstatus_url_xml">http://data.riksdagen.se/dokumentstatus/H7022666</ref>
          <ref type="docx">http://data.riksdagen.se/fil/81C9CA76-3FF7-42B4-8D18-048A236AF154</ref>
          <ref type="pdf">http://data.riksdagen.se/fil/C2A1B63A-1F0E-4170-AF84-FB4005801C86</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7bVDjZpV72vdnYhJ8phHuW</idno>
            <name>Louise Meijer</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-MDmz3BZyW3T2P9Tp6bvsBM</idno>
            <name>John Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGTHVhbApAq9J741uJW2uT</idno>
            <name>Marléne Lund Kopparklint</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6dq5dQ4LP5Zajjo6XkXvSZ" type="signed"/>
        <correspContext corresp="i-6dq5dQ4LP5Zajjo6XkXvSZ">
          <note type="signatory" corresp="i-7bVDjZpV72vdnYhJ8phHuW"/>
          <note type="signatory" corresp="i-MDmz3BZyW3T2P9Tp6bvsBM"/>
          <note type="signatory" corresp="i-Q1WPoNtt1578KMfEZ5TLkK"/>
          <note type="signatory" corresp="i-DGTHVhbApAq9J741uJW2uT"/>
        </correspContext>
        <correspAction xml:id="i-SHxWySEc2phJXYurZjBu9f" type="submitted">
          <date when="2019-10-03"/>
          <time when="11:52:27"/>
        </correspAction>
        <correspAction xml:id="i-S6Wq4a5UhHg216WXHHhjEb" type="reviewed">
          <date when="2019-10-03"/>
          <time when="13:17:00"/>
        </correspAction>
        <correspAction xml:id="i-6zqahqwH3zwCVPxYuaVDAM" type="referred">
          <date when="2019-10-11"/>
        </correspAction>
        <correspAction xml:id="i-HHZ6xmTrWitAxp8x7tjPEQ" type="assigned">
          <date when="2020-07-14"/>
          <time when="15:52:48"/>
        </correspAction>
        <correspContext corresp="i-HHZ6xmTrWitAxp8x7tjPEQ">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-NSLRpkV5VPWWsKYNmk2aZn" type="behandlas_i"/>
        <correspContext corresp="i-NSLRpkV5VPWWsKYNmk2aZn">
          <ref type="uppgift">2019/20:MJU9</ref>
          <ref type="ref_dok_id">H701MJU9</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU9</ref>
          <ref type="ref_dok_titel">Fiskeripolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QAXLkEsVcRKbAE5F1vdK3E" type="behandlas_i"/>
        <correspContext corresp="i-QAXLkEsVcRKbAE5F1vdK3E">
          <ref type="uppgift">2019/20:MJU11</ref>
          <ref type="ref_dok_id">H701MJU11</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU11</ref>
          <ref type="ref_dok_titel">Fiskeripolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KfF69fNUHJUCXSnwZK9Qkk" type="behandlas_i"/>
        <correspContext corresp="i-KfF69fNUHJUCXSnwZK9Qkk">
          <ref type="uppgift">2019/20:MJU12</ref>
          <ref type="ref_dok_id">H701MJU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU12</ref>
          <ref type="ref_dok_titel">Övergripande miljöfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:2666 av Louise Meijer m.fl. (M)
          En hållbar fiskeripolitik
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-KkvugmmjsooBqsA5mqKkcx">
            Förslag till riksdagsbeslut
          </head>
          <list style="ol">
            <item xml:id="i-MKJuu3mCXRVwcWkzENpCZ3">
              Riksdagen ställer sig bakom det som anförs i motionen om att
              verka för att alla medlemsstater i EU ska respektera den gemensamma
              fiskeripolitiken och tillkännager detta för regeringen.
            </item>
            <item xml:id="i-MZGVrEYMBVu6qHZNEjCmQd">
              Riksdagen ställer sig bakom det som anförs i motionen om att
              regeringen ska verka för att EU:s fiskeripolitik följer vetenskapliga
              rekommendationer om ett långsiktigt hållbart fiske och tillkännager
              detta för regeringen.
            </item>
            <item xml:id="i-TMNhVYKN5W6sG5LXiBbWUw">
              Riksdagen ställer sig bakom det som anförs i motionen om att
              verka för att uppföljningen av EU:s kontrollprogram ska skärpas
              och tillkännager detta för regeringen.
            </item>
            <item xml:id="i-vzBAvXVKA6RbHhQJoGgBB">
              Riksdagen ställer sig bakom det som anförs i motionen om att
              regeringen vid behov ska uppmärksamma EU-kommissionen på regelöverträdelser
              i anslutning till den gemensamma fiskeripolitiken och tillkännager
              detta för regeringen.
            </item>
            <item xml:id="i-YN9ST4R2qVM86k3Z4h5r2o">
              Riksdagen ställer sig bakom det som anförs i motionen om att
              säkerställa att det finns fleråriga förvaltningsplaner för fiske
              utifrån maximalt hållbart uttag 2020 och tillkännager detta för
              regeringen.
            </item>
            <item xml:id="i-R4TPoppTjrsHjTzkcEseJn">
              Riksdagen ställer sig bakom det som anförs i motionen om att
              Sverige ska verka för att den nuvarande förvaltningsplanen för
              torsk, sill och skarpsill i Östersjön utvärderas och uppdateras
              så snart som möjligt och tillkännager detta för regeringen.
            </item>
            <item xml:id="i-NytcHh7QNwPrfMdNQdifXR">
              Riksdagen ställer sig bakom det som anförs i motionen om att
              upptaget av sill och skarpsill måste anpassas till torskens återhämtning
              och tillkännager detta för regeringen.
            </item>
            <item xml:id="i-DXfNsRtDeaF4tQcabrywQG">
              Riksdagen ställer sig bakom det som anförs i motionen om att
              Sverige ska verka för att det införs EU-gemensamma fredningsområden
              där fisken leker och växer upp, och detta tillkännager riksdagen
              för regeringen.
            </item>
            <item xml:id="i-7ppRgUY3JLeCLEvMNWFxVV">
              Riksdagen ställer sig bakom det som anförs i motionen om att
              Sverige ska verka för att EU ger relevanta vetenskapliga organ
              de förutsättningar som krävs för att kunna inhämta nödvändiga
              data om fiskbestånden och tillkännager detta för regeringen.
            </item>
            <item xml:id="i-Nnm1v5egb3u99TeEnrTrDs">
              Riksdagen ställer sig bakom det som anförs i motionen om att
              Sverige ska verka för att EU gör en samlad utvärdering av medlemsstaternas
              planer för ål och tillkännager detta för regeringen.
            </item>
            <item xml:id="i-BLyguPGEpDct9ma3mAzaJs">
              Riksdagen ställer sig bakom det som anförs i motionen om att
              verka för mer hållbara fiskepartnerskapsavtal genom bättre uppföljning
              och sänkt subventionsgrad och tillkännager detta för regeringen.
            </item>
            <item xml:id="i-Hz32zFsvizy9jTKjbdZdeq">
              Riksdagen ställer sig bakom det som anförs i motionen om att
              fortsätta arbetet med att förenkla regler och minska den administrativa
              bördan för fisket och tillkännager detta för regeringen.
            </item>
            <item xml:id="i-Y6At3AGzdXqBkdpbqoiRXS">
              Riksdagen ställer sig bakom det som anförs i motionen om att
              Sverige i EU ska verka för att landningsskyldigheten efterlevs
              i samtliga medlemsländer och tillkännager detta för regeringen.
            </item>
            <item xml:id="i-XiVQfbzPbzk3pbH6ncD23G">
              Riksdagen ställer sig bakom det som anförs i motionen om att
              implementeringen av landningsskyldighet i Sverige inte bör medföra
              nationella särregler med negativa konsekvenser för svenska aktörer
              på fiskets område och tillkännager detta för regeringen.
            </item>
            <item xml:id="i-EzG1BKTC6DkSHeQDPd7en4">
              Riksdagen ställer sig bakom det som anförs i motionen om att
              regelverken för överlåtelse av fiskerätter bör göras mer tillåtande
              och tillkännager detta för regeringen.
            </item>
            <item xml:id="i-31z5CKwqdzFC2azfQXzGoR">
              Riksdagen ställer sig bakom det som anförs i motionen om vikten
              av ett fortsatt arbete för att utveckla och implementera mer selektiva
              fiskemetoder och tillkännager detta för regeringen.
            </item>
            <item xml:id="i-GjDs1dd1bkfJKaZkTzZTk">
              Riksdagen ställer sig bakom det som anförs i motionen om att
              verka för att bottentrålning ersätts av mer selektiva fiskemetoder
              och att därför avsedda medel i Europeiska havs- och fiskerifonden
              används och tillkännager detta för regeringen.
            </item>
            <item xml:id="i-Rf8aCWL7Jr67ShfYPTPHMj">
              Riksdagen ställer sig bakom det som anförs i motionen om att
              möjliggöra generationsskiften i det småskaliga fisket och tillkännager
              detta för regeringen.
            </item>
            <item xml:id="i-RchAthcYUPs5RcwvDemge1">
              Riksdagen ställer sig bakom det som anförs i motionen om värnandet
              av det småskaliga kustfisket och tillkännager detta för regeringen.
            </item>
            <item xml:id="i-KzTaG6DA3GP8MXZKRddRBj">
              Riksdagen ställer sig bakom det som anförs i motionen om att
              skyndsamt implementera ett nytt regelverk för algodling och undanta
              verksamheten från tillståndsplikt i miljöbalken på samma sätt
              som gäller vid odling av fisk, musslor och kräftor och tillkännager
              detta för regeringen.
            </item>
            <item xml:id="i-GdhcBtHWASuVbZtTkMcDBc">
              Riksdagen ställer sig bakom det som anförs i motionen om att
              utvärdera Havs- och vattenmyndighetens verksamhet och tillkännager
              detta för regeringen.
            </item>
            <item xml:id="i-DXpCFs28cEJvbRb5g1ExCE">
              Riksdagen ställer sig bakom det som anförs i motionen om att
              HaV bör få i uppdrag att systematiskt analysera de miljömässiga
              och akvatiska effekterna av vattenbruk och tillkännager detta
              för regeringen.
            </item>
            <item xml:id="i-BeN2zTzML1zabs1CNhiYWw">
              Riksdagen ställer sig bakom det som anförs i motionen om att
              skyndsamt se över och underlätta tillståndsprocesser för att öka
              graden av vattenbruk i Sverige och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-KKcx4RPHBC77edVRtZKNBE" type="h1">
            Motivering
          </head>
          <p xml:id="i-VuRJEijyFju4yLkFRmBdqD">
            Fisk är en gemensam resurs som inte följer nationsgränser. Flera
            bestånd är idag kraftigt hotade, inte minst Östersjötorsken. Det
            innebär att vi måste ha en fiskepolitik på europeisk och internationell
            nivå som efterföljs och respekteras. EU:s fiskerinäring är världens
            fjärde största och levererar cirka 6,4 miljoner ton fisk varje
            år. Fisket och förädlingsindustrin sysselsätter över 350 000 personer.
            Reformen av EU:s gemensamma fiskeripolitik från januari 2014 har
            som mål att stoppa överfiske och utfiskning och trygga yrkesfiskarnas
            försörjning. Fiske och vattenbruk ska vara hållbara näringar –
            miljömässigt, ekonomiskt och socialt. Konsumenternas intressen
            ska skyddas och hänsyn ska tas till yrkesfiskarnas behov. För
            att nå detta krävs att alla medlemsstater respekterar den gemensamma
            fiskeripolitiken. Moderaterna är beredda att stötta ett EU-gemensamt
            förbud mot bottentrålning under förutsättning att erforderliga
            undantag finns på plats. Moderaterna har länge drivit en hård
            linje i EU, där vi anser att fiskekvoter ska baseras på vetenskapliga
            fakta som säkrar långsiktigt hållbara bestånd som inte överfiskas.
          </p>
          <p xml:id="i-RMnA9vcaPJrXzrKsakrQ78">
            Grunden i EU:s gemensamma fiskeripolitik är att fiskbestånden
            utnyttjas på ett hållbart sätt. För att det ska fungera i praktiken
            måste fångstens storlek baseras på vetenskapliga rekommendationer
            om vad som är långsiktigt hållbart fiske. Den svenska regeringen
            har ett stort ansvar för att de vetenskapliga rekommendationerna
            efterlevs i förhandlingarna med de andra regeringarna om de totala
            tillåtna fångstmängderna.
          </p>
          <p xml:id="i-NAvwXuyr6Yyi1z147KGmb8">
            Varje medlemsland ansvarar för att deras kvoter inte överskrids.
            EU:s kontroll­system för att garantera att den gemensamma fiskeripolitiken
            verkligen följs måste skärpas. Det handlar både om att säkerställa
            ett långsiktigt hållbart upptag och om att ge svenska fiskare
            möjlighet att konkurrera på lika villkor. Den svenska regeringen
            har ett ansvar att uppmärksamma EU-kommissionen på regelöverträdelser,
            så att EU-kommis­sionen kan vidta åtgärder för att tillse att
            det gemensamma regelverket efterlevs.
          </p>
          <head xml:id="i-Th7cctXNAxgoUuPjMuZj1L" type="h2">
            Fleråriga förvaltningsplaner
          </head>
          <p xml:id="i-BGwFAzuDbx7FT7LisWfrrs">
            Fleråriga förvaltningsplaner är effektiva verktyg för att säkra
            långsiktigt hållbara bestånd och därmed bevara möjligheten till
            fiske. Genom fler och utvecklade förvalt­ningsplaner skapas förutsättningar
            för en återhämtning av bestånd som ligger utanför säkra biologiska
            gränser samt långsiktighet i politiken. Det är viktigt att alla
            fleråriga förvaltningsplaner som antas säkerställer en långsiktigt
            hållbar fiskeavkastning för de viktigaste bestånden, senast 2020,
            i överensstämmelse med reformen av den gemensamma fiskeripolitiken.
          </p>
          <p xml:id="i-7VNYFFThgJvqHukhEctDp1">
            Situationen för torsken i östra Östersjön är mycket utsatt. Det
            är problem med syrebrist och minskad salthalt och beståndet är
            hårt utsatt för parasiter. I somras beslutade EU-kommissionen
            om ett förbud mot kommersiellt fiske i södra och östra Östersjön,
            det är en nödåtgärd i den gemensamma fiskeripolitiken. Förbudet
            gäller till och med årsskiftet. Ices, Internationella havsforskningsrådet,
            rekommenderar att det östra beståndet inte fiskas under 2020.
          </p>
          <p xml:id="i-4dRzj8qmvvRmEU7CsQS8tS">
            För att på allvar komma till rätta med torsken behövs en ny flerårig
            förvaltningsplan för Östersjön. Den måste ta särskild hänsyn till
            torskens betydelse för ekologin i Öster­sjön. Beståndet måste
            uppnå normal tillväxt och storleks- och ålderssammansättning innan
            den fiskas. Detta måste vara kriterier i en ny förvaltningsplan,
            som också anpassar upptaget av sill och skarpsill till torskens
            återhämtning.
          </p>
          <p xml:id="i-RurGCrrbujYoNVE8v4JCnG">
            För att återhämtningen för fisken ska bli bättre behövs det skydd
            för områden där fisken leker och växer upp som är EU-gemensamt.
            Regeringen bör driva på för detta i EU.
          </p>
          <p xml:id="i-X8jpL1hX9aPo5dy8YrVQ3V">
            En hållbar fiskeripolitik förutsätter att det finns tillförlitliga
            data om fiskbeståndens livskraft. Men det är ett återkommande
            problem att det saknas tillförlitliga data för beståndens skick,
            bland annat för torsken i Östersjön. Vi vill att Sverige ska verka
            för att EU tilldelar vetenskapliga organ de förutsättningar som
            krävs för att kunna inhämta nödvändiga data om fiskbestånden.
            Bland annat kan det komma att behövas nya vetenskapliga kriterier
            för att bedöma beståndens storlek.
          </p>
          <head xml:id="i-LRgFSehLxjRY6fcTAahyB7" type="h2">
            Utveckla tredjelandsavtalen
          </head>
          <p xml:id="i-D3vtHRvKHETY9zWrGNyVMN">
            En del av EU:s fiskeripolitik, som är i fortsatt stort behov
            av reformering, handlar om fiskepartnerskapsavtalen, eller tredjelandsavtalen
            som de också kallas. Dessa gör det möjligt för den europeiska
            fiskeflottan att fiska utanför unionens fiskevatten. Vi är i grunden
            kritiska till fiskepartnerskapsavtalen av flera skäl. För oss
            moderater är det exempelvis självklart att avtalen ska utformas
            så att fisket är hållbart och bara sker på det överskott av bestånden
            som inte nyttjas av de berörda nationerna. Inte sällan finns det
            dock skäl att ifrågasätta om avtalen verkligen är hållbara och
            lever upp till de kriterier som skrivs in i avtalen. Sverige bör
            därför i EU verka för att partnerskaps­avtalen ska bli mer hållbara
            med bättre uppföljning och att subventionsgraden i avtalen minskar.
            EU:s skattebetalare bör i minskad utsträckning betala och istället
            bör de fiskare som drar nytta av avtalen stå för kostnaden med
            målet att på sikt helt fasa ut subventionerna.
          </p>
          <head xml:id="i-TAFZewy2d85uQ8vmpSY2m" type="h2">
            Fortsatt förenklingsarbete
          </head>
          <p xml:id="i-B4xJj43wGUFuDiVDGe1woE">
            Alliansregeringen bedrev ett hårt arbete för att ändra eller
            avskaffa krångliga regler för företagen. För fiskeföretagen finns
            det dock alltjämt ett uppenbart behov av ett fortsatt förenklingsarbete.
            Till exempel kan landningsskyldighet nämnas – den stävjar fusk
            i fisket, vilket är positivt. Dock kan en fiskare få vite för
            felaktig rapportering om det visar sig att fångsten innehåller
            stora mängder av någon annan art än den man givit sig ut för att
            fiska. Det är bra att utkast i och med landningsskyldigheten förbjudits,
            men regelverket måste också vara praktiskt möjligt att efterleva
            och genomföras i hela EU. För att bevara fiskbestånden och säkerställa
            det svenska fiskets konkurrenskraft måste Sverige verka för att
            landningsskyldigheten efterlevs i samtliga medlemsländer. Det
            bör införas sanktioner mot fartyg som bryter mot regeln. Däremot
            bör Sverige undvika särlagstiftning som får negativa konsekvenser
            för svenska fiskare, som regeringens förslag att ensidigt kameraövervaka
            svenska fiskefartyg.
          </p>
          <p xml:id="i-M4gGB3PwUDseHGJDRCxNZu">
            I detta sammanhang vill vi också understryka vikten av ett fortsatt
            arbete för att utveckla mer selektiva och skonsamma fiskemetoder,
            vilket prioriterades under den moderatledda alliansregeringens
            tid vid makten. SLU har sedan 2014 drivit ett sådant projekt,
            som har fått positiva omdömen, men som löper ut 2019. Möjligheten
            att förlänga projektet bör övervägas. I Europeiska havs- och fiskerifonden
            finns det tillgängliga medel för att utveckla och investera i
            selektiva metoder. En genomgång från Världsnaturfonden visar dock
            att bara en liten del av de öronmärkta pengarna har använts. Regeringen
            bör tillse att tillgängliga medel används i Sverige.
          </p>
          <p xml:id="i-BL4t39uVaXvGsrBVMCzUUX">
            Det är också av stor vikt att den svenska implementeringen av
            den gemensamma fiskeripolitiken inte ger svenska fiskare konkurrensnackdelar.
            Det finns gott om exempel på andra politikområden där svenska
            myndigheter ägnar sig åt så kallad gold-plating där tuffare krav
            än nödvändigt införs med hänvisning till EU-lagstiftning. Den
            sortens överimplementering är direkt skadlig och bör undvikas.
          </p>
          <p xml:id="i-TWc2HXiTa7KxPVyQLvdmnf">
            Förslag om att inleda kameraövervakning av fiskefartyg dyker
            emellanåt upp i den allmänna debatten i Sverige. Det grundar sig
            ofta i en beklaglig misstro mot fiskare som yrkesgrupp, en misstro
            som inte riktas mot andra yrkesgrupper. Moderaterna säger fortsatt
            nej till försvårande och missanpassade förslag om att införa kameraövervakning
            på fartyg.
          </p>
          <head xml:id="i-QHcMMSn52JourqnffMp1T8" type="h2">
            Flexibilitet i regelverken
          </head>
          <p xml:id="i-8D7kg6DHDc44hUNyHydihV">
            Sverige har med sina 2 400 kilometer kust en av Europas längsta
            kustlinjer, från Haparanda i norr till Strömstad i väst. Räknar
            vi sjöar och älvar närmar vi oss 38 000 mil stränder. Längs med
            kusten och nära strandkanten lever en stor del av vår biologiska
            mångfald. Det är också här det kustnära fisket har möjlighet att
            växa.
          </p>
          <p xml:id="i-B1GEn3MobeN849sZaAW5AP">
            Genom att stärka det småskaliga kustnära fisket ökar antalet
            arbetstillfällen i fiskerinäringen samtidigt som kultur bevaras
            och skärgårdsmiljön utvecklas. Tyvärr hotas detta – inte bara
            av skarv och säl – utan också av rigiditeten i regelverket kring
            fiskelicenser. Här bör regeringen ta initiativ så att generationsskiften
            kan möjliggöras, genom överlåtande av fiskelicens, och därmed
            skapa framtidstro i näringen.
          </p>
          <p xml:id="i-EDxPi7hmYMunog5wF8ZqGn">
            Vidare bör regelverken för överlåtelse av fiskerätter göras mer
            tillåtande. Dessutom bör möjligheterna att tillåta större flexibilitet
            i tidsgränserna för fiskekvoter ingå som en del i förbättringsåtgärder
            för fiskerinäringen. För fiskeföretagarna är behovet av åtgär­der
            som ska leda till en enklare, tydligare och begripligare reglering
            viktiga utifrån bland annat ett lönsamhetsperspektiv. Insatser
            bör därför initieras för att minska regel­krånglet för fisket.
          </p>
          <p xml:id="i-RRtusvo6qUeK1ZLSvKkvCg">
            Det småskaliga kustfisket är särskilt utsatt och det är svårt
            att nå lönsamhet. Detta är en problematik som blir än större i
            takt med en kraftigt växande sälstam samt ökade skarvpopulationer.
            Säl och skarv står för betydande fångster och säl åsamkar även
            stora skador på fiskeredskap. Skyddsjakt på säl bör utvidgas och
            tillåtas i lekområden under tiden det råder fiskeförbud där. Vidare
            ökar risken för smittspridning och säldöd i takt med att sälstammen
            växer. Det är därför av stor betydelse att dessa populationer
            kan begränsas. Det är därför positivt att regeringen har aviserat
            att den ska införa licensjakt på säl, i linje med riksdagens tillkännagivande
            i mars 2019. Licensjakt kommer dock inte att lösa hela sälproblematiken.
          </p>
          <p xml:id="i-Mp8pLmraxiZVV1mvxfxyXL">
            Det är förbjudet att handla med sälprodukter i EU, vilket minskar
            incitamenten att jaga, även när jakt tillåts. Sverige bör därför
            tillse att förslaget om att medel ur Europe­iska havs- och fiskerifonden
            ska kunna användas för att finansiera jakten.
          </p>
          <p xml:id="i-NmsBAiJuVgo6EoHwjiqz3K">
            Den europeiska ålen utgör ett enda bestånd, och dess utbredningsområde
            sträcker sig över stora delar av Europa. Men mängden unga ålar
            som ska bygga upp beståndet har rasat sedan 1980-talet och ålen
            är nära att utrotas. Ålfiske är nu förbjudet i Sverige, med undantag
            för vissa yrkesfiskare och specifika vatten. Ålfisket i Östersjön
            är kraftigt reglerat och har endast marginell påverkan på beståndet.
            De nationella ålförvaltnings­planer medlemsländerna jobbar efter
            är inte tillräckliga. Moderaterna bedömer att det behövs en samlad
            utvärdering av dessa och att det krävs en gemensam åtgärdsplan
            som kraftigt minskar ålfisket i EU, dels för att rädda den europeiska
            ålen, dels för att svenska fiskare ska ha lika konkurrensvillkor
            som sina europeiska motsvarigheter. Samtidigt bidrar ålfiskarna
            genom olika alternativ (exempelvis Ålfonden och Ålakademin) till
            att stärka beståndet.
          </p>
          <head xml:id="i-HUfpbkU6wQj1JpAAsMUGmC" type="h2">
            Hållbart vattenbruk
          </head>
          <p xml:id="i-XTesaYn81c5pmznSJHmyM">
            Moderaterna ser en stor potential för vattenbruket i Sverige.
            Vattenbruk, eller akvakul­tur, är odling av alla slags djur och
            växter i vatten. Vattenbruk är en växande näring på den svenska
            landsbygden. Det är en positiv utveckling och graden av vattenbruk
            i Sverige har potential att öka ytterligare. På samma gång är
            det viktigt att systematiskt analysera de miljömässiga och akvatiska
            effekterna av vattenbruket.
          </p>
          <p xml:id="i-XForcWHwBTYrnWW8SR28in">
            Förutom att skapa arbetstillfällen kan ett hållbart vattenbruk
            kan bidra till att minska problem med övergödning och utfiskning
            i våra hav och sjöar. Till exempel kan mus­selodling, under rätt
            förutsättningar, minska övergödningen; algodling och fiskodling
            i slutna system kan också nämnas. Blåmusslor livnär sig på att
            filtrera bort plankton och andra små partiklar ur vattnet och
            fyller på så sätt en viktig vattenrenande funktion och kan även
            få dubbel nytta som foder till animalieproduktionen.
          </p>
          <p xml:id="i-TMxjbzv126ANJUCr1rfau7">
            I dag är odling av fisk, musslor och kräftor verksamheter som
            är undantagna från tillståndsplikten i miljöbalken, medan algodling
            har mycket regler att förhålla sig till. Enligt vattenbrukssamordnaren
            på Jordbruksverket kan olika vattenbruk kräva uppemot 40 olika
            tillstånd, och eftersom algodlingar är nästan helt nytt i Sverige
            finns där inget regelverk alls. Moderaterna välkomnar att regeringen
            har gett Jordbruksverket i uppdrag att kartlägga och utreda förutsättningarna
            för en enklare prövning av vattenbruksverk­samheter. Men vi oroas
            samtidigt över att utredningen tycks dra ut på tiden och att implementering
            av nya lagar och regelverk i sin tur kommer att ta tid. Vi är
            helt enkelt oroade över att presumtiva vattenbrukare drar sig
            för att starta verksamhet och anmodar därför regeringen att hålla
            beredskap för att kunna hantera frågan så skyndsamt som möjligt.
          </p>
          <p xml:id="i-7PYwcMHHkRg5nkTeneRa8L">
            Fiskodlingar i slutna system bidrar med en fullgod fisk, utan
            att förorena våra vatten. Moderaterna vill se över de regelverk
            som reglerar vattenbruk i syfte att skapa bättre förutsättningar
            för att öka detsamma. Bland annat behöver strandskyddsreglerna
            göras mer tillåtande och tillståndsgivningen för vattenbruk utan
            miljöpåverkan göras mycket enklare. För närvarande kan vi se att
            flera svenska fiskodlingar väljer att flytta sin verk­samhet till
            Finland. Det är olyckligt och skälen till detta måste analyseras
            och vid behov åtgärdas så att vi inte tvingar fiskodlare att flytta
            sin verksamhet till andra länder. Moderaterna anser därför att
            Havs- och vattenmyndigheten (HaV) ska få i uppdrag att systematiskt
            analysera de miljömässiga och akvatiska effekterna av vattenbruk.
          </p>
          <p xml:id="i-2n7VqhBpeNWb9sAuM4fUii">
            Havs- och vattenmyndigheten (HaV) inrättades av alliansregeringen
            och inledde sin verksamhet 2011. Myndigheten har till uppgift
            att lösa viktiga miljöproblem och skapa en hållbar förvaltning
            av hav, sjöar och vattendrag. Efter snart tio år bör dess verksam­het
            utvärderas i syfte att säkerställa att arbetet bedrivs ändamålsenligt
            och effektivt.
          </p>
        </div>
        <div type="motSignatures">
          <list>
            <item xml:id="i-NmT3udP5AC2gkZRnr3VnwM" who="i-7bVDjZpV72vdnYhJ8phHuW">
              Louise Meijer (M)
            </item>
            <item xml:id="i-ViDQvwpqndkHsesGa8DzKh" who="i-MDmz3BZyW3T2P9Tp6bvsBM">
              John Widegren (M)
            </item>
            <item xml:id="i-UYPKoFCLdc16JMbsyeJ5GD" who="i-Q1WPoNtt1578KMfEZ5TLkK">
              Betty Malmberg (M)
            </item>
            <item xml:id="i-LiDpVqHryF8ywQw3ReLwTT" who="i-DGTHVhbApAq9J741uJW2uT">
              Marléne Lund Kopparklint (M)
            </item>
          </list>
        </div>
      </div>
    </body>
  </text>
</TEI>
