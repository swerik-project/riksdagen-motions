<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0512/mot_200001_MJ_0512-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            22
          </p>
          <p>
            2000/01 mnr: MJ512 pnr: c395
          </p>
          <p>
            Motion till riksdagen 2000/01:MJ512
          </p>
          <p>
            av Åsa Torstensson (c)
          </p>
          <p>
            Småskalig livsmedelsproduktion i skärgården
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att livsmedelslagstiftningen och dess tillämpningar
            för småskalig livsmedelsförädling bör ses över i syfte att underlätta
            näringsverksamhet för bl. a. skärgården. 2. Riksdagen tillkännager
            för regeringen som sin mening vad i motionen anförs om att se
            över villkoren för skärgårdslantbruket och skärgårdslantbrukarna.
          </p>
          <p>
            Levande skärgård kräver bofast befolkning
          </p>
          <p>
            Skärgården har unika natur-, kultur- och rekreationsvärden av
            såväl nationellt som internationellt intresse. I skärgården finns
            också en rad akuta miljö- och hushållningsproblem. Dessa är ofta
            betingade av situationen i själva skärgården. Många av skärgårdens
            värden riskerar att oåterkalleligt gå förlorade om inte åtgärder
            snarast vidtas. Det avgörande såväl för bevarandet av skärgårdens
            kultur- och naturvärden, som för fortsatta möjligheter till ett
            rörligt friluftsliv, är att det finns en bofast befolkning. Dessutom
            bör dessa åretruntboende skärgårdsbor ges rimliga villkor att
            vara verksamma inom traditionella näringsgrenar som fiske och
            jordbruk. För att det skall vara intressant för både unga människor
            generellt och för nya skärgårdsbor specifikt, krävs att samhället
            ger grundläggande förutsättningar och service såsom bra gods-
            och persontransporter, rimliga boendekostnader och bra kommunikationer
            samt ökade möjligheter till att kunna få sin försörjning via olika
            arbetsområden.
          </p>
          <p>
            Då förutsättningarna för den bofasta befolkningen i skärgården
            är nära knutna till samhällsutvecklingen i stort och enskilda
            politikområden som jordbruk, fiskepolitik och trafikpolitik specifikt,
            så krävs en långsiktig syn på
          </p>
          <pb facs="riksdagen-motions-pdf/data/200001/mot_200001_MJ_0512/mot_200001_MJ_0512-0002.pdf"/>
          <p>
            2000/01:MJ512
          </p>
          <p>
            23
          </p>
          <p>
            skärgården där den bofasta befolkningens villkor måste uppmärksammas
            genom att ges speciella regler. För att värna om den biologiska
            mångfalden och för att natur- och kulturvärdena långsiktigt skall
            kunna bevaras är en aktiv markpolitik och ett aktivt jordbruk
            viktiga förutsättningar. Då skärgården i sin geografi är unik
            och geografiskt begränsad är det viktigt att stödja det lokala
            näringslivet genom att stödja en småskalig livsmedelsproduktion
            och lokal småskalig livsmedelsförädling. Det råder dock enligt
            ett flertal länsstyrelser oklarheter om huruvida tillämpningen
            av livsmedelslagstiftningen tar hänsyn till de speciella villkor
            som råder för småskalig livsmedelsförädling. Det kan t.ex. gälla
            behovet av att kunna ge dispens från vissa regler för att på så
            vis kunna underlätta småskalig livsmedelsförädling. Därför bör
            livsmedelslagstiftningen och dess tillämpningar för småskalig
            livsmedelsförsörjning, i syfte att underlätta näringsverksamhet,
            för skärgårdsbor ses över. Detta bör ges regeringen till känna.
            Skärgårdslantbruket är idag inte konkurrenskraftigt. Därför bör
            villkoren för skärgårdslantbruket och skärgårdslantbrukarna följas
            upp och utredas. Detta bör ges regeringen till känna.
          </p>
          <p>
            Stockholm den 27 september 2000
          </p>
          <p>
            Åsa Torstensson (c)
          </p>
        </div>
      </div>
    </body>
  </text>
</TEI>
