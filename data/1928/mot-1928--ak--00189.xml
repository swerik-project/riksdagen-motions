<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1928--ak--00189">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1928/mot_1928__ak__189/mot_1928__ak__189-001.pdf"/>
      <fw xml:id="i-oQ1tUrt9QdkvsBDp6PybT">
        Motioner i Andra kammaren, Nr 189. 1
      </fw>
      <div xml:id="i-Tw1ddWNoLRte5AqJQiwhBj" type="motHeader">
        <div xml:id="i-XMV3K1nc5pCcSVjtgP91PF" type="motTitle"/>
        <div xml:id="i-NLBvgXtQ27WkMDnUKnQ2s1" type="motSubmissionInfo"/>
      </div>
      <div xml:id="i-SwMzTJxDaZyVjHkox4EnRV" type="motBody">
        <div xml:id="i-DV28zgLC58HtZQMMzszS19">
          <p xml:id="i-YaKoEs2Wo6h9XD4amuowKj">
            Nr 189.
          </p>
          <p xml:id="i-Sd3eRWs8ovcXWQ8PVTQcWs">
            Av herr Björnberg, om ändring i bestämmelserna rörande ut-
          </p>
          <p xml:id="i-53XScwf3b5X9zyV8cgrha1">
            bildningstiden för värnpliktiga studenter och likställda.
          </p>
          <p xml:id="i-E56Vm7r3eK71FngRgRHM63">
            Enligt den värnpliktslag, som var gällande till den 17 september
            1914, var tjänstgöringstiden lika för alla, samma vapenslag eller
            tjänst tilldelade vapen- föra värnpliktige. Den omständigheten,
            att en värnpliktig besitter på ett eller annat sätt kvalificerad
            högre allmänbildning, medförde icke någon vare sig förlängning
            eller förkortning av tjänstgöringstiden. Härutinnan genom- fördes
            emellertid år 1914 en genomgripande förändring. Enligt den då
            an- tagna värnpliktslagen skulle vapenför värnpliktig, som avlagt
            studentexamen eller erhållit avgångsbetyg från gymnasiets tredje
            ring vid allmänt läroverk eller vid annan läroanstalt förvärvat
            ett kunskapsmått, som anses svara där- emot, vara skyldig att
            för sin utbildning tjänstgöra vid hären i sammanlagt 485 dagar
            och vid marinen i 500 dagar. Emellertid ändrades denna lag sedermera
            i olika omgångar, och enligt lagen av den 12 juni 1925 fingo dessa
            värnpliktige slutligen tiden för sin vapenövning förkortad fill
            260 da- gar. De värnpliktige, som uttagits till underbefäl och
            fackmän vid infante- riet, trängen och intendenturtrupperna, skola
            ha en utbildningstid av 225 dagar. Vid kavalleriet, artilleriet
            och ingenjörstrupperna är utbildningstiden 200 dagar, medan den
            stora massan av värnpliktige, uttagna till linjetjänst vid hären,
            har en övningstid av 140 dagar. Som skäl för att studenter och
            likställda skulle ha längre övningstid än andra värnpliktige anförde
            B-riksdagen 1914 i sin skrivelse i frågan till Kungl. Maj:t: »Ehuru
            den för ifrågavarande värnpliktige föreslagna utbildningstiden
            givetvis kommer att för dem medföra avsevärda olägenheter och
            uppoff- ringar, har dock riksdagen icke tvekat att godkänna densamma
            med hänsyn till nödvändigheten att vid mobilisering hava tillgång
            till erforderligt antal befäl i förenämnda befattningar och i
            betraktande av de stora svårigheter, som möta att på ett eller
            annat sätt förskaffa sig sådant befäl. Någon prin- cipiell invändning
            mot en dylik längre tjänstgöring torde icke heller med fog kunna
            framställas.» | När studenter och likställda 1914 fingo en längre
            militär övningstid än andra värnpliktige, skedde detta visserligen
            i enlighet med en uttalad önskan från en grupp studenter våren
            1914. Men dessa kunde vara talesmän endast för sig själva och
            för sina uppdragsgivare. De kunde ju icke föra även andra studentgenerationers
            talan, i synnerhet som de icke ens själva fingo kännas vid följderna
            av att deras bön blev hörd.
          </p>
          <p xml:id="i-6Twoh3ibm7jRcnKAUbyiJz">
            Bihang till riksdagens protokoll 1928. 4 saml. 40 häft. (Nr 189—194.)
            1
          </p>
          <pb facs="riksdagen-motions-pdf/data/1928/mot_1928__ak__189/mot_1928__ak__189-002.pdf"/>
          <fw xml:id="i-KjMAJNTyMZYhCobcDAHtyS">
            2 Motioner i Andra kammaren, Nr 189.
          </fw>
          <p xml:id="i-9UbHnPuYCCupLD1XvWnWj6">
            Att studenterna på den tiden, då alla dörrar till statens ämbeten
            stodo öppna för dem och andra förmånliga anställningar i det allmännas
            eller i enskild tjänst liksom voro vikta för deras räkning, fingo
            för sin intellektuella utbildning i statens högre skolor betala
            till staten en extra värnskatt i per- sonliga prestationer, kunde
            möjligen vara rätt och skäligt. Men nu, då många studenter måste
            gå arbetslösa och icke kunna försörja sig, än mindre kunna betala
            ränta och amortering å för studier upplånat kapital, och då sålunda
            ett uppväxande studentproletariat är en bister verklighet, kan
            det ej vara rättvist, att de skola bära en tyngre försvarsbörda
            än andra värnpliktiga med- borgare. Ett visst kunskapsimått kan
            lika litet som utbildning till yrke vara skälig anledning till
            undantagsställning i fråga om värnplikt. Den förra året beslutade
            skolreformen avsåg att bereda ökade möjligheter till högre bildning
            för vidgade folkgrupper. Därigenom kommer antagligen ett större
            antal lärjungar vid läroverken än hittills att avlägga studentexa-
            men. Skulle nu en del av dessa till äventyrs lyckas skaffa sig
            anställning. så kommer sedan staten och lägger beslag på deras
            arbetskraft och tvingar dem att utbilda sig till underbefäl. De
            måste då lämna den anställning, som de lyckats skaffa sig och
            som de kanske icke kunna få igen efter fullgjord militärtjänstgöring.
            Om det 1914 och de närmast därpå följande åren var en nödvändighet
            för staten att tvinga en del värnpliktige att utbilda sig till
            underbefäl för att sålunda fylla vakanserna, så torde förhållandena
            sedan dess i betydlig grad ändrat sig. Under den nu rådande arbetslösheten
            torde tillräckligt många, både studenter och andra, som ha lust
            och fallenhet för militär tjänst, vara hågade att antaga en frivillig
            anställning för att utbildas till underbefäl och fackmän, om de
            bara finge en för sin tjänst skälig ersättning.
          </p>
          <p xml:id="i-WLfPRPXnBghdkSY1wSjpAU">
            Med stöd av vad sålunda anförts hemställes vördsamt,
          </p>
          <p xml:id="i-5nmHQDYNkEpkjMwJu9S5Nw">
            att riksdagen ville besluta att hos Kungl. Maj:t anhålla om utredning,
            huruvida icke värnpliktiga studenter och lik- ställda måtte kunna
            erhålla samma utbildningstid som andra värnpliktiga av samma vapenslag,
            samt för riksdagen fram- lägga det förslag, vartill utredningen
            kan föranleda.
          </p>
          <p xml:id="i-Y4EZhSh2wH4dG9dYGx61zB" type="date">
            Stockholm den 20 januari 1928. Eric Björnberg.
          </p>
        </div>
      </div>
    </body>
  </text>
</TEI>
