<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__fk__98/mot_1953__fk__98-001.pdf"/>
      <fw xml:id="i-Cgh97kTg8stYfK1dEKLZRs">
        Motioner i Första kammaren, nr 98. 13
      </fw>
      <div type="motHeader" xml:id="i-Uen66t4iztMUoc6Yp6q5U3">
        <div type="motTitle" xml:id="i-6TV5P9Qw4XPZntRUwvEnQX"/>
        <div type="motSubmissionInfo" xml:id="i-Wcqt2MtGMuuRjQqPKgQxFZ"/>
      </div>
      <div type="motBody" xml:id="i-NpT5wkzj2xP6FkrkpXDsV9">
        <div xml:id="i-7fEftyBoZm5FyXHhEFHXhi">
          <p xml:id="i-HnpCRyyqkzkqc3kT5NpbGa">
            Nr 98.
          </p>
          <p xml:id="i-VBmfFHeSVpeKbV3mejmXRK">
            Av herrar Fahlander och Osvald, om ändrad lydelse av $ 12 regeringsformen.
          </p>
          <p xml:id="i-6uu42iPveWkjoFEGtuBzs6">
            En huvudlinje i svensk utrikespolitik har sedan länge varit att
            aktivt medverka till skapandet av en internationell rättsordning.
            Som en logisk följd härav har Sverige städse intagit en positiv
            hållning till och anslutit sig till sådana internationella konventioner
            och institutio- ner, som haft till syfte att utveckla och kodifiera
            den internationella rätten. Sverige har också sökt fullgöra sina
            förpliktelser gentemot världens öv- riga nationer genom medlemskapet
            i Nationernas förbund och Förenta Nationerna, liksom även inom
            den europeiska kulturkretsen genom inträ- det i Europarådet. I
            samtliga dessa fall har bevarandet av en oinskränkt suveränitet
            varit en uttrycklig eller underförstådd förutsättning för Sveriges
            medverkan. Den snabba och i många hänseenden omvälvande utvecklingen
            av de internationella relationerna har emellertid lett till att
            en förändrad upp- fattning om den oinskränkta statssuveränitetens
            princip och dess följder med allt större kraft gjort sig gällande.
            Den intensifierade materiella och andliga samfärdseln har på betydelse-
            fulla områden skapat beroendeenheter, vilkas funktionsduglighet
            i många fall hotar att på ett avgörande sätt förhindras genom
            den statliga suveräni- tetsutövningen i dess nuvarande form. Ett
            stort antal funktionella organ har vuxit fram, t. ex. Förenta
            Natio- nernas fack- och specialorgan, men dessa förefalla att
            i många fall icke ha förmått fylla de på dem ställda kraven och
            förhoppningarna på grund av brist på fastare samordning och verkliga
            exekutiva befogenheter. Behand- lingen av frågorna rörande världens
            livsmedelsproblem, sedda mot bak-
          </p>
          <p xml:id="i-FgA3FFg1Ah5YkzeFK5TMRS">
            grunden av den snabba befolkningstillväxten — f. n. i storleksordningen
            25—30 miljoner per år — är ett bland många talande exempel på
            dessa förhållanden.
          </p>
          <p xml:id="i-N9fipCHiKDfNiumxTzqVs7">
            Tydligare än i måhända något annat sammanhang har suveränitetspro-
            blemets karaktär klarlagts vid behandlingen inom Förenta Nationerna
            av frågan om skapandet av en överstatlig kontroll av atomenergiens
            utnytt- jande. Det har i samband härmed fastslagits, att endast
            en överstatlig myn- dighet med vidsträckta befogenheter i fråga
            om inspektion, kontroll och äganderätt gentemot de enskilda staterna
            kan medföra en lösning av detta för mänsklighetens säkerhet avgörande
            problem. Av Förenta Nationernas 59 medlemstater ha icke mindre
            än 53, däribland Sverige, givit sin anslut-
          </p>
          <pb facs="riksdagen-motions-pdf/data/1953/mot_1953__fk__98/mot_1953__fk__98-002.pdf"/>
          <fw xml:id="i-75dkHUpGxyCu6nhfd3vsLH">
            14 Motioner i Första kammaren, nr 98.
          </fw>
          <p xml:id="i-Dk9Dc5QW7c2qNdKJLQeMSu">
            ning till det föreliggande majoritetsförslaget om en överstatlig
            kontroll- myndighet på detta område. Det är därför naturligt,
            att i ett stort antal länder rörelser och organi- sationer uppstått,
            vilka syfta till att skapa förståelse inom folkopinion och parlament
            för behovet av en sådan omgestaltning av den nationella statliga
            suveräniteten, som erfordras för att kunna uppbygga överstatliga
            myndig- heter med klart avgränsade funktioner, men utrustade med
            verkliga lag- stiftande och exekutiva befogenheter gentemot enskilda
            stater och mellan- folkliga institutioner. På det konstitutionella
            området ha på vissa håll redan åtgärder vidtagits, vilka äga ett
            speciellt intresse, därför att de markera en fullständigt ny tendens
            på det statliga författningsarbetets plan. Medan det tidigare
            varit brukligt att i statsförfattningar uttryckligen fastslå eller
            presumera den obegränsade statssuveränitetens princip, har i de
            senaste franska, italienska och västtyska författningarna direkt
            stadgats, att den egna statssuveräni- teten kan underställas och
            underordnas en gemensam överstatlig myndighet. Sålunda utsäger
            den franska republikens nu gällande författning av den 27 oktober
            1946 i sin ingress följande: »Frankrike samtycker, under förutsättning
            av reciprocitet, till sådana begränsningar av suveräniteten, som
            äro nödvändiga för att organisera och vidmakthålla freden.» Italienska
            republikens författning av den 22 december 1947 fastställer i
            11 $: » Italien tar avstånd från kriget som angreppsinstrument
            mot andra folks frihet och som medel vid lösning av internationella
            konflikter; samtycker till sådana begränsningar av suveräniteten,
            som äro nödvändiga för att skapa och säkerställa fred och rättvisa
            mellan nationerna, under förutsätt- ning av att andra stater göra
            detsamma; främjar och eftersträvar en internationell organisation
            för sådana syften.» Den tyska förbundsrepublikens grundlag — Bonnförfattningen
            av den 23 maj 1949 — fastslår i artikel 24: »Förbundsstaten äger
            rätt att genom lagstiftning överföra suveränitets- befogenheter
            till internationella institutioner. Förbundsstaten kan för att
            vidmakthålla fred ingå i ett system för ömse- sidig, kollektiv
            säkerhet; härvid samtycker den till sådana begränsningar av sina
            suveränitetsrättigheter, som krävas för att säkerställa en fredlig
            och varaktig ordning inom Europa och bland världens nationer.
            För att åstadkomma en lösning av internationella konflikter önskar
            För- bundsstaten ansluta sig till ett allomfattande system för
            internationell skiljedom.» I den svenska regeringsformen finnes
            icke något stadgat om rätt för Konungen och riksdagen att vidtaga
            åtgärder eller ingå sådana överens-
          </p>
          <pb facs="riksdagen-motions-pdf/data/1953/mot_1953__fk__98/mot_1953__fk__98-003.pdf"/>
          <fw xml:id="i-3KY1dLmwgXknB4KaMLoJud">
            Motioner i Första kammaren, nr 98. 15
          </fw>
          <p xml:id="i-J9WrpQxPKWQSgR6bHGKcwD">
            kommelser, som innebära och medföra en begränsning av Sveriges
            suveräni- tetsrättigheter. En sådan rätt anse vi icke utan vidare
            kunna intolkas i 12 8 regeringsformen. Följaktligen måste, med
            regeringsformens nuvarande lydelse, ett even- tuellt framtida
            beslut om Sveriges anslutning till funktionella överstatliga myndigheter
            anses kunna fattas endast i den ordning, varom är stadgat för
            ändring av grundlagarna. Ett sådant tillvägagångssätt kan ur tidssynpunkt
            i ett framtida läge komma att under vissa förutsättningar innebära
            allvarliga olägenheter. Även om sålunda den av oss föreslagna
            åtgärden möjligen kan synas sakna aktualitet för dagen, anse vi
            på grund av själva principfrågans djupa inne- börd och betydelse
            samt på grund av den pågående utvecklingens inrikt- ning att den
            av oss föreslagna åtgärden redan nu bör bliva föremål för riksdagens
            prövning och beslut. Vi anse vidare, att ett i grundlagen infört
            stadgande om att den svenska statssuveräniteten kan underordnas
            en överstatlig, regional, universell eller funktionell myndighet,
            som skapas för att upprätta och vidmakthålla fred, rättvisa och
            säkerhet, på ett för Sveriges internationella anseende värde-
            fullt sätt fastslår Sveriges strävan och vilja att medverka till
            en fast och fungerande internationell rättsordning i den enda
            form, vari en sådan rätts- ordning nationerna emellan i vår tid
            kan upprätthållas. I anslutning till vad ovan anförts hemställa
            vi, alt riksdagen måtte besluta att som vilande grundslags- ändring
            antaga sådan ändring av 12 $ regeringsformen, att efter dess första
            moment införes ett tillägg ungefär så ly- dande: » Under förbehåll
            av riksdagens samtycke äger Konungen ingå ävenledes sådan överenskommelse
            med främmande makter, som innebär ömsesidiga begränsningar av
            hittills gällande suveränitetsrättigheter, såvida detta erfordras
            för att upprätta överstatliga organ, vilka ha till uppgift att
            skapa och vidmakthålla fred, rättvisa och säkerhet.»
          </p>
          <p xml:id="i-YV4tMhYsNwxXxjmqv42DMi" type="date">
            Stockholm den 27 januari 1953.
          </p>
          <p xml:id="i-LX3Ld1mG2mMdNsQsWDs5KF">
            Gustaf Fahlander. Hugo Osvald.
          </p>
        </div>
      </div>
    </body>
  </text>
</TEI>
