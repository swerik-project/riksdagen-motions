<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--00396">
  <teiHeader>
    <fileDesc>
      <titleStmt>
        <title>om en ny bolagsform för mindre företag</title>
        <author>av herr Westberg i Ljusdal m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om en ny bolagsform för mindre företag</title>
          <idno type="rdwebb">FX02396</idno>
          <rs type="number">396</rs>
          <ref type="dokument_url_text">http://data.riksdagen.se/dokument/FX02396/text</ref>
          <ref type="dokument_url_html">http://data.riksdagen.se/dokument/FX02396</ref>
          <ref type="dokumentstatus_url_xml">http://data.riksdagen.se/dokumentstatus/FX02396</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>OLLE WESTBERG</name>
            <state type="partyAffiliation" ref="Q53764745">
              <desc>fp</desc>
            </state>
          </person>
          <person gender="man">
            <idno>i-BTQHo9TKPt4psovBo1HK4X</idno>
            <name>HANS NORDGREN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-B7hrTkCutn2YGLqw9zbUd2</idno>
            <name>BENGT SJÖNELL</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LidQdZCVsjP2KD8FhaE7iA" type="signed"/>
        <correspContext corresp="i-LidQdZCVsjP2KD8FhaE7iA">
          <note type="signatory" corresp="r-0"/>
          <note type="signatory" corresp="i-BTQHo9TKPt4psovBo1HK4X"/>
          <note type="signatory" corresp="i-B7hrTkCutn2YGLqw9zbUd2"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__396/mot_1974__396-001.pdf"/>
      <fw xml:id="i-G5nm7eVKhgRwgmikjxg4pX">
        Mot. 1974:396 3
      </fw>
      <div type="motHeader" xml:id="i-SRzsGiBx55B1cNtuCbKvAr">
        <div type="motTitle" xml:id="i-PDw6wukY1CzYLpEogvrHy2"/>
        <div type="motSubmissionInfo" xml:id="i-PLoShvBhLhBqDAKhE6BMsm"/>
      </div>
      <div type="motBody" xml:id="i-TC1m6h6MZKJXoc5h63X3t8">
        <div xml:id="i-EjYkkJFPzhvUiABZcuQq5b">
          <p xml:id="i-DtrfAVCWm1Cwzdq9hJYomc">
            Nr 396
          </p>
          <p xml:id="i-2Q6eNaiBQsCp5QtVcHko5Q">
            av herr Westberg i Ljusdal m. fl. om en ny bolagsform för mindre
            företag
          </p>
          <p xml:id="i-WbiLW2nprnaid1i32aqs7k">
            Genom ändringar i aktiebolagslagen, antagna av 1973 års riksdag,
            kommer de mindre företagens möjligheter att driva rörelsen i aktiebolags-
            form att begränsas. Fr. o. m. år 1979 kommer det att ställas krav
            på ett minsta aktiekapital på 50 000 kronor. En rad aktiebolag
            kommer då att avregistreras, eftersom ägarna antingen anser att
            de inte behöver eller inte har möjlighet att binda 50 000 kronor
            så fast i företaget som sker genom aktiekapitalet. Förbudet för
            aktieägare, styrelseledamot, VD m. fl. att ta lån från aktiebolag
            understryker aktiekapitalets låsning vid företaget. Även de företag
            vilkas behov av eget kapital endast tillfälligtvis underskrider
            50 000-kronorsgränsen har anledning att vara tveksamma inför en
            aktiekapitalshöjning. Helt naturligt får ett aktiebolags aktiekapital
            ej urholkas till förfång för bolagets borgenärer. Denna självklarhet
            innebär emellertid inte att ändringarna i aktiebolagslagen inte
            kunde ha genomförts på ett smidigare sätt, och framför allt kunde
            lånerestriktionerna ha gjorts mindre långtgående än vad som nu
            blev fallet. Antalet aktiebolag i Sverige är stort. Det beräknas
            att ca 125 000 aktiebolag f.n. är registrerade av patent- och
            registreringsverket. Som jämförelse kan nämnas att det exempelvis
            i Västtyskland skulle finnas blott 80 000 GmbH (Gesellschaft mit
            beschränkter Haftung). En sådan jämförelse är dock inte rättvisande.
            I Västtyskland arbetar ännu den enskilda firman på villkor jämförbara
            med aktiebolagets. Bolagsformerna AG och GmbH änvänds främst då
            det är fråga om bolag med ett stort antal delägare eller då det
            gäller de allra största företagen. Att Sverige har fler aktiebolag
            än Västtyskland kan huvudsakligen tillskrivas utformningen av
            det svenska skattesystemet. En rad skatte- tekniska nackdelar
            är förknippade med den enskilda firman. Detta har medfört att
            ett stort antal rörelseidkare har ombildat sin enskilda firma
            till aktiebolag. Det ursprungliga motivet för aktiebolagsbildning
            — en önskan att undvika det personliga ansvaret för alla företagets
            ekonomiska åtaganden — har minskats under senare år. Kreditinstituten
            kräver i dag regelmässigt personlig borgen för aktiebolagens lån,
            vilket innebär att det personliga ekonomiska ansvaret kvarstår,
            trots att företaget drivs i aktiebolagsform. Det är alltså i dag
            ofta helt andra skäl än förr som motiverar företagaren att ombilda
            den enskilda firman till aktiebolag. Skattelagstift- ningen spelar
            i dag en dominerande roll. Här skall några av de mer väsentliga
            skillnaderna mellan aktiebolag och enskild firma behandlas:
          </p>
          <pb facs="riksdagen-motions-pdf/data/1974/mot_1974__396/mot_1974__396-002.pdf"/>
          <fw xml:id="i-4MMu5JGU89KbXgZ8hDWsLv">
            Mot. 1974:396 4
          </fw>
          <p xml:id="i-PEh1FqJMiLUjry5GiJvLXE">
            I ett aktiebolag ges möjlighet till avsättning till investeringsfond;
            motsvarande möjlighet finns ej för den enskilda firman. I ett
            aktiebolag ges möjlighet till särbeskattning även för äkta makar.
            Den nuvarande lagstiftningen som medger särbeskattning för äkta
            makar som är löntagare medger inte motsvarande möjlighet för äkta
            makar som arbetar inom samma enskilda firma. I ett aktiebolag
            ges möjlighet till avdrag för företagsledarens kostnader för utbildning
            i företagsekonomiska och tekniska ämnen. Motsvarande utbildning,
            för utveckling av en enskild firma medför ej avdragsrätt i inkomsttaxeringen.
            Vid förmögenhetstaxering har den som äger ett aktiebolag möjlighet
            att dra av den latenta skatteskuld som vilar på den dolda reserven
            i varulager. Genom att motsvarande möjlighet ej finns i enskild
            firma belastas innehavaren av en enskild firma av en större förmögenhetsskatt
            än innehavaren av ett aktiebolag. Den som vill konsolidera rörelsen
            genom fondering av vinstmedel och ökning av det egna kapitalet
            kan, så länge medlen stannar inom företaget, bygga upp kapital
            med en skattebelastning av cirka 50 26 om det sker inom ramen
            för ett aktiebolag, medan beskattningen på motsvarande kapitaluppbyggnad
            inom en enskild firma ofta är 60—70 70 och, beroende på inkomsten,
            ibland ännu högre. Till den ordinarie inkomstskatten läggs dessutom
            de sociala avgifterna och den allmänna arbetsgivaravgiften, eftersom
            kapitaluppbyggnaden i den enskilda firman måste ske med företagarens
            lön. I ett aktiebolag finns enkla möjligheter att överlåta delar
            av ett bolag till arvtagare, kompanjoner och andra, med bibehållen
            kontroll över bolaget. Om en enskild firma ombildas till enkelt
            bolag uppstår oöverstigliga problem i samband med eventuell oenighet
            om förvaltnings- åtgärder inom bolaget. Möjligheter finns att
            vid ett arvskifte låta delar av arvet stå kvar i bolaget även
            för dem som inte har för avsikt att aktivt delta i rörelsen. Vissa
            sociala förmåner har tidigare varit förknippade med anställnings-
            förhållandet. Detta har gjort att personer, som i normala fall
            skulle ha föredragit att driva rörelsen i form av enskild firma,
            har ombildat den till aktiebolag och uppnått ett formellt anställningsförhållande
            i relation till aktiebolaget. Realisationsvinstskattebestämmelserna
            har underlättat avyttringen av aktiebolag. De rådande skattereglerna
            har gjort att en avyttring av en enskild firma med betydande dolda
            reserver praktiskt taget har omöjlig- gjorts. Hela den ackumulerade
            kapitalbildningen inom företaget har för en enskild firma upptagits
            till beskattning som inkomst för fysisk person under ett och samma
            beskattningsår. (I vissa fall har möjlighet getts att tillämpa
            förordningen om ackumulerad inkomst.) Inom ett aktiebolag finns
            möjlighet att på ett skattemässigt förmånligt sätt avsätta medel
            för ägarens pensionering.
          </p>
          <p xml:id="i-78xiGLWF25faS2VozshGTK">
            Som framgår av sammanställningen har en rad nackdelar varit förknippade
            med den enskilda firman som företagsform. Även om
          </p>
          <pb facs="riksdagen-motions-pdf/data/1974/mot_1974__396/mot_1974__396-003.pdf"/>
          <fw xml:id="i-G8g4pP23gETdXbUrMWmQ1P">
            Mot. 1974:396 5
          </fw>
          <p xml:id="i-L3tkPW6VTy6tTrnh6UzdSY">
            personlig borgen har blivit allt vanligare har det ibland dessutom
            varit möjligt för företagaren att undvika personlig ekonomisk
            ansvarighet för företagets åtaganden, då företaget drivs i aktiebolagsform.
            Detta är inte möjligt då företaget drivs som enskild firma. I
            samband med höjningen av minsta aktiekapital till 50 000 kronor
            kommer en rad företag att tvingas ändra företagsform. Det har
            beräknats att cirka 65 000 rörelsedrivande aktiebolag har ett
            aktiekapital under- stigande 50 000 kronor. Av dessa beräknas
            mellan 15 000 och 45 000 bli tvingade att ändra företagsform —
            somliga därför att kapitalkravet är omöjligt att uppfylla, andra
            därför att de anser att kapitalkravet är onödigt att uppfylla.
            Inom många branscher, som bedriver seriös verksamhet, har aktiebolagsformen
            varit den naturliga, trots att anledning saknats att binda större
            kapital. Detta kan gälla för vissa hantverk men också för serviceföretag
            och konsultföretag. Företag inom dessa grupper saknar, även då
            medel finns tillgängliga, ofta anledning att ombilda företaget
            till aktiebolag, såvitt inte någon av de ovan uppräknade fördelarna
            för aktiebolag väger så tungt att man anser sig böra bygga upp
            ett företags- och nationalekonomiskt omotiverat stort eget kapital
            för att komma i åtnjutande av de fördelar som är förenade med
            aktiebolags- formen. Av de cirka 45 000 icke rörelsedrivande aktiebolagen
            kan man särskilja tre viktigare typer: namnskyddsbolag, förvaltningsbolag,
            t. ex. bolag vars enda tillgång är en fastighet och aktiebolagsformen
            bedömts vara ett praktiskt sätt att dela upp äganderätten mellan
            olika delägare, samtidigt som lagfartskostnaderna i samband med
            en eventuell fastighets- överlåtelse elimineras, samt bolag där
            ägarna ansett det vara billigare att låta bolaget vara vilande
            än att följa de invecklade och ofta dyrbara regler som är förenade
            med en formell likvidation av bolaget. Det stora antalet bolag
            i Sverige är alltså till en del förorsakat av aktiebolagslagens
            invecklade bestämmelser om upplösning av aktiebolag. Även i andra
            avseenden är aktiebolagslagen i sin nuvarande form mindre lämplig
            för att tillgodose de mindre företagens önskemål på en företagsform.
            En förenklad bolagsform skulle kunna ansluta sig till den nyligen
            i Danmark införda bolagsformen Anpartsselskab (ApS) som infördes
            samtidigt med att man i Danmark höjde minimikapitalet för aktieselskab
            (AS) till 100 000 danska kronor. Minimikapitalet för ApS sattes
            till 30 000 danska kronor, vilket ganska väl motsvarar det av
            aktiebolagsutredningen föreslagna minimikapitalet på 20000 svenska
            kronor. Förenklingar av aktiebolagslagens regler borde kunna göras
            dels beträffande kungörelsebestämmelserna vid bildande av aktiebolag
            och utökning av aktiekapitalet, dels beträffande- kravet på ett
            visst antal stiftare, dels beträffande aktiebolags skyldighet
            att lämna uppgifter till patent- och registreringsverket, dels
            beträffande bestämmelserna för ombildning av enskilda firmor till
            aktiebolag, dels beträffande bestäm- melserna för likvidering
            av bolag, dels beträffande kraven på avsättning till reserv- och
            skuldregleringsfonder, dels beträffande kraven på revision.
          </p>
          <pb facs="riksdagen-motions-pdf/data/1974/mot_1974__396/mot_1974__396-004.pdf"/>
          <fw xml:id="i-H7jrfcsDb2EC9V9x42Ci1n">
            Mot. 1974:396 6
          </fw>
          <p xml:id="i-22GfTorrNM6Yg47asitb6b">
            Naturligtvis bör även en förenkling ske i alla de punkter i aktiebolags-
            lagen vilkas bestämmelser huvudsakligen är avsedda för större
            företag. Det framstår som önskvärt att en sådan ny företagsform
            kan införas i god tid innan kravet på att nu registrerade aktiebolag
            skall höja aktiekapitalet träder i kraft den 1 januari 1979. Riksdagen
            bör därför hos Kungl. Maj:t anhålla att Kungl. Maj:t skyndsamt
            framlägger ett förslag om en särskild bolagsform för de mindre
            företagen. För att underlätta för de företag som önskar behålla
            aktiebolaget som företagsform borde även prövas, om företagarföreningarna
            kan utvidga sin verksamhet så att lån ges till enskild person
            som använder medlen för att öka aktiekapitalet till minimigränsen
            50 000 kronor. Mot bakgrund av vad som anförts hemställs att riksdagen
            hos Kungl. Maj:t anhåller om ett skyndsamt förslag till ny bolagsform
            för mindre företag.
          </p>
          <p xml:id="i-MxxtCEvb4PzRL7CU2KwJJP" type="date">
            Stockholm den 24 januari 1974
          </p>
          <p xml:id="i-TokGJRS1ZfhRE3USceujaT">
            OLLE WESTBERG (fp) i Ljusdal
          </p>
          <p xml:id="i-4jrvDVqQZFTffDsoNDMatc">
            HANS NORDGREN (m) BENGT SJÖNELL (c)
          </p>
        </div>
      </div>
    </body>
  </text>
</TEI>
