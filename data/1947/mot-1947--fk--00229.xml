<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__fk__229/mot_1947__fk__229-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 229. 1
          </p>
          <p>
            Nr 229.
          </p>
          <p>
            Av herrar Andrén och Holmbäck, i anledning av Kungl. Maj:ts proposition
            angående bidrag till främjande av humanistisk forskning.
          </p>
          <p>
            I proposition nr 74 föreslår Kungl. Maj:t, att riksdagen måtte
            bevilja ett anslag av 600 000 kronor till främjande av humanistisk
            forskning. Initiativet till detta förslag är taget av-vitterhets-,
            historie- och antikvitetsakademien. Det är uppenbart, att vårt
            lands humanistiska vetenskaper synnerligen väl förtjäna och behöva
            det stöd, som sålunda föreslagits. Det torde icke heller kunna
            bestridas, att vetenskapliga forskningar på teologiens område
            lämpligen böra stödjas på samma sätt och av samma medel som övriga
            humanistiska vetenskaper. Däremot måste man ifrågasätta, om en
            nämnd, som helt eller nästan helt består av vetenskapsmän (av
            vilka kanske ingen är konsthistoriker), kan vara det rätta organet
            att besluta om inköp av konstföremål m. m. till museer. In- vändningar
            mot detta förslag ha också gjorts av humanistiska sektionen i
            Uppsala, av Göteborgs högskolas lärarråd, av universitetskanslern,
            universitets- beredningen och statskontoret. Det förefaller, som
            om museernas konstinköp bäst främjas genom särskilda anslag, utdelade
            av därför lämpade organ. Det synes icke heller lämpligt att låta
            det nu föreslagna anslaget användas för »forskningsår» (tjänstledighet
            med bibehållen lön) åt befattningshavare vid vetenskapliga läroanstalter
            och institutioner. Sådan ledighet för forskning bör likformigt
            ordnas för samtliga vetenskapsidkare vid universitet, högskolor
            och andra vetenskapliga institutioner och ej genom någon specialanordning
            för de humanistiska vetenskapsmännen. Detta önskemål har med styrka
            fram- hållits av humanistiska sektionen i Uppsala, teologiska
            fakulteten i Lund, universitetskanslern, universitetsberedningen
            och statskontoret. Kungl. Maj:t förutsätter tydligen, att vid
            sidan av den nu föreslagna ordningen för be- viljande av »forskningsår»
            även andra former skola kunna anlitas härför. Det torde icke vara
            lämpligt att samma ändamål tillgodoses på helt olika vägar. Det
            är uppenbarligen av största vikt, att de för den humanistiska
            forsk- ningens främjande anslagna medlen få bästa möjliga användning.
            Härför for- dras, att det organ, som har den ömtåliga uppgiften
            att besluta om utdelningen, har en så mångsidig och intim kontakt
            som möjligt med modern forskning och de yngre forskarna.
          </p>
          <p>
            . Bihang till riksdagens protokoll 1947. 3 saml. Nr 229—234,.
            1
          </p>
          <pb facs="riksdagen-motions-pdf/data/1947/mot_1947__fk__229/mot_1947__fk__229-002.pdf"/>
          <p>
            2 Motioner i Första kammaren, nr 229.
          </p>
          <p>
            När vitterhets-, historie- och antikvitetsakademien tog sitt
            berömvärda initia- tiv avsåg den endast att främja den humanistiska
            forskningens allmänna intres- sen, ej att tillgodose några ensidiga
            akademiska önskemål. Icke desto mindre före- slog den emellertid
            i sitt första förslag, att nämnden skulle inrymma 6 leda- möter
            (med 2 suppleanter) från akademien och 4 representanter för universi-
            tetens och de fria högskolornas humanistiska forskare. Någon annan
            akademi än vitterhetsakademien skulle icke vara företrädd i nämnden.
            Detta förslag väckte mycken opposition från universitet och högskolor.
            I akademiens slutliga förslag nedbringades därför dess egen representation
            till 4 ledamöter. Kungl. Maj:t har följt detta förslag och föreslår
            sålunda att akademien skall hava en lika stark representation
            som samtliga humanistiska avdelningar vid våra uni- versitet och
            högskolor. Såväl den humanistiska sektionen vid Uppsala universitet
            och Göteborgs högskolas lärarråd som universitetskanslern, universitetsbered-
            ningen och statskontoret ha velat åt universitet och högskolor
            (tillsammantagna) bereda en starkare representation än åt vitterhetsakademien.
            Starka skäl kunna också anföras för denna ståndpunkt. Vitterhetsakademien
            inrymmer normalt 50 »arbetande ledamöter». Av dessa ha för närvarande
            mer än hälften överskridit pensionsåldern (65 år). Endast 2 av
            ledamöterna äro födda under detta år- hundrade, endast 3 under
            nittiotalet. Akademien återspeglar med denna ålders- sammansättning
            icke- det aktuella läget i svensk vetenskap. Universitetens i
            tjänst varande lärare göra det långt bättre än denna ärevördiga
            institution. Därtill kommer, att stockholmsintressena lätt få
            en av förhållandena icke motiverad överrepresentation inom akademien.
            Olika vetenskapsgrenar äro också mycket ojämnt företrädda inom
            denna, som mera är en antikvitetsakademi än en vitterhetsakademi
            och som dessutom ganska ensidigt representerar vår historiska
            forskning. Av våra 4 nu tjänstgörande professorer i litteratur-
            historia är ingen ledamot av vitterhetsakademien. Av de 5 professorer,
            som för närvarande verka vid våra akademiska läroanstalter utanför
            Stockholm som lärare i historia, är endast en ledamot av denna
            akademi. Att ingen nu verksam docent i litteraturhistoria eller
            historia vunnit inträde, behöver väl icke särskilt framhållas.
            Och dock ingår även historien i akademiens namn. Akademien representerar
            alltså icke så allsidigt vår humanistiska vetenskap och har icke
            den kontakt med de yngre forskarna, som man måste fordra av de
            institutioner, som skola ha ett dominerande inflytande vid fördelningen
            av det nu föreslagna anslaget. Med hänsyn till dessa förhållanden
            torde det vara motiverat, att akademien endast får två — eller
            högst tre — representanter i den humanistiska fondens nämnd. För
            övrigt torde Kungl. Maj:ts förslag till nämndens sammansättning
            kunna bifallas. I syfte att tillgodose kravet på nödig kontakt
            med den nyare forskningen har universitetskanslern — med instämmande
            från universitetsberedningen — föreslagit, att för nämndens ledamöter
            stadgas en övre åldersgräns på 70 år. Även detta mycket moderata
            förslag har icke upptagits av Kungl. Maj:t. Det
          </p>
          <pb facs="riksdagen-motions-pdf/data/1947/mot_1947__fk__229/mot_1947__fk__229-003.pdf"/>
          <p>
            Motioner i Första kammaren, nr 229. 3
          </p>
          <p>
            kunde föreligga starka skäl att sänka denna övre gräns till 65
            år. Vi skola dock icke bestämt yrka på en sådan sänkning. Däremot
            förefaller det oss riktigt att riksdagen beslutar, att en övre
            åldersgräns skall fastslås vid 65 eller 70 år. På grund av vad
            sålunda anförts få vi hemställa,
          </p>
          <p>
            att riksdagen måtte bifalla Kungl. Maj:ts proposition nr 74 med
            ovan föreslagna ändringar.
          </p>
          <p>
            Stockholm den 10 mars 1947.
          </p>
          <p>
            Georg Andrén. Å. Holmbäck.
          </p>
        </div>
      </div>
    </body>
  </text>
</TEI>
