<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SoU-00475">
  <teiHeader>
    <fileDesc>
      <titleStmt>
        <title>Utredning om surrogatmödraskap</title>
        <author corresp="i-Wy2PicSNE32mpPkdNvVhLm">av Fredrick Federley (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utredning om surrogatmödraskap</title>
          <idno type="rdwebb">GY02So475</idno>
          <rs type="number">So475</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GY02So475/text</ref>
          <ref type="dokument_url_html">http://data.riksdagen.se/dokument/GY02So475</ref>
          <ref type="dokumentstatus_url_xml">http://data.riksdagen.se/dokumentstatus/GY02So475</ref>
          <ref type="doc">http://data.riksdagen.se/fil/D837239A-22BC-44DB-BAD6-527A13BB36F5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Wy2PicSNE32mpPkdNvVhLm</idno>
            <name>Fredrick Federley</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7NPQokqM6KqR4YKMW8gjQj" type="signed"/>
        <correspContext corresp="i-7NPQokqM6KqR4YKMW8gjQj">
          <note type="signatory" corresp="i-Wy2PicSNE32mpPkdNvVhLm"/>
        </correspContext>
        <correspAction xml:id="i-ApzSoiCaoMuZb9cFKMfGTA" type="numbering">
          <date when="2010-10-28"/>
        </correspAction>
        <correspAction xml:id="i-PDXxWZXTQdunyiixY2pxVD" type="submission">
          <date when="2010-10-27"/>
        </correspAction>
        <correspAction xml:id="i-XgZeNzFmWHj3LURpXAoHVZ" type="transfer">
          <date when="2010-10-26"/>
        </correspAction>
        <correspAction xml:id="i-5EfEXCheQ9wE19DdVPh3eZ" type="assigned"/>
        <correspContext corresp="i-5EfEXCheQ9wE19DdVPh3eZ">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-FNejPXmyC27EQdHstcCM9g">
            Förslag till riksdagsbeslut
          </head>
          <list style="ol">
            <item xml:id="i-6rSbYiVH9gRVWgndAFLyQv">
              Riksdagen tillkännager för regeringen som sin mening vad som
              anförs i motionen om att en utredning bör tillsättas för att se
              över möjligheterna att göra juridiskt gällande surrogatmödraskapsöverenskommelser.
            </item>
            <item xml:id="i-VYULcQvCeTGuZ6EBRTdzKh">
              Riksdagen tillkännager för regeringen som sin mening vad som
              anförs i motionen om att se över möjligheterna att tillåta embryodonationer.
            </item>
            <item xml:id="i-GxWrk93pJArpHyHLhcpriW">
              Riksdagen tillkännager för regeringen som sin mening vad som
              anförs i motionen om att tillåta assisterad befruktning för ensamstående
              kvinnor.
            </item>
          </list>
        </div>
        <div type="motContent">
          <head xml:id="i-LFVEogbzKUyS38bNWNRik5" type="h1">
            Bakgrund
          </head>
          <p xml:id="i-StkUj2JMxT21yRraPS8srn">
            Längtan efter barn och viljan att bilda familj är en djupt liggande
            drivkraft hos många människor. Det gäller oavsett kön, sexuell
            läggning och relationsstatus och oavsett vår förmåga att själva
            rent biologiskt eller genetiskt bli föräldrar.
          </p>
          <p xml:id="i-q5ZMFyFoUXes7NdG4YpGy">
            I Sverige finns idag många människor som inte kan bli föräldrar,
            antingen på grund av sjukdom eller funktionshinder eller på grund
            av att lagstiftningen sätter stopp för möjligheter som rent medicinskt
            finns.
          </p>
          <p xml:id="i-CJugvATKv14gXcaaDyNi7T">
            Under de senaste dryga 25 åren har möjligheterna för människor
            att bli föräldrar stadigt förbättrats i Sverige. Sedan 1984 är
            det tillåtet med spermiedonation. Sedan 1989 har det i Sverige
            varit tillåtet med IVF-behandlingar, så kallade provrörsbefruktningar,
            i syfte att uppnå graviditet. Äggdonation blev lagligt först 2003.
            År 2005 fick också en kvinna som lever i en relation med en annan
            kvinna tillgång till såväl insemination med donerade spermier
            och IVF-behandling med donerade spermier.
          </p>
          <p xml:id="i-RCwVbVXcSyMv99zYisn7QY">
            Men det finns fortfarande begränsningar som lagstiftaren satt
            upp. Det är inte tillåtet med så kallad embryodonation, där både
            ägg och spermier är donerade och ensamstående kvinnor har inte
            tillgång till assisterad befruktning i någon form inom ramen för
            den svenska sjukvården. Dessa begränsningar är märkliga. Ensamstående
            kvinnor tillåts adoptera, och embryodonationer innebär inga ökade
            medicinska risker eller nya, oprövade medicinska behandlingar,
            eftersom äggdonation redan är tillåtet.
          </p>
          <p xml:id="i-99P4x24DNJk18s2ySnL4bP">
            En annan begränsning är den att det inte är möjligt att göra
            juridiskt hållbara överenskommelser om surrogatmödraskap. Surrogatmödraskap
            innebär att en kvinna bär och föder ett barn i syfte att någon
            annan ska bli förälder åt barnet. Det kan röra sig både om så
            kallade partiella surrogatmödraskap, där kvinnan själv har bidragit
            med ett ägg och graviditeten därmed kan uppnås genom insemination,
            eller fullständiga surrogatmödraskap, där ägget är donerat och
            graviditeten alltså har uppstått genom en IVF-behandling.
          </p>
          <p xml:id="i-JHZg5F1WZeFJKV2PBCSawa">
            Människor kan ha olika anledningar till att vilja bli föräldrar
            genom surrogatmödraskap. Det kan handla om ett olikkönat par där
            kvinnan genom sjukdom eller olycka förlorat sin livmoder eller
            har en livmoder som av olika skäl inte kan bära ett barn; eller
            ett samkönat manligt par; eller en transkvinna som har sparat
            spermier och vill bli förälder på egen hand.
          </p>
          <p xml:id="i-2RhDtby1kMm3m5eidVVdU7">
            Surrogatmödraskap innebär i sig själv inga utökade medicinska
            risker som inte redan är tillåtna i Sverige, eftersom vi tillåter
            IVF-behandlingar. Tillvägagångssättet vid fullständiga surrogatmödraskap
            är detsamma.
          </p>
          <p xml:id="i-7WrR9fyutiFFa5Pa2n6VQr">
            Undersökningar har också visat att barn som tillkommit genom
            surrogatmödraskap inte mår sämre eller uppvisar sämre utveckling
            än andra barn.
          </p>
          <p xml:id="i-HmeLRzFxAD1Az4K78ncCXT">
            Det är därför svårt att förstå varför vuxna människor inte skulle
            vara tillåtna att göra denna överenskommelse med varandra. I länder
            som tillåter surrogatmödraskap finns olika varianter på regleringar.
            I vissa länder är endast icke-kommersiella arrangemang tillåtna,
            i andra är det endast släktingar till den eller de som ska bli
            föräldrar som kan komma i fråga. Exakt hur den svenska lösningen
            skulle kunna utformas får en utredare ta ställning till.
          </p>
          <p xml:id="i-Ch7i7GertGXPoNwgKkN2wW">
            Den nuvarande situationen, där surrogatmödraskap inte uttryckligen
            är förbjudet, men heller inte reglerat leder till onödigt svåra
            situationer för många människor, som till exempel kanske vänder
            sig till andra länder och hamnar i lagstiftningslimbo mellan två
            olika länders system. Därför bör en utredare se över hur det skulle
            kunna bli möjligt att reglera surrogatmödraskapsöverenskommelser
            i Sverige. Detta bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-JLCvDzMFZqkP7JquEgpPaY" who="i-Wy2PicSNE32mpPkdNvVhLm">
              Fredrick Federley (C)
            </item>
          </list>
        </div>
      </div>
    </body>
  </text>
</TEI>
