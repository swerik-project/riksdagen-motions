<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-CU-00246">
  <teiHeader>
    <fileDesc>
      <titleStmt>
        <title>Planering som ger ökad välfärd</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Planering som ger ökad välfärd</title>
          <idno type="rdwebb">GZ02C246</idno>
          <rs type="number">C246</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GZ02C246/text</ref>
          <ref type="dokument_url_html">http://data.riksdagen.se/dokument/GZ02C246</ref>
          <ref type="dokumentstatus_url_xml">http://data.riksdagen.se/dokumentstatus/GZ02C246</ref>
          <ref type="doc">http://data.riksdagen.se/fil/2FA66890-5323-4A51-BDA5-74B3AA47DC33</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Y67tVDxRV48yqSkG74PH6N" type="signed"/>
        <correspContext corresp="i-Y67tVDxRV48yqSkG74PH6N">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction type="numbering" xml:id="i-XhG7DqMZoVFojHrW47hFaB">
          <date when="2011-10-05"/>
        </correspAction>
        <correspAction type="submission" xml:id="i-8U8aKrAUUEEynCY3qtEZNZ">
          <date when="2011-10-03"/>
        </correspAction>
        <correspAction type="transfer" xml:id="i-HjPCKkLdtaEkjBaTPgUsVw">
          <date when="2011-09-30"/>
        </correspAction>
        <correspAction type="assigned" xml:id="i-SRQ6ijmn8UYdtEHvfVb8yK"/>
        <correspContext corresp="i-SRQ6ijmn8UYdtEHvfVb8yK">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-ENgNYKNJnmHGNrjcvksw1B">
            Förslag till riksdagsbeslut
          </head>
          <list style="ol">
            <item xml:id="i-EeY8NhHfm3JwAh4uKzruLE">
              Riksdagen tillkännager för regeringen som sin mening vad som
              anförs i motionen om att såväl ett jämställdhetsperspektiv som
              ett barnperspektiv ska utgöra grunden i all bostadsplanering.
            </item>
            <item xml:id="i-SCXuL4gCWP3LboGsyZZhBw">
              Riksdagen tillkännager för regeringen som sin mening vad som
              anförs i motionen om att bebyggelseplaneringen i ökad grad bör
              utgå från ett fotgängar- och cykelperspektiv.
            </item>
            <item xml:id="i-4ERdgJrWyTNLtiHqNQHfpa">
              Riksdagen tillkännager för regeringen som sin mening vad som
              anförs i motionen om metoder att stärka kollektivtrafiken i bebyggelseplaneringen.
            </item>
            <item xml:id="i-T93ECwYw6tE68dM64eLkR2">
              Riksdagen tillkännager för regeringen som sin mening vad som
              anförs i motionen om ett uppdrag till Boverket om förebyggande
              byggande.
            </item>
          </list>
        </div>
        <div type="motContent">
          <head type="h1" xml:id="i-Y86UrRUCzKRbSrVKpJxdZG">
            Barn- och jämställdhetsperspektiv
          </head>
          <p xml:id="i-L4AokcyvscTKYpLZu11XDR">
            Tyvärr är det inte ovanligt att planer än idag utgår från att
            det är bilen som är det självklara valet av färdmedel. Detta är
            ett diskriminerande tankesätt eftersom män som grupp i betydligt
            större utsträckning än kvinnor har tillgång till bil. En planering
            som bygger på ett biltänkande innebär därför att kvinnors rörlighet
            begränsas. Märkligt nog är det trots detta kvinnorna som utför
            de flesta och mesta transporterna till hemmen i form av exempelvis
            hämtning på dagis och inköpsresor.
          </p>
          <p xml:id="i-Ek1aeoN6bFxiJKvLeFc4Ky">
            Åtgärder för att skapa bättre förutsättningar för ökad jämställdhet
            mellan människor, gamla som unga, män som kvinnor, resursstarka
            och resurssvaga, måste vara ett viktigt inslag i all planering.
            Ett tydligt barnperspektiv underlättar ofta även att nå sådana
            mål. Höga krav på tillgänglighet är även det något som ofta bidrar
            till en humanare, säkrare och mer jämställd miljö.
          </p>
          <p xml:id="i-Di7oYVrZCMcqf8pyWRFxbr">
            Bostadsområden utvecklas inte alltid så som planerare har tänkt.
            Barnfamiljer kan mycket väl bosätta sig i områden där planerarna
            från början tänkt sig att det främst ska bo äldre eller tvärtom.
            Därför är det viktigt att barnperspektivet finns med i planering
            av alla bostadsområden och att samhället inte försöker förpassa
            barnfamiljer till vissa utvalda områden. Det är därför självklart
            att såväl ett jämställdhetsperspektiv som ett barnperspektiv skall
            utgöra grunden i all bostadsplanering, vilket riksdagen bör ge
            regeringen till känna.
          </p>
          <head type="h1" xml:id="i-JEKX7PtGBCRaQKYoRSGHJw">
            Transporter
          </head>
          <p xml:id="i-5GBo9pRa1nDyDrZ9nNsUQW">
            Hälften av alla bilresor som görs i Sverige är kortare än fem
            kilometer och skulle i de allra flesta fall kunna ersättas med
            cykel eller promenad. Många bostadsområden är idag till stor del
            planerade utifrån att varje familj har minst en bil. Även nybyggda
            områden byggs ofta med bilen i centrum. Säkerheten för cyklister
            blir ofta dålig när man är tvungen att ta sig fram på samma vägar
            som bilarna detta i synnerhet under årstider med mycket halka
            och mörker.
          </p>
          <p xml:id="i-6TyoW7MR3xxjf1NVSdkm3E">
            Planeringen av transporter bör i stället utgå från cykel och
            promenadskor och att tillgänglighet för kollektivtrafik är överordnat
            närhet till bilen. Det ger bättre förutsättningar för möten; det
            är lättare att stanna och prata eller ta sällskap med grannar
            när man inte är inlåst i var sin bil. Vardagsmöten river barriärer
            och underlättar förståelse för andras villkor. Så förebyggs motsättningar
            och stärks lokalsamhället. Regeringen bör mot bakgrund av det
            anförda ta initiativ till att bebyggelseplaneringen i ökad grad
            utgår från ett fotgängar- och cykelperspektiv.
          </p>
          <p xml:id="i-UNdDbqFhRhpf3Sij5GyGgZ">
            En viktig förutsättning för att fler ska ställa bilen vid kortare
            resor är dock att det finns en väl utbyggd kollektivtrafik med
            hög standard. Vi glömmer självklart inte att det finns stora grupper
            för vilka cykeln inte är ett möjligt alternativ. Regeringen bör
            därför utveckla såväl ekonomiska morötter som planeringsverktyg
            så att kommuner, trafikverk och övriga aktörer på kollektivtrafikområdet
            motiveras att snabbare utveckla kollektivtrafiken till det självklara
            valet där gång och cykel inte räcker till.
          </p>
          <head type="h1" xml:id="i-DgsmedHKQYixKvQMuZy95H">
            Förebyggande byggande
          </head>
          <p xml:id="i-325iveQoYWH8XGkqPRYbta">
            Sociala problem kan självklart inte lösas enbart med hjälp av
            samhällsplanering men god planering kan bidra. Resursfördelning,
            informationsspridning och engagerade vuxna i ungdomars närhet
            är exempel på kompletterande faktorer som avgör resultatet vad
            gäller exempelvis den sociala utvecklingen i ett bostadsområde.
          </p>
          <p xml:id="i-9Kj4tbZB7QqZ51kJPu7QJw">
            Samhällsplaneringens roll i utvecklandet av det goda samhället
            underskattas tyvärr ofta i den politiska debatten. De möjligheter
            till social utveckling som samhällsplaneringen kan bidra till
            lyfts inte upp i den utsträckning som vore önskvärt.
          </p>
          <p xml:id="i-JKtdZxki25LiwznN3pMLUV">
            Den byggda miljön, och då inte minst miljöer med inslag av eller
            i huvudsak avsedda för boendefunktioner, utgör viktiga sociala
            arenor. Väl utformade kan de fungera som de vardagliga mötesplatser
            alla har behov och glädje av. Parkbänkar, närbutiker och olika
            typer av platser för fritidsaktiviteter behöver planeras in i
            alla tätorter, stora som små.
          </p>
          <p xml:id="i-2EH3KtnweaeVCnEoZmTghc">
            Belysning som inte enbart är avsedd för att bilisten skall hitta
            från parkeringen till porten utan som även ger stöd för kollektivtrafikresenären
            men även belysning som skapar trygga och välkomnande mötesplatser
            har stor betydelse.
          </p>
          <p xml:id="i-SeNKhjsTyY8KXceap7YGcD">
            Visst finns det spår av goda ambitioner på många håll, men tyvärr
            har man nästan aldrig orkat hela vägen fram. Ofta har det inte
            avsatts tillräckligt med pengar för att klara av de goda intentionerna,
            men vanligast är att bilismens krav har fått gå före och begränsat
            helheten i de ambitioner man kan se spår av.
          </p>
          <p xml:id="i-67cxoRr4HfLZdCsnjuKqtn">
            Våra bostadsområden innehåller, av bland annat dessa skäl, idag
            många synliga men även dolda fällor som måste åtgärdas. Främst
            är det kvinnor, barn och ungdomar som drabbas av ofullständiga
            lösningar; männen tar ju oftast bilen.
          </p>
          <p xml:id="i-TQQoEivozjW2m6zFaFBLMU">
            Regeringen bör ge Boverket i uppdrag att utveckla stöd till kommunerna
            så att befintliga brister i en bra boendeplanering kan identifieras
            och åtgärdas utan större kostnader. Uppdraget bör även vara proaktivt
            och innefatta stöd för att nybebyggelse inte sker utan att dessa
            faktorer beaktas.
          </p>
        </div>
        <div type="motSignatures">
          <list>
            <item xml:id="i-SibTJrNS4EquL4rh7NwJa2">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
