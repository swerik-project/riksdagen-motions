<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00008">
  <teiHeader>
    <fileDesc>
      <titleStmt>
        <title>med anledning av prop. 2009/10:176 Personlig assistans och andra insatser – åtgärder för ökad kvalitet och trygghet</title>
        <author corresp="i-9hz9iPqymCdhBS9gVoZrbj">av Thomas Nihlén (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:176 Personlig assistans och andra insatser – åtgärder för ökad kvalitet och trygghet</title>
          <idno type="rdwebb">GX02So8</idno>
          <rs type="number">So8</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So8/text</ref>
          <ref type="dokument_url_html">http://data.riksdagen.se/dokument/GX02So8</ref>
          <ref type="dokumentstatus_url_xml">http://data.riksdagen.se/dokumentstatus/GX02So8</ref>
          <ref type="doc">http://data.riksdagen.se/fil/A94E5327-BC60-41E3-8AE6-4DFDC846C05C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-KnJDsyhUfs7Z9aNYEupZmh"/>
        <correspContext corresp="i-KnJDsyhUfs7Z9aNYEupZmh">
          <ref>Proposition 2009/10:176</ref>
        </correspContext>
        <correspAction xml:id="i-3QAxDmecahH1U89A6q3pt5" type="signed"/>
        <correspContext corresp="i-3QAxDmecahH1U89A6q3pt5">
          <note type="signatory" corresp="i-9hz9iPqymCdhBS9gVoZrbj"/>
        </correspContext>
        <correspAction type="referral" xml:id="i-ACaz9MMQmQUzMp9JeDaT4X">
          <date when="2010-04-09"/>
        </correspAction>
        <correspAction type="dismissal" xml:id="i-Fvw2JiSrERmmPqQNSKHZ94">
          <date when="2010-04-08"/>
        </correspAction>
        <correspAction type="dismissal" xml:id="i-JdBUbbaWS9THhr7EKysERd">
          <date when="2010-04-08"/>
        </correspAction>
        <correspAction type="transfer" xml:id="i-SFtxnVwHehJR4BzHqkArWE">
          <date when="2010-04-07"/>
        </correspAction>
        <correspAction type="submission" xml:id="i-RoHQJuoGpUfvomhN5ogHQM">
          <date when="2010-04-07"/>
        </correspAction>
        <correspAction type="assigned" xml:id="i-Wd1yTZXsUVguF9czahpBTW"/>
        <correspContext corresp="i-Wd1yTZXsUVguF9czahpBTW">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-VjJK7cen53X9nyniF8HZ2V">
            Förslag till riksdagsbeslut
          </head>
          <list style="ol">
            <item xml:id="i-6Vi5SbBJQnurVB9BQWCXu7">
              Riksdagen tillkännager för regeringen som sin mening vad som
              anförs i motionen om behovsbedömningsinstrument för personlig
              assistans.
            </item>
            <item xml:id="i-GJE8FvtPV8Eiqg3P1d13u1">
              Riksdagen tillkännager för regeringen som sin mening vad som
              anförs i motionen om dubbel assistans.
            </item>
            <item xml:id="i-SyLKqZtcYVqN3Mk3qSvqzQ">
              Riksdagen tillkännager för regeringen som sin mening vad som
              anförs i motionen om regler för assistans under sjukhusvistelse.
            </item>
            <item xml:id="i-JXYJeo7a6T8848MrA7daii">
              Riksdagen tillkännager för regeringen som sin mening vad som
              anförs i motionen om personer med psykisk funktionsnedsättning
              och daglig verksamhet.
            </item>
          </list>
        </div>
        <div type="motContent">
          <head type="h1" xml:id="i-5RNcBLzFuQ5VMSGHYfb77g">
            Motivering
          </head>
          <p xml:id="i-GioniS9GdPRRf5inBm2vF6">
            I FN-konventionen om mänskliga rättigheter för personer med funktionsnedsättning
            fastslås rätten till självbestämmande och rätten att kunna delta
            i samhället. För detta behövs ibland personligt stöd i vardagen.
            Det svenska systemet med personlig assistans bidrar till ökat
            självbestämmande och deltagande i samhället på lika villkor för
            personer med funktionsnedsättningar. Utan ett sådant stöd skulle
            många människor med funktionsnedsättningar tvingas till ett liv
            i passivitet.
          </p>
          <p xml:id="i-XooecfVfc7rhyftZPz9Cq3">
            Personlig assistans ingår som en av tio insatser som individen
            har rätt till under vissa förutsättningar enligt LSS (lagen om
            stöd och service för vissa funktionshindrade). LSS har funnits
            i mer än 15 år. På direktiv av dåvarande socialminister Bengt
            Lindqvist gjordes i slutet av 1980-talet en utredning om villkoren
            för personer med funktionsnedsättningar. Utredningen pekade på
            stora skillnader i levnadsvillkoren mellan personer med funktionsnedsättningar
            och den övriga befolkningen. Utredningen konstaterade att socialtjänstlagen
            och hälso- och sjukvårdslagen inte räckte till utan att det behövdes
            en särskild lag som kompletterade dessa och andra lagar. Utredningens
            förslag ledde till ett enigt beslut om LSS i riksdagen 1993. Med
            LSS fick personer med mer omfattande och varaktiga funktionshinder
            en starkare ställning i samhället och ökad möjlighet att själva
            styra över sin vardag. Den statliga ersättningen för insatsen
            personlig assistans regleras genom en särskild lag, LASS (lagen
            om assistansersättning).
          </p>
          <p xml:id="i-YKK8Bo9A1ZGMPMH68L1EeW">
            En av grundtankarna med personlig assistans är att människor
            med funktions­nedsättning ska få leva det liv som de vill leva.
            Personlig assistans har förbättrat livskvaliteten enormt för många
            människor med allvarlig funktionsnedsättning och är en av de viktigaste
            jämlikhetsreformerna som genomförts. Rätten till personlig assistans
            är för dessa människor en ovärderlig förutsättning för frihet
            och självständighet.
          </p>
          <p xml:id="i-2GArodgFubCkstZ1RYCvtK">
            I december 2009 hade ca 16 000 personer personlig assistans.
            Det genomsnittliga antalet beslutade timmar var 110 timmar per
            vecka. Samhällets totala kostnader för assistansersättningen uppgick
            2009 till 22 miljarder kronor.
          </p>
          <p xml:id="i-L7aCJg9Go2XVk2ck4R7Gxr">
            LSS-verksamheten har ökat mycket kraftigt sedan införandet 1994.
            Kostnaderna för assistansersättningen har ökat från 4 miljarder
            kronor 1995 till dagens 22 miljarder kronor (2009). Det beror
            både på en ökning av antalet assistansberättigade och en ökning
            av antalet assistanstimmar per person. Rätten att få behålla personlig
            assistans efter fyllda 65 år infördes i början på 2000-talet och
            är en viktig orsak till ökningen under 2000-talet.
          </p>
          <p xml:id="i-A4ayQ8M3XeEpGBqJHDVpid">
            Den statliga utredningen LSS-kommittén har sett över hela lagstiftningen
            och lämnade efter fyra års utredande ett stort antal förslag till
            förändringar i sitt slutbetänkande Möjlighet att leva som andra
            (SOU 2008:77). Bland annat föreslås att ett tydligt barnperspektiv
            skrivs in i LSS. Staten föreslås få ett samlat ansvar för personlig
            assistans. Det föreslås också tydligare regler för hur behovet
            av personlig assistans ska bedömas. Vidare föreslås ett golv för
            rätten till personlig assistans på minst 20 timmars grundläggande
            behov per vecka samt en ny kommunal insats med personlig service
            och boendestöd för dem med lägre behov än 20 timmar per vecka.
            Personer med psykiska funktionsnedsättningar föreslås vidare få
            rätt till insatsen daglig verksamhet om de ingår i personkretsen
            för stöd och service enligt lagen. Kommittén föreslår också att
            lagen om assistansersättning (LASS) ska upphävas och att tillämpliga
            delar av denna lag i stället ska föras in i LSS.
          </p>
          <p xml:id="i-5m6tRJPZJwc1SGAJqC77Tg">
            Regeringens proposition behandlar enbart ett fåtal av utredningens
            förslag. Hur regeringen avser att hantera övriga förslag från
            LSS-kommittén framgår inte. I denna motion fokuserar vi därför
            helt på regeringens proposition och kommer att återkomma till
            övriga aktuella och viktiga frågor kring personlig assistans och
            LSS i andra sammanhang.
          </p>
          <p xml:id="i-2tFFUFtCEHWBQp1TE2tibd">
            Vi har inga allvarligare invändningar mot de förslag till beslut
            som redovisas i propositionen. Att barnperspektivet förs in i
            lagstiftningen är principiellt viktigt. Barns bästa ska beaktas
            och när en LSS-insats rör ett barn ska barnet ges möjlighet att
            framföra sina åsikter utifrån barnets ålder och mognad. Förslaget
            om registerkontroll av personer som utför LSS-insatser åt barn
            är också en rimlig och proportionerlig skyddsåtgärd för barn om
            den begränsas på samma sätt som registerkontrollen avseende förskoleverksamhet,
            skola och barnomsorg.
          </p>
          <p xml:id="i-7AwtRkyAVPB3KE9mkcGoLz">
            På ett avsnitt i propositionen känner vi stor oro. Det gäller
            det avsnitt i propositionen (s. 5456) som bl.a. beskriver pågående
            arbete med att ta fram behovsbedömnings­instrument för personlig
            assistans. I propositionen gör regeringen bedömningen att Försäkringskassan
            bör ges i uppdrag att senast den 30 juni 2011 till regeringen
            rapportera om utvecklingen av enhetligheten i sina beslut och
            vilka eventuella åtgärder som är lämpliga att vidta. Vi har inget
            emot att Försäkringskassan ges möjligheter att skapa och verka
            för lika bedömningar i hela landet. Inte minst mot bakgrund av
            att Försäkringskassan redovisat olikheter som inte beror på olikheter
            i befolkningsstruktur utan på att det finns olika lokala rutiner
            och riktlinjer för handläggningen av ärenden. Sedan ett år tillbaka
            har Socialstyrelsen och Försäkringskassan, på regeringens uppdrag,
            arbetat med att ta fram ett behovsbedömningsinstrument för personlig
            assistans. Till arbetet har knutits en referensgrupp i vilken
            flera representanter för handikapp- och brukarrörelsen funnits
            med. Arbetet med att ta fram behovsbedömningsinstrument väcker
            dock frågetecken. Handikappförbunden lämnade i början på året
            referensgruppen i protest mot inriktningen på arbetet. Det utkast
            till bedömningsinstrument som presenterades och skulle prövas
            på brukare bestod av ett 91-sidigt dokument där varje detalj i
            en persons liv skulle redovisas och därefter inom varje detaljerat
            område rimlighetsbedömas av Försäkringskassans handläggare.
          </p>
          <p xml:id="i-PFswyfngsirFyahyJwXmby">
            Instrumentets utformning var enligt vår mening integritetskränkande.
            Den enskilde förväntas redovisa allt från de intimaste behov på
            toaletten, till hur en balanserad diet upprätthålls och om sexualvanorna
            är säkra. Enbart frågor om matintag skulle utredas på 16 sidor.
            Hela denna hantering av behovsbedömningsinstrumentet är enligt
            vår mening oacceptabel och skadar tilltron till LSS-reformen.
            Socialstyrelsen har efter protester från handikappförbunden gett
            besked om att förslaget inte kommer att testas på några personer
            som söker. Det är bra att Socialstyrelsen och Försäkringskassan
            lyssnat på de argument som framförts men frågorna om det fortsatta
            arbetet kvarstår. Vi anser att arbetet med behovsbedömningsinstrumentet
            måste bygga på respekt för individen och dennes oberoende och
            integritet. Regeringen bör vidta lämpliga åtgärder för att säkerställa
            detta. Detta bör riksdagen som sin mening ge regeringen till känna.
          </p>
          <head type="h2" xml:id="i-LTvLTbCMu7zzR3STcQgkMC">
            Några specifika tillägg angående assistans och daglig verksamhet
          </head>
          <p xml:id="i-T6rWdEjSjzn37Ei8KbaE9k">
            Några tillägg vill vi dock också göra till det som tas upp i
            propositionen. Ett av förslagen gäller situationen när en person
            har behov av mer än en personlig assistent samtidigt; han eller
            hon ska ha rätt till detta endast under förutsättning att möjligheterna
            att erhålla bostadsanpassningsbidrag eller andra hjälpmedel har
            utretts. Regeringen anser dock att det även fortsättningsvis ska
            stå den enskilde fritt att välja att ansöka om dubbel assistans
            i stället. Kravet är dock att de alternativa lösningarna först
            ska ha utretts. Det sägs också i propositionen att det är angeläget
            att den enskilde inte drabbas negativt under tiden som ärenden
            om bostadsanpassning eller hjälpmedel prövas. Därför bör ärenden
            av detta slag handläggas skyndsamt med hänsyn till den enskildes
            situation.
          </p>
          <p xml:id="i-PJkFLcfeX2TFg2KBxCy7KU">
            Vi menar att det naturligtvis trots allt finns en risk att handläggningen
            kan dröja och att den enskilde därför också riskerar att befinna
            sig i en besvärlig situation. Därför måste det vara möjligt för
            den enskilde att få ansöka om dubbel assistans under tiden, även
            om han eller hon senare väljer att avsluta insatsen när bostadssituationen
            är anpassad och hjälpmedel provats ut. Kravet bör alltså gälla
            att ansökan om att utreda alternativ ska ha lämnats in, men vi
            menar att ärendet inte ska behöva vara färdigutrett för att en
            person ska kunna ansöka om dubbel assistans, vilket regeringen
            föreslår.
          </p>
          <p xml:id="i-LdMnYFsWqHXyCBFqDYNZLZ">
            En annan för den enskilde mycket konkret förändring och förbättring
            skulle vara att ändra regelverket för assistans vid sjukhusvistelse.
            Utredningen pekar också på detta. I dagsläget kan assistansersättning,
            när särskilda skäl föreligger, lämnas även för tid då den funktionshindrade
            vårdas för kortare tid på sjukhus, högst 4 veckor. Det här är
            ett påtagligt problem både för den enskilde och för den personliga
            assistenten. Den enskilde riskerar att bli av med den personliga
            assistent som fungerar väl och behöva anställa en ny efter en
            sjukhusvistelse. Praktiska svårigheter blir än större för dem
            som själva är arbetsgivare. För den som arbetar som personlig
            assistent är det naturligtvis otryggt att med mycket kort varsel
            kunna förlora sin anställning. Det kan skapa stor oro för båda
            parter och är också något som kan försvåra rekrytering. Frågan
            har tidigare belysts av arbetsgruppen Rekrytering av personlig
            assistans (Ds 2001:72) och man föreslog då en utökning till tre
            månader. Dåvarande Riksförsäkringsverket föreslog sex månader,
            en bedömning som Försäkringskassan fortfarande anser är önskvärd
            och skulle underlätta planering för alla parter. Regeringen bör
            snarast utreda aspekter runt finansiering av ett sådant förslag
            och återkomma med ett förslag om regeländring.
          </p>
          <p xml:id="i-Wzu6porkxFNhsmU65h6BHe">
            Förslaget från utredningen om att personkrets 3 ska få rätt till
            daglig verksamhet väljer regeringen att inte lägga. Ett skäl är
            de åtgärder som görs för att skapa arbete i olika former för gruppen.
            Ett annat skäl som tas upp är att det är så få som i dag går vidare
            från daglig verksamhet till någon form av lönearbete, trots att
            Socialstyrelsen gör bedömningen att ca 10 % skulle kunna göra
            det. Man är rädd för inlåsning.
          </p>
          <p xml:id="i-64NuMaNkBGiC4AuPfAmN9S">
            Vi delar bedömningen att människor med psykisk funktionsnedsättning
            självklart i första hand måste få tillgång till anställningsformer
            på arbetsmarknaden. Men det är också viktigt att se att långt
            ifrån alla nås, trots de satsningar som pågår. Utredningen föreslog
            att insatsen daglig verksamhet behöver utvecklas så att den ger
            en meningsfull sysselsättning av god kvalitet samt stärker den
            enskildes möjlighet att övergå till lönearbete.
          </p>
          <p xml:id="i-AefUZmm8zMeXBagZM92nQh">
            Så som rätten till daglig verksamhet för personkrets 1 och 2
            är utformad i dag, gäller den under förutsättning att personen
            i fråga saknar förvärvsarbete, inte utbildar sig och inte får
            behoven tillgodosedda på annat sätt. Vi anser därför att det finns
            anledning att mycket noga följa utvecklingen och återkomma till
            att överväga rätt till daglig verksamhet, eller på annat sätt
            garantera en anpassad arbetssituation för människor med psykisk
            funktionsnedsättning.
          </p>
          <p xml:id="i-S6xKrp8iq3kUGM5nXQtZqt">
            Vi anser slutligen också att det är bra att regeringen avser
            att återkomma i frågan om differentierad timschablon. Frågan är
            komplicerad och behöver utredas mer. Vi anser dock att det finns
            anledning att titta vidare på den.
          </p>
        </div>
        <div type="motSignatures">
          <list>
            <item xml:id="i-R3r23nhXWki73ZBuSfBgWD" who="i-9hz9iPqymCdhBS9gVoZrbj">
              Thomas Nihlén (mp)
            </item>
          </list>
        </div>
      </div>
    </body>
  </text>
</TEI>
