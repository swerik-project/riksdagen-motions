<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1937/mot_1937__fk__97/mot_1937__fk__97-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 97. 9
          </p>
          <p>
            Nr 97.
          </p>
          <p>
            Av herr Englund och herr Andersson, Nils, om ökat anslag till
            fortsatt iordningställande av f. d. livregementets drago-
          </p>
          <p>
            ners kasernetablissement till etnografiskt museum m. m.
          </p>
          <p>
            Frågan om fortsatt iordningställande av f. d. livregementets
            dragoners kasernetablissement till etnografiskt museum har även
            i år underställts riks- dagen, i det att Kungl. Maj:t föreslår
            riksdagen att till ändamålet anvisa ett reservationsanslag av
            10000 kronor för budgetåret 1937/38. I bilagan till statsverkspropositionen,
            åttonde huvudtiteln, erinras om att arbetena med iordningställande
            av nya lokaler för naturhistoriska riksmuseets etnografiska avdelning
            pågått sedan budgetåret 1930/31, att sedan vissa förberedande
            arbeten utförts 1932 års riksdag beviljade ett belopp av 96 140
            kronor att an- vändas till ändamålet samt att hittills härav anvisats
            sammanlagt 74 000 kronor. Såsom även framgår av bilagan till statsverkspropositionen
            hade vetenskapsakademien anhållit, att Kungl. Maj:t måtte föreslå
            riksdagen att av det 1932 beviljade beloppet för budgetåret 1937/38
            anvisa återstoden, 22 140 kronor. Departementschefen har dock
            ansett sig böra förorda att anslaget liksom för innevarande budgetår
            begränsas till 10 000 kronor. När Kungl. Maj:t i 1932 års statsverksproposition
            begärde beviljande av ctt belopp av 96 140 kronor för ändamålet,
            därav såsom extra reservations- anslag för budgetåret 1932/33
            15 000 kronor, uttalade departementschefen sin förhoppning, »att
            det till ett kommande år skall visa sig möjligt att gå fram i
            snabbare takt med här ifrågavarande inredningsarbeten». Av denna
            snabbare takt vart emellertid intet. Skulle riksdagen i år liksom
            tidigare följa Kungl. Maj:ts förslag och skulle Kungl. Maj:t även
            framdeles vidhålla de senare årens takt, så bleve följden, att
            av nu omhandlade belopp ett sista anslag på 2140 kronor bleve
            beviljat av 1939 års riksdag för budgetåret 1939/40, d. v. s.
            att för färdigställandet av den första av de trenne kasern- byggnader,
            som 1930 avsågos för det etnografiska museet och som enligt föreliggande
            plan i det slutliga utbyggnadsstadiet dessutom skola samman- fogas
            genom mellanbyggnader, åtgått en tid av icke mindre än tio år
            sedan det första beslutets fattande, oaktat de av ett krisläge
            motiverade hänsyn, som 1932 föranledde Kungl. Maj:t att för året
            begära blott 15 000 kronor, under senare år icke förelegat och
            alltså icke bort förhindra den »snabbare takt&gt;, som förutsattes
            när frågan behandlades 1932. Skulle även framdeles en liknande
            takt iakttagas, så komme av de återstående tvenne flyglarna den
            ena att kunna öppnas för allmänheten omkring 1950 och den andra
            omkring 1960, för att icke tala om den ovissa framtid, då genom
            den pla- nerade sammanbyggnaden av de tre kasernbyggnaderna statens
            etnografiska
          </p>
          <pb facs="riksdagen-motions-pdf/data/1937/mot_1937__fk__97/mot_1937__fk__97-002.pdf"/>
          <p>
            10 Motioner i Första kammaren, Nr 97.
          </p>
          <p>
            museum äntligen skulle erhålla en sammanhängande, enligt nutida
            krav visserligen tillfredsställande och någorlunda tillräcklig,
            men då kanske snart både otillräcklig och omodern byggnad för
            sina skådesamlingar. Det är visserligen icke obekant, att för
            den hittills långsamma takten med museets färdigställande anförts
            flera motiv, som icke kunna beräknas gälla för hela den här antydda
            långa framtiden. Såsom en anledning till upp- skov har anförts
            angelägenheten av att först fullborda de oundgängliga nya lokaler
            för statens historiska museum, vilka numera befinna sig under
            upp- förande. Det har vidare vid något tillfälle gjorts gällande,
            att man icke med alltför stora anslag till etnografiska museets
            lokaler borde äventyra väntade, legitima anslagskrav för liknande
            humanistiska syften från andra delar av riket. Och så har, såsom
            ovan antytts, det påfrestande ekonomiska läget tidigare föranlett
            återhållsamhet. Det är å andra sidan icke obekant, att det förefinnes
            en teori, enligt vilken staten i krisutjämnande syfte just till
            svåra år bör koncentrera sådana byggnadsföretag, vilka icke äro
            överhängande. Och då tydligen etnografiska museets byggnadsfråga
            av ansvariga instanser ej räknas till de uppgifter, som staten
            oundgängligen måste lösa inom en nära framtid, kan det vara fara
            värt, att medan sparsamhetsviljan råder i onda tider den motsatta
            kristeorien får råda i goda, och att sålunda oaktat statens historiska
            museum inom kort kan beräknas inrycka i nya lokaler, oaktat ute
            i landet den ena museala institutionen efter den andra med hjälp
            av lotterimedel får sina säkerligen också överhängande lokalfrågor
            lösta, statens etnografiska museum måste fortsätta sin verksamhet
            under det kvä- vande grepp, som egentligen rådde långt innan staten
            år 1930 berövade museet huvuddelen av dess trånga, otidsenliga
            lokaler för att utnyttja tomt- marken för andra nödvändiga statliga
            ändamål, och som kommer att råda ända intill dess museets skådesamlingar
            erhålla tillräckliga utrymmen och ända till dess museet förfogar
            över moderna, lättillgängliga magasin för det stora föremålsbestånd,
            som aldrig kan beräknas få plats i för allmänheten avsedda montrer
            men som det är museets uppgift att hålla tillgängliga för svenska
            och utländska forskare. Den omständigheten, att årets statsverksproposition,
            som i övrigt präglas av de rådande goda konjunkturerna, icke ens
            vill tillmötesgå vetenskaps- akademiens begäran om att hela det
            återstående beviljade beloppet på icke mer än 22 140 kronor under
            nästa budgetår ställes till förfogande samt att överhuvudtaget
            inga åtgärder föreslås eller ens omnämnas såsom planerade för
            museets fortsatta utbyggnad, nödgar oss att i korthet antyda några
            drag ur detta ärendes tidigare handläggning. År 1930 föreslog
            Kungl. Maj:t i särskild proposition riksdagen att reser- vera
            en del av förutvarande livregementets dragoners kasernområde jämte
            därå befintliga byggnader för etnografiska museet samt att för
            budgetåret 1930;/31 anvisa ett extra reservationsanslag å 100
            000 kronor dels för vissa mindre ombyggnadsarbeten, dels för samlingarnas
            överflyttning, och denna
          </p>
          <pb facs="riksdagen-motions-pdf/data/1937/mot_1937__fk__97/mot_1937__fk__97-003.pdf"/>
          <p>
            Motioner i Första kammaren, Nr 97. 11
          </p>
          <p>
            framställning bifölls av riksdagen, som samtidigt avslog ett
            i anledning av en motion av herr Rydén i en reservation till statsutskottets
            utlåtande fram- ställt liknande förslag, enligt vilket reservationsanslaget
            dock skulle höjas till 200 000 kronor. Vid ärendets föredragning
            inför Kronprinsen-Regenten crinrade departementschefen om att
            etnografiska museets byggnadsfråga redan då varit aktuell en lång
            följd av år. Museet har gamla anor, i det att dess äldsta del
            troligen hemförts från Nya Sverige, och under 1700-talet riktades
            samlingarna genom betydande förvärv från olika världsdelar, bl.
            a. av Linnés lärjunge Anders Sparrman, vilken deltog i Cooks epokgörande
            andra resa. Under 1800- och framför allt 1900-talet har tillväxten
            skett mera planmässigt främst genom forskningsresor av svenska
            vetenskapsmän, såsom E. A. Nordenskiöld, Hjalmar Stolpe, Carl
            Brovallius, C. V. Hartman, Erland Nordenskiöld, Eric von Rosen,
            m. fl. Museets samlingar torde till såväl omfattning som kvalitet
            få anses vara fullt jämförliga med våra övriga större museers.
            I slutet på 1870-talet erhöll museet sina lokaler vid Vallin-
            gatan. varförutom även andra mindre utrymmen upplåtits på olika
            håll, däribland i statens fastighet nr 10 vid Västra Trädgårdsgatan.
            I den ur- sprungliga byggnadsplanen för naturhistoriska riksmuseets
            byggnadskom- plex vid Frescati ingick även en byggnad för dess
            etnografiska avdelning. Denna flygel kom emellertid aldrig till
            utförande, emedan den dåvarande intendenten för avdelningen motsatte
            sig dess förläggning till en så avlägsen plats. I sin fortsatta
            redogörelse för behandlingen av etnografiska samlingarnas nybyggnadsfråga,
            alltsedan vetenskapsakademien 1903 uttalat att den an- såge den
            föreslagna platsen vid Frescati synnerligen lämplig, kom departe-
            mentschefen till slut till de undersökningar, som föranletts därav
            att stats- verket behövde utnyttja tomten vid Vallingatan för
            andra ändamål och som i första hand lett till ett av byggnadsstyrelsen
            1928 framställt förslag om magasinering av de etnografiska samlingarna
            i den ena stallflygeln vid positionsartilleriregementets forna
            kasernetablissement, vilket emellertid av samlingarnas intendent,
            professor G. Lindblom avvisats, såsom ur museal synpunkt förkastligt
            även som provisorium. Professor Lindblom hade i stället pekat
            på de forna dragonkasernerna, och i samråd med honom upp- gjorde
            byggnadsstyrelsen ett förslag för disponerandet av de befintliga
            bygg- naderna, enligt vilket museet efter bl. a. iordningställande
            av tvenne kasern- byggnader skulle disponera över 2600 kvadratmeter
            utställningslokaler, 2 025 kvadratmeter magasinslokaler och 275
            kvadratmeter arbetslokaler eller sammanlagt 4900 kvadratmeter,
            medan professor Lindblom uppgivit det omedelbara behovet till
            7 075 kvadratmeter, varvid han även beräknat ut- rymme för doktor
            Sven Hedins 1930 väntade, betydande nya samlingar, vilka sedermera
            ytterligare tillvuxit. De sammanlagda kostnaderna för £ge- nomförande
            av detta ombyggnadsförslag beräknades till 480 000 kronor, vartill
            skulle komma 15000 kronor för flyttning och beräknade 146 000
          </p>
          <pb facs="riksdagen-motions-pdf/data/1937/mot_1937__fk__97/mot_1937__fk__97-004.pdf"/>
          <p>
            12 Motioner i Första kammaren, Nr 97.
          </p>
          <p>
            kronor för uppställningsanordningar. Framdeles skulle emellertid
            enligt in- tendentens beräkningar krävas utöver ovan angivna 7075
            kvadratmeter ytterligare 4200 kvadratmeter. För tillgodoseende
            härav tänkte sig bygg- nadsstyrelsen ytterligare två byggnadsstadier.
            Efter den andra utbyggnaden. som beräknades kosta 890 000 kronor
            skulle museet tillhopa disponera 7 375 kvadratmeter, d. v. s.
            drygt det aktuella behovet, och efter en tredje ut- byggnad, som
            kunde beräknas kosta 800 000 kronor, sammanlagt omkring 10 000
            kvadratmeter, d. v. s. fortfarande ett mindre utrymme än det av
            intendenten såsom för framtiden nödvändigt angivna. Kungl. Maj:t
            begärde emellertid i januari 1930 även av byggnadsstyrelsen förslag
            till en proviso- risk lösning, vilket föranledde byggnadsstyrelsen
            att utarbeta förslag till ett provisorium, d. v. s. anordningar
            för magasinering i dragonkasernerna för en sammanlagd kostnad
            av 100 000 kronor. Detta förslag föranledde ctt motförslag från
            intendentens och vetenskapsakademiens sida, varvid aka- demien
            bl. a. yttrade, att ett första oundgängligt villkor för att akademien
            skulle kunna biträda det framlagda förslaget vore att överflyttningen
            till dragonkasernområdet gjordes ej provisoriskt utan i alla hänseenden
            per- manent. »Den etnografiska avdelningen har alltsedan sin tillkomst
            levat under ett provisorium, vilket blivit alltmer olidligt i
            den mån som dyrbara samlingar hopats utan att lokalerna på ett
            motsvarande sätt ökats.» Departementschefen framhöll själv, att
            frånsett nordiska museets bygsg- nad, vilken uppfördes med lotterimedel,
            någon ny humanistisk museibygg- nad i Stockholm icke kommit till
            stånd sedan 1864, då nationalmuseibygg- naden blev färdig. Statsrådet
            anförde de andra aktuella byggnadsfrågor. . som enligt hans mening
            borde förhindra att etnografiska museets ound- gängliga flyttning
            då finge föranleda en definitiv nybyggnad. Han fann emellertid
            icke heller alternativet tilltalande, att under en längre väntetid
            endast provisoriskt ordna etnografiska museets lokalfråga, varvid
            en ej ringa del av samlingarna skulle komma att magasineras. Han
            ansåg därför den lyckligaste lösningen vara att genom begränsade,
            successivt anvisade an- slagsmedel till erforderliga byggnadsarbeten
            bereda åt museet behövliga ut- ställnings- och magasinslokaler.
            Den successiva utvecklingen skulle härige- nom ta längre tid,
            men det syntes statsrådet angeläget, att ej genom ett forcerat
            museibyggande och därmed följande belastning å åttonde huvud-
            titeln, äventyra den snara lösningen av historiska museets byggnadsfråga.
            Statsrådet uttalade därför sin anslutning till byggnadsstyrelsens
            förslag om provisorisk magasinering, och statsutskottet anslöt
            sig, såsom ovan nämnts härtill. Trots den starka oppositionen
            mot denna lösning, som framfördes dels inom riksdagen, dels samtidigt
            från sakkunniga kretsar utanför riks- dagen i uttalanden, som
            finnas samlade i den år 1931 av Eric von Rosen utgivna skriften
            » Museet i packlårar», följde även riksdagen utskottets flertal.
            I statsverkspropositionen till 1931 års riksdag begärde så Kungl.
            Maj:t att till fortsatt iordningställande av kasernetablissementet
            få anvisat ett extra
          </p>
          <pb facs="riksdagen-motions-pdf/data/1937/mot_1937__fk__97/mot_1937__fk__97-005.pdf"/>
          <p>
            Motioner i Första kammaren, Nr 97. 13
          </p>
          <p>
            reservationsanslag på 230 000 kronor i enlighet med en av museets
            intendent framlagd plan, avseende framför allt grundliga ändringsarbeten
            i en kasern, som därmed definitivt skulle iordningställas för
            utställningsändamål, och riksdagen beslutade i enlighet härmed.
            Enligt den av intendenten utarbetade och av vetenskapsakademien
            understödda planen skulle emellertid även fort- sättningsvis under
            de därpå närmast följande budgetåren utgå anslag som av intendenten
            beräknats till för 1932/33 237 500 kronor, 1933/34 175 000 kronor
            samt 1934/35 250 000 kronor, förutom ett särskilt beräknat anslag
            för oförutsedda utgifter på 77 000 kronor, varav dock 25 000 kronor
            torde kunna beräknas ha ingått i det begärda och beviljade anslaget
            för budget- året 1931/32. Denna plan blev emellertid icke fullföljd.
            I stället beviljades, såsom ovan nämnts, det ännu ej förbrukade
            beloppet på 96 140 kronor till inredning och montering av samlingarna
            i den först ombyggda och alltjämt enda ombyggda flygeln. Då det
            statsfinansiella läget samt det nära förestående fullbordandet
            av statens historiska museum icke längre torde kunna motivera
            ett fortsatt undanskjutande av de etnografiska samlingarnas oundgängliga
            behov, skulle man vilja utgå ifrån att åtgärder med det snaraste
            vidtagas till fullföljande av det genom 1931 års beslut i princip
            accepterade utbyggnadsprogrammet, i en eller annan form. Samtidigt
            måste det framhållas att inga statsfinan- siella skäl för närvarande
            torde kunna anses tala för ett fortsatt uppskju- tande av den
            nu för länge sedan ombyggda flygelns färdigställande. Först när
            hela det återstående beloppet på 22 140 kronor ställts till museets
            för- fogande, får detta möjlighet att fullborda denna enda flygel
            och att öppna densamma med dess utomordentligt värdefulla och
            vackra, konsthistoriskt och etnografiskt lika betydelsefulla samlingar
            för den stora allmänheten och däribland för skolungdomen, som
            enligt moderna undervisningsmetoder så vilt möjligt genom att
            besöka etnografiska samlingar bör beredas tillfälle att levandegöra
            sin kunskap om människan, den mänskliga kulturen och dess gradvisa
            utveckling. Då Sverige på grund av sin historia och sitt deltagande
            i den geografiska och etnografiska forskningen kommit att bli
            ägare till etnografiska sam- lingar, vilkas omfattning och art
            väl motivera, att man räknar dem bland de mera betydelsefulla
            i världen, är det en hederssak för vårt land, att dessa samlingar,
            som alltsedan sin begynnelse hysts i mer eller mindre provisoriska
            lokaler och som ännu alltjämt göra skäl för benämningen »Museet
            i pack- lårar», äntligen göras tillgängliga för såväl den svenska
            allmänheten som för de svenska och utländska vetenskapsmän, vilka,
            såsom läget nu är, allt- jämt ofta måste avvisas, när de önska
            studera av svenska forskare hemförda betydelsefulla samlingar,
            vilka aldrig någonsin varit effektivt tillgängliga och lika litet
            äro det nu.
          </p>
          <pb facs="riksdagen-motions-pdf/data/1937/mot_1937__fk__97/mot_1937__fk__97-006.pdf"/>
          <p>
            14 Motioner i Första kammaren, Nr 97.
          </p>
          <p>
            Med stöd av det ovan anförda få vi därför hemställa,
          </p>
          <p>
            alt riksdagen med ändring av Kungl. Maj:ts hemställan i statsverkspropositionen
            under åttonde huvudtiteln måtie besluta att till Statens etnografiska
            museum: Fortsatt iord- ningställande av f. d. livregementets dragoners
            kasern- etablissement till etnografiskt museum m. m. för budgetåret
            1937/1938 anvisa ett reservationsanslag av 22 140 kronor; samt
            att riksdagen måtte ingå till Kungl. Maj:t med anhållan att frågan
            om fortsatt ombyggnad och tillbyggnad av de för statens etnografiska
            museum anvisade fastigheterna måtte upptagas till förnyad skyndsam
            behandling samt snarast föreläggas riksdagen.
          </p>
          <p>
            Stockholm i januari 1937.
          </p>
          <p>
            Ivar Englund. Nils Andersson.
          </p>
          <p>
            Iduns tryckeri, Esselte ab. Stockholm 1937 716182
          </p>
        </div>
      </div>
    </body>
  </text>
</TEI>
