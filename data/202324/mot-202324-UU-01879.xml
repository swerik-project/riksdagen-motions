<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-UU-01879">
  <teiHeader>
    <fileDesc>
      <titleStmt>
        <title>Arbete för kärnvapennedrustning och förhållningssätt till Nato</title>
        <author corresp="i-KTmTMYsoqjqixxDSAwcrPb">av Emma Berginger m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:1879 av Emma Berginger m.fl. (MP)</title>
          <idno type="rdwebb">HB021879</idno>
          <rs type="number">1879</rs>
          <orgName type="comitteeAbbreviation">UU</orgName>
          <ref type="dokument_url_text">https://data.riksdagen.se/dokument/HB021879/text</ref>
          <ref type="dokument_url_html">https://data.riksdagen.se/dokument/HB021879</ref>
          <ref type="dokumentstatus_url_xml">https://data.riksdagen.se/dokumentstatus/HB021879</ref>
          <ref type="pdf">https://data.riksdagen.se/fil/1F27F143-649B-4AD9-9716-926309935256</ref>
          <ref type="docx">https://data.riksdagen.se/fil/43E5A65D-B5AA-4DD0-AE37-BE55CC10B847</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KTmTMYsoqjqixxDSAwcrPb</idno>
            <name>Emma Berginger</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-4K631U2FyQthafuME3cNGX</idno>
            <name>Janine Alm Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-PQe8EhNJDXHurGqmN1U5hD</idno>
            <name>Jacob Risberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-DrvNydsBdj7vyrXaxTU5PF" type="signed"/>
        <correspContext corresp="i-DrvNydsBdj7vyrXaxTU5PF">
          <note type="signatory" corresp="i-KTmTMYsoqjqixxDSAwcrPb"/>
          <note type="signatory" corresp="i-4K631U2FyQthafuME3cNGX"/>
          <note type="signatory" corresp="i-PQe8EhNJDXHurGqmN1U5hD"/>
        </correspContext>
        <correspAction type="submitted" xml:id="i-Gqs9Mb8SuZogY44n1d5rxU">
          <date when="2023-10-04"/>
          <time when="18:22:17"/>
        </correspAction>
        <correspAction type="reviewed" xml:id="i-6LZqn4RPVGiT8Zq7vMXKGe">
          <date when="2023-10-04"/>
          <time when="19:15:17"/>
        </correspAction>
        <correspAction type="referred" xml:id="i-22rPip2bSV6LcrJ9Dm1urt">
          <date when="2023-10-17"/>
        </correspAction>
        <correspAction type="assigned" xml:id="i-73Nmnww87fGdyBy9xuzxxi">
          <date when="2024-03-27"/>
          <time when="08:53:25"/>
        </correspAction>
        <correspContext corresp="i-73Nmnww87fGdyBy9xuzxxi">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-6kkUoXRvv8Lu7fnbUd6sVq"/>
        <correspContext corresp="i-6kkUoXRvv8Lu7fnbUd6sVq">
          <ref type="uppgift">2023/24:UU11</ref>
          <ref type="ref_dok_id">HB01UU11</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UU11</ref>
          <ref type="ref_dok_titel">Vissa säkerhetspolitiska frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-ACTGZgTsuZQWW4o6vCdk5R"/>
        <correspContext corresp="i-ACTGZgTsuZQWW4o6vCdk5R">
          <ref type="uppgift">2023/24:UU4</ref>
          <ref type="ref_dok_id">HB01UU4</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UU4</ref>
          <ref type="ref_dok_titel">Nordiskt samarbete inklusive Arktis</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:1879 av Emma Berginger m.fl. (MP) Arbete för kärnvapennedrustning och förhållningssätt till Nato</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-CLXwwS1GtcvPiDkK3qheYN">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-7LuivhrXxyx7g3UN2rdpMT">
              Riksdagen ställer sig bakom det som anförs i motionen om att
              Sverige bör anta en nationell lagstiftning som förbjuder införsel
              av kärnvapen till Sverige i både freds- och krigstid och tillkännager
              detta för regeringen.
            </item>
            <item sortKey="Yrkande 2" xml:id="i-39Yj9nHpxX19VihTQ8U4oj">
              Riksdagen ställer sig bakom det som anförs i motionen om att
              regeringen aktivt ska arbeta för kärnvapennedrustning globalt
              och stärka icke-spridningsfördraget NPT och tillkännager detta
              för regeringen.
            </item>
            <item sortKey="Yrkande 3" xml:id="i-WpzvMu5fQ95GFRs1jFgyr8">
              Riksdagen ställer sig bakom det som anförs i motionen om att
              Sverige, i arbetet inom Nato, ska verka för principen om No First
              Use och tillkännager detta för regeringen.
            </item>
            <item sortKey="Yrkande 4" xml:id="i-9RWPtWpKRVNTecaNRaUrQG">
              Riksdagen ställer sig bakom det som anförs i motionen om att
              Sverige ska vara pådrivande för att öka respekten för demokratiska
              värderingar genom ett demokratikrav inom Nato och tillkännager
              detta för regeringen.
            </item>
            <item sortKey="Yrkande 5" xml:id="i-EJpgcbrH4UToFnf6dzQqx">
              Riksdagen ställer sig bakom det som anförs i motionen om regeringens
              förankring och dialog med riksdagen i frågor som rör arbetet inom
              Nato och tillkännager detta för regeringen.
            </item>
            <item sortKey="Yrkande 6" xml:id="i-QuWHH8MqDb6VHez5RJWQZB">
              Riksdagen ställer sig bakom det som anförs i motionen om att
              Sverige inte ska ha permanenta Natotrupper på svensk mark och
              tillkännager detta för regeringen.
            </item>
            <item sortKey="Yrkande 7" xml:id="i-9qS9Yjtxs5P3vnpj9Mqpd7">
              Riksdagen ställer sig bakom det som anförs i motionen om nordiskt
              försvarssamarbete och säkerhetspolitiskt samarbete och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-58Cr31p19kMBhdopdtbJ76">
            En värld med kärnvapen kan aldrig vara en säker värld
          </head>
          <p xml:id="i-28dMKfrUZuBukpjuF2sfUh">
            Kärnvapen är de mest fruktansvärda vapen världen känner. Med
            sin oerhörda destruktiva kraft kan de förinta hela städer, döda
            och skada miljontals människor och orsaka förödande miljöförstöring
            både omedelbart och på lång sikt. En konflikt där kärnvapen används
            skulle få förödande konsekvenser för hela mänskligheten. Därför
            behöver vi kontinuerligt arbeta för att minska risken för att
            kärnvapen används genom att verka för ömsesidig nedrustning för
            att minska antalet kärnvapen i världen.
          </p>
          <head type="h1" xml:id="i-DcDdPc6FkLojAAGxsmHd7">
            Lagstifta mot kärnvapen i Sverige
          </head>
          <p xml:id="i-J7sky6nyzDRaC3krvCe7z9">
            Sverige ska vara en kärnvapenfri nation, med god lagstiftning
            som skapar förutse­barhet och säkrar detta över tid. Sverige bör
            därför omedelbart anta en nationell lag­stiftning som förbjuder
            införsel av kärnvapen till Sverige i både freds- och krigstid.
            Det ska gälla all form av införsel, inte minst stationering, och
            transfer av kärnvapen på svensk mark, i svenskt vatten och i svenskt
            luftrum. Det skulle stärka säkerheten i den skandinaviska regionen
            och ge en tydlig gemensam avspänning men också vara solidariskt
            mot våra grannländer som har liknande regelverk.
          </p>
          <p xml:id="i-ChQAEJeJUtfAXg9oRCWech">
            Kärnvapen på svensk mark skulle utöka hotbilden mot Sverige och
            Norden. Att inte formulera förbehåll kring kärnvapen inför en
            Natoanslutning med hänvisning till att det skulle kunna göras
            senare menar vi är oärligt och skapar onödig osäkerhet. Norge
            och Danmark, som varit medlemmar av Nato sedan dess bildande 1949,
            har ett undantag som innebär att kärnvapen inte får placeras på
            deras territorier i fredstid. Finland har å andra sidan i sin
            kärnenergilag från 1987 en formulering som rakt ut säger: ”Det
            är förbjudet att införa kärnvapen till Finland” (FFS 1987 nr 990,
            § 4).
          </p>
          <head type="h1" xml:id="i-YKyoHC4fuPfZg8ijAYLeVG">
            Sverige ska arbeta aktivt för kärnvapennedrustning
          </head>
          <p xml:id="i-Tq1ZEBtyTnV57SDPVYkb8o">
            Sverige har en lång tradition av att arbeta för nedrustning av
            kärnvapen. Under Miljö­partiets tid i regeringen inledde Sverige
            tillsammans med 15 andra icke-kärnvapenstater ett samarbete genom
            Stockholmsinitiativet för kärnvapennedrustning. Syftet med initiativet
            har varit att utifrån en pragmatisk ansats minska polarisering
            mellan länder och åstadkomma konkreta steg mot målet om en kärnvapenfri
            värld.
          </p>
          <p xml:id="i-X1gX7U8mftkNG4FYYyBfTB">
            Miljöpartiet vill att Sverige ska fortsätta arbeta för global
            nedrustning, särskilt gällande kärnvapen som vi vet är ett existentiellt
            hot mot mänskligheten. Ett medlem­skap i Nato innebär att Sverige
            skriver under på att använda kärnvapen som hot och som en del
            i en försvarsstrategi. Vi är oroade över att Sveriges viktiga
            arbete för nedrustning av kärnvapen kommer att försvåras när vi
            är medlemmar i en kärnvapenallians som Nato.
          </p>
          <p xml:id="i-E3iH9obtwht7Dapz2fy4yL">
            Regeringen underströk i sin proposition om det svenska medlemskapet
            i Nato att ”Sverige kan fortsätta vara en stark röst för rustningskontroll,
            nedrustning och icke-spridning som medlem i Nato”. Samtidigt kommer
            oroväckande uppgifter kring att Sverige inte deltar aktivt i de
            forum där frågan lyfts, exempelvis högnivåmötet i samband med
            FN:s internationella dag för totalt avskaffande av kärnvapen.
            Därför vill vi att riksdagen tillkännager för regeringen att den
            ska arbeta aktivt för kärnvapen­nedrustning och för att stärka
            icke-spridningsfördraget NPT.
          </p>
          <head type="h1" xml:id="i-LQ9W49x8DNaXHAVk241Qka">
            No First Use
          </head>
          <p xml:id="i-FTrBEG214RwETAq4QxV8bq">
            Användande av kärnvapen i en konflikt skulle få oöverblickbara
            och förödande konsekvenser. Om kärnvapenmakter valde att tillämpa
            principen om No First Use, det vill säga en princip som innebär
            att kärnvapen aldrig får användas om inte fienden redan har genomfört
            en kärnvapenattack, skulle risken för att kärnvapen används minska.
            Tyvärr förbehåller sig Nato rätten att vara den första parten
            i en konflikt som använder kärnvapen. Detta försvårar globala
            nedrustningsinitiativ eftersom det medför att ett överhängande
            hot om kärnvapen alltid kvarstår. Vi vill därför att Sverige driver
            principen om No First Use inom Nato.
          </p>
          <head type="h1" xml:id="i-BxBcfkYrkNG6noXn7hcGzz">
            Demokrati – en säkerhetspolitisk fråga
          </head>
          <p xml:id="i-2vfXuc3CvPsUpB88ov7zPx">
            Miljöpartiet oroas över den demokratiska tillbakagång i världen
            som vi ser idag.
          </p>
          <p xml:id="i-SZ2RDGrMuXF6fmdK1UYryB">
            Försvarsberedningen konstaterar i sin rapport Allvarstid att
            den regelbaserade världsordning som har FN-stadgan som grund utmanas
            av ”auktoritära stater som eftersträvar en ordning baserad på
            den starkes rätt. Det handlar i grunden om en konflikt mellan
            demokratiska stater som vill upprätthålla den regelbaserade ordningen
            och auktoritära och revisionistiska stater som anser sig ha rätt
            till egna intressesfärer där de ska ha ett avgörande inflytande
            över närliggande stater”.
          </p>
          <p xml:id="i-TjxGUX7K5iow4Sq3Fqrvkc">
            Även i flera länder som är medlemmar i Nato ser vi hur den demokratiska
            statusen försämras. Det finns Natoländer där grundläggande mänskliga
            rättigheter utmanas allt oftare, journalister fängslas, media
            och universitet kontrolleras och där rättsstatens principer ifrågasätts.
            Det är oroande trender som måste brytas. Vi menar att den bristande
            demokratiska statusen hos länder inom alliansen är ett säkerhetsproblem
            som behöver tas på allvar. Därför bör Sverige verka för att Nato
            inför ett demokratikrav.
          </p>
          <head type="h1" xml:id="i-7vB7Ld72JfqKh6QBi1ioo5">
            Transparens inom Nato och i Sveriges Natoarbete
          </head>
          <p xml:id="i-2kMtBJ18kngyZVA59XTdn6">
            Sverige har en stolt tradition av transparens och offentlighetsprincip.
            Vi menar därför att Sverige ska vara pådrivande för att förbättra
            insynen i Nato, och pådrivande för att de nationella parlamenten
            i medlemsländerna måste skärpa sin granskning av Natos angelägenheter
            så att ansvarsutkrävande kan ske. Därutöver bör Sveriges regering
            inför alla Natos försvars- och utrikesministermöten samt de årliga
            statsöverhuvudmötena ha överläggningar med lämpliga riksdagsutskott
            eller nämnder om det som ska diskuteras på dessa möten för att
            säkerställa demokratisk förankring i Sverige.
          </p>
          <head type="h1" xml:id="i-GkoqbojT2XhcEeXRS827YL">
            Inga permanenta baser
          </head>
          <p xml:id="i-hAD2LMRugLNVvxANBTovn">
            Vid ett eventuellt Natomedlemskap ska Sverige inte ha permanenta
            Natotrupper på svensk mark. Vi menar att permanenta baser i sig
            skulle kunna utgöra en måltavla och öka säkerhetshotet mot Sverige.
            En stark permanent utländsk närvaro kan också komma att påverka
            Sveriges självständighet. Permanent stationerad utländsk militär
            lyder inte heller under svensk lag, vilket kan komma att utgöra
            problem om brott begås. Överlag bedömer vi att permanenta baser
            i Sverige skulle bidra till en ökad militarisering i samhället.
          </p>
          <head type="h1" xml:id="i-44rm8ieS48yvGoErBb1CmJ">
            Fortsätt att utveckla det nordiska försvarssamarbetet
          </head>
          <p xml:id="i-RbMbUTFk97CagV7sFNZ7sL">
            Sverige har ett nära samarbete med våra nordiska grannar i försvarsfrågor,
            inte minst med Finland. När nu alla nordiska länder kommer att
            vara medlemmar i Nato, så är det viktigt att fortsätta att utveckla
            det rent nordiska försvars- och säkerhetspolitiska samarbetet
            även på politisk nivå. Former för detta bör utvecklas inom Nordiska
            ministerrådet och Nordiska rådet.
          </p>
        </div>
        <div type="motSignatures">
          <list>
            <item xml:id="i-3HJKXDshZvptb4coFozsgo" who="i-KTmTMYsoqjqixxDSAwcrPb">
              Emma Berginger (MP)
            </item>
            <item xml:id="i-XNGJUmktXk1CtnySg3Dk8J" who="i-4K631U2FyQthafuME3cNGX">
              Janine Alm Ericson (MP)
            </item>
            <item xml:id="i-7Vvfmcz6dmZWkY85a47oDd" who="i-PQe8EhNJDXHurGqmN1U5hD">
              Jacob Risberg (MP)
            </item>
          </list>
        </div>
      </div>
    </body>
  </text>
</TEI>
