<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960_höst_ak__876/mot_1960_höst_ak__876-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motioner i Andra kammaren, nr 876 år 1960
          </p>
          <p>
            Nr 876
          </p>
          <p>
            Av herr Rydén m. fl., i anledning av Kungl. Maj:ts proposition
            nr 184, angående omorganisation av örlogsvarven.
          </p>
          <p>
            Av proposition nr 184/1960 framgår att marinens behov av de av
            marin- verkstäderna vid Karlskrona örlogsvarv tillhandahållna
            tjänsterna minskat samt att verkstädernas produktivitet är låg
            och företaget i behov av ratio- naliseringsåtgärder. En i och
            för sig nödvändig rationalisering skulle där-, för föranleda en
            minskning av arbetskraften. Detta förhållande i förening med arbetsmarknadssituationen
            i östra Blekinge motiverar förslaget att vid marinverkstäderna
            bedriva en betydande mekanisk verkstadsindustri, sysselsättande
            uppskattningsvis 1000 anställda utöver de för marinverk- städerna
            behövliga. Härför yrkas investeringsanslag på tillhopa 27 milj.
            kr. Den departementspromemoria som ligger till grund för propositionen
            är synnerligen ofullständig i vad avser den företagsekonomiska
            bakgrunden för förslaget om en civil mekanisk verkstadsrörelse.
            Åtskilliga remissin- stanser har begärt kompletterande utredningar.
            Beträffande behovet av marknadsundersökningar uttalar sålunda
            Landsorganisationen.
          </p>
          <p>
            Först bör dock en noggrann marknadsundersökning genomföras så
            att man får en bättre bild av vilka produkttyper företaget i framtiden
            bör kon- centrera sig på och vilken försäljningsvolym man kan
            beräkna uppnå. Mot bakgrund av detta kan sedan investeringsbehovet
            och nybyggnadsplanerna fastställas mera i detalj.
          </p>
          <p>
            Även kommerskollegium anser att möjligheterna att skapa en varaktig
            marknad på det civila området bör undersökas närmare. Likartade
            syn- punkter anföres av Sveriges industriförbund. Departementschefen
            har emellertid avvisat dessa yrkanden om närmare utredning och
            därvid anfört att det är tveksamt om man genom marknads- undersökningar
            kan ernå vidgade kunskaper om de olika arbetsobjekt som bör kunna
            ingå i marinverkstädernas i betydande utsträckning differen- tierade
            produktion. Det privata näringslivet är emellertid i stånd att
            i mot- svarande lägen utföra dylika undersökningar. Ett allmänt
            uttalande har emellertid gjorts i propositionen om att en upp-
            rustning av marinverkstäderna, som möjliggör en fullt rationell
            produk- tion, bör medföra en ökad orderingång av civila arbeten,
            främst inom de för verkstäderna naturliga arbetsområdena såsom
            grövre plåtarbeten i så- väl nitat som svetsat utförande, järnkonstruktioner,
            brobyggnader och större maskinbearbetningar, men även arbeten
            av den art som nu utföres vid specialverkstäderna.
          </p>
          <pb facs="riksdagen-motions-pdf/data/1960/mot_1960_höst_ak__876/mot_1960_höst_ak__876-002.pdf"/>
          <p>
            Motioner i Andra kammaren, nr 876 år 1960 9
          </p>
          <p>
            Riktpunkten för produktionen för marinens räkning — till en början
            un- der en tioårsperiod — anges böra vara översyns-, underhålls-,
            reparations- och ombyggnadsarbeten till i stort sett den procentuella
            del av den totala arbetsvolymen för dessa arbeten, vilken i genomsnitt
            för de senaste fem åren tillförts marinverkstäderna i Karlskrona.
            Marin nybyggnadsverksamhet synes vidare förutsättas. Kostnaderna
            för de nödvändiga investeringarna för att söka erhålla en rationell
            drift med ovannämnda civila och militära tillverkningsprogram,
            sysselsättande ca 2 000 personer, är synnerligen svåra att uppskatta
            med hänsyn till bl. a. den ofullständiga utredningen. Åtskilliga
            remissinstanser, däribland Landsorganisationen, anser att de yrkade
            beloppen kommer att visa sig vara alldeles för små. Vidare ifrågasätter
            försvarets förvaltnings- direktion, om man icke för en rationell
            verkstadsdrift bör räkna med ett investeringsbehov på minst 100
            000 kr. per produktiv arbetsplats. Läns- styrelsen i Blekinge
            menar också att de föreslagna åtgärderna endast repre- senterar
            ett minimiprogram för varvets upprustning. Det genomsnittliga
            investeringsvärdet per arbetsplats inom den meka- niska industrien
            brukar uppskattas till ca 50 000 kr., medan nybyggda ar- betsplatser
            i genomsnitt torde ligga väsentligt högre. En kostnad på ca 100
            000 kr. kan karaktäriseras såsom ”normal”. Räknat efter dylika
            kal- kyler skulle den totala investeringskostnaden för 1000 nya
            arbetsplatser uppgå till bortåt 100 milj. kr. Enligt minoritetens
            förslag i den s. k. örlogs- varvsutredningen (SOU 1957:9) skulle
            för övrigt 60 å 70 milj. kr. vara nödvändiga för att sätta främst
            de fasta anläggningarna i gott skick för att kunna idka en effektiv
            varvsindustri för civila behov. Av propositionen framgår att de
            yrkade investeringarna praktiskt taget helt skulle gå till fastigheter
            och byggnader, medan maskinutrustningen redan för närvarande sägs
            vara dyrbar och relativt modern. Om denna maskinutrustning skulle
            vara så effektiv att nyinvesteringar på grund här- av kan begränsas,
            torde den åsatta värderingen, 4,5 milj. kr., vara alldeles för
            låg. Fortifikationsförvaltningen anser för övrigt att bruttovärdet
            av byggnader och anläggningar, bergrummen oräknade, uppgår till
            ett belopp av storleksordningen 35 milj. kr. Trots att företaget
            sålunda skulle tillföras lågt värderad egendom, med härav följande
            särskilt förmånliga avskrivnings- och kapitalkostnader, kommer
            med till visshet gränsande sannolikhet betydande ytterligare kapi-
            taltillskott att krävas i framtiden, om denna omfattande civila
            verksamhet rationellt skall kunna bedrivas. Med hänsyn till den
            ofullständiga utredning som ligger till grund för för- slaget
            och behovet av ovannämnda kapitaltillskott synes investeringarnas
            lönsamhet synnerligen osäker. Samtidigt föreligger ett stort otillfredsställt
            kapitalbehov för det fria näringslivet. Icke minst gäller detta
            inom indu-
          </p>
          <pb facs="riksdagen-motions-pdf/data/1960/mot_1960_höst_ak__876/mot_1960_höst_ak__876-003.pdf"/>
          <p>
            10 Motioner i Andra kammaren, nr 876 år 1969
          </p>
          <p>
            strien, som behöver kapital för att framgångsrikt kunna konkurrera
            med utländska företag på såväl export- som hemmamarknaden. I ett
            dynamiskt samhälle kommer alltid vissa företag att expandera me-
            dan andra, vilkas produkter minskat i efterfrågan, måste inskränka
            sin rörelse. Beträffande arbetsmarknaden innebär detta att behovet
            av arbets- kraft i nya eller växande industrier ökar medan driftinskränkningar
            eller driftnedläggelser kan behöva vidtas på andra håll. En rörlig
            arbetsmark- nadspolitik är därvid en förutsättning för att hindra
            att den industriella utvecklingen stagnerar till men för sysselsättningen
            på längre sikt. En så- dan rörlig arbetsmarknadspolitik har också
            i princip allmänt accepterats. Förslaget innebär emellertid ett
            klart avsteg från denna rörliga arbets- marknadspolitik genom
            att kapital och arbetskraft tillföres ett företag vars lönsamhet
            starkt kan ifrågasättas. Hänsynen till de anställda samt syssel-
            sättningssituationen i Blekinge, särskilt karlskronaområdet, anses
            emel- lertid motivera förslaget. Det har därvid anförts att de
            anställdas höga medelålder skulle försvåra en omflyttning eller
            omskolning samt att de i stor utsträckning är särskilt bundna
            vid orten genom egna hem. Så torde emellertid ofta vara fallet
            vid driftnedläggelser, enär dessa vanligtvis nödvändiggörs vid
            stagnerande företag. Väljes en längre avvecklingsperiod, uppstår
            dock icke några större svårigheter för de anställda. Inom de närmaste
            7 å 8 åren uppnår 350 man pensionsåldern. Eftersom en viss avgång
            dessutom sker på grund av att en del löntagare av olika skäl söker
            sig till annan verksamhet, torde inom icke alltför många år arbetsstyrkan
            kunna minskas med 1 000 anställda, eller till vad som kan vara
            erforderligt för den marina verksamheten. En förut- sättning härför
            är att nyanställningarna begränsas till de allra nödvändi- gaste.
            För de nu anställda skulle sålunda svårigheterna begränsas i be-
            tydande utsträckning medan ny, exempelvis yngre arbetskraft i
            stället skulle söka sig till mera effektiva företag. En rörlig
            arbetsmarknadspolitik skulle härigenom i viss mån upprätthållas
            även i förevarande fall, dock först efter en viss tids förskjutning.
            Mot det ovannämnda förslaget om en successiv minskning av arbetskraf-
            ten skulle kunna anföras att sysselsättning på längre sikt sjunker
            i berörda kommuner. För att en rörlig arbetsmarknadspolitik över
            huvud taget skall kunna genomföras måste dock i konkreta fall
            driftinskränkningar accep- teras. Som nedan närmare skall utredas
            finns emellertid åtskilliga förhål- landen som gör en förmånlig
            sysselsättningsutveckling i Blekinge sannolik. Av intresse för
            en bedömning av den industriella utvecklingen inom Ble- kinge
            län är till en början följande uttalande i Industriförbundets
            remiss- yttrande:
          </p>
          <p>
            Antalet av länsarbetsnämnden i Blekinge län redovisade arbetare
            inom industri- och hantverksföretag med minst tre anställda var
            sålunda i bör-
          </p>
          <pb facs="riksdagen-motions-pdf/data/1960/mot_1960_höst_ak__876/mot_1960_höst_ak__876-004.pdf"/>
          <p>
            Motioner i Andra kammaren, nr 876 år 1960 11
          </p>
          <p>
            jan av 1950 ca 15 000 och vid slutet av 1959 ca 19 000 d. v.
            s. en ökning med nära 27 90. Enligt Kommerskollegii industristatistik
            var motsvarande ök- ning mellan 1950 och 1959 24 9. Det snabbaste
            uppsvinget hänför sig till 1950-talets senare del. Sysselsättningsökningen
            var dock ojämnt fördelad mellan olika delar av länet. För Olofströmsregionen
            uppgick ökningen till 153 96, medan den för Karlskronaregionen
            var drygt 7 9o. Trots en väsent- lig minskning av sysselsättningen
            vid marinverkstäderna är denna senare ökning mer än dubbelt så
            stor som för landet i dess helhet.
          </p>
          <p>
            Enligt en av arbetsmarknadsstyrelsen nyligen gjord undersökning,
            om- fattande större delen av landet, har under perioden 1946—1959
            16 anlägg- ningar, sysselsättande 3 149 personer, lokaliserats
            till Blekinge. Av dessa var 2471 sysselsatta inom metall- och
            verkstadsindustrin. Sistnämnda siffra är den största som redovisas
            för något län med undantag endast för Göteborgs och Bohus län.
            Företag som lokaliserats till Karlskrona under motsvarande tidsperiod
            sysselsätter enligt undersökningen ca 1500 an- ställda. Inom den
            närmaste framtiden tillkommer vissa redan planerade utbyggnader
            av industrier. I västra Blekinge väntas behovet av arbetskraft
            komma att öka i betydande omfattning genom tillkomsten av nya
            företag och utbyggnader av redan etablerade företag. De nu anförda
            uppgifterna synes icke ge belägg för att sysselsättnings- förhållandena,
            i vart fall vad gäller industrin, kan väntas bli ogynnsamma inom
            Blekinge under den närmaste framtiden. Tvärtom finns det anledning
            räkna med att den hittillsvarande ökningen av antalet industriarbetare
            in- om länet skall fortsätta.
          </p>
          <p>
            Planer föreligger sålunda på sådana utvidgningar av den industriella
            verksamheten i Blekinge att ytterligare ett 1 000-tal personer
            kan beredas sysselsättning vid olika industrier inom relativt
            snar framtid.
          </p>
          <p>
            Givetvis måste det också ha en särskild betydelse för arbetsmarknads-
            situationen i Karlskrona att arbetsmarknadsstyrelsen liksom det
            privata näringslivet har sin uppmärksamhet ständigt riktad på
            Karlskrona och är besjälade av att på allt sätt söka lösa det
            besvärliga läge som uppstått. Det bör klart poängteras att staten
            som företagare och arbetsgivare — lika väl som alla privata företagare
            — naturligtvis bör ta sitt ansvar på ett sätt som i möjligaste
            mån kan tillfredsställa arbetskraften inom den berörda industrien.
            Samtidigt kan man konstatera att övergångssvårigheterna icke bör
            tas till intäkt för ett projekt som måhända kan medföra ännu större
            svårigheter och ännu större ekonomiska insatser i framtiden. Det
            bör också framhållas att ett nytt projekt i Karlskrona icke bör
            försvåra andra före- tags möjligheter liksom arbetssituationen
            på marknaden för dem. Även i fråga om de omskolnings- och omflyttningsåtgärder
            samt andra åtgärder som av arbetsmarknadspolitiska skäl behöver
            vidtas bör dock självklart alltid riktpunkten vara att uppnå det
            eftersträvade resultatet på effektivaste sätt och till lägsta
            möjliga kostnader. Det synes i och för sig sannolikt att statsmakterna
            kan behöva ställa relativt betydande belopp till förfogande för
            att möta de speciella svårigheter som på grund av in-
          </p>
          <pb facs="riksdagen-motions-pdf/data/1960/mot_1960_höst_ak__876/mot_1960_höst_ak__876-005.pdf"/>
          <p>
            12 Motioner i Andra kammaren, nr 876 år 1960
          </p>
          <p>
            skränkningen och rationaliseringen av verksamheten vid Karlskronavarvet
            kan inträffa. Det förefaller emellertid i hög grad osäkert att
            dessa medel skulle få sin mest effektiva användning genom att
            investeras i ett nytt statligt bolag med minst sagt osäkra framtidsutsikter.
            Ur principiella synpunkter synes i speciella fall kunna accepteras
            att det allmänna ekonomiskt stimulerar inte endast statlig utan
            även enskild företagsamhet till verksamhet inom områden där sysselsättningen
            behöver upprätthållas och det kan bedömas fördelaktigare att utvidga
            företagsamheten än att omflytta arbetskraften till andra regioner.
            Icke minst kan sådan ekonomisk stimulans vara av stor betydelse
            för en expansion av den mindre företagsamheten inom sådana områden.
          </p>
          <p>
            Det kan därför tänkas att man prövar lämpligheten av att ställa
            ett an- slag till arbetsmarknadsstyrelsens förfogande för att
            disponeras i samband med de svårigheter som trots allt kan uppstå
            vid Karlskronavarvets krymp- ning. Det synes i förevarande fall
            vara skäligt att avveckla rörelsen vid marin- verkstäderna till
            en efter marinens behov betingad storlek under en över- gångstid
            tills genom pensionering och annan avgång arbetsstyrkan ned- bringats.
            Under denna övergångstid, som bör vara så kort som möjligt, synes
            en viss civil mekanisk verkstadsrörelse vid marinverkstäderna
            vara nödvändig. Som denna verksamhet är klart tidsbegränsad bör
            inga investeringar göras härför. Då ett stort behov av rationalisering
            av verksamheten för marinens räkning torde föreligga, bör emellertid
            de för denna marina pro- duktion nödvändigaste investeringarna
            snarast vidtas. En långsiktsplan för ovannämnda avveckling bör
            uppgöras och investeringskalkyler avseen- de produktionen för
            marinen utarbetas, så att anslagsyrkanden härutinnan kan föreläggas
            nästa års riksdag. Enär de marina behoven av ny- och om- byggnader
            redan torde kunna tillgodoses av befintliga varv, bör ny- och
            ombyggnadsarbeten endast i undantagsfall förekomma vid marinverkstä-
            derna. Därest dessa arbeten i mera omfattande utsträckning skulle
            komma att utföras vid marinverkstäderna, torde marinens möjligheter
            att dra nytta av den privata varvsindustriens erfarenheter försämras.
            Detta skulle kom- ma att verka kostnadsfördyrande på de militära
            beställningarna. Den verksamhet — den marina och under ett övergångsskede
            även den civila — som bör bedrivas vid marinverkstäderna måste
            utformas så att konkurrensen sker på så lika villkor med den privata
            industrien som möj- ligt. Härigenom erhålles garanti för att effektiviteten
            vid företaget hålles hög. Likaså bör de extrakostnader som är
            betingade av att en mindre ratio- nell drift måhända måste upprätthållas
            under avvecklingsskedet redovisas. Med det mera begränsade verksamhetsfält
            som sålunda föreslagits näm-
          </p>
          <pb facs="riksdagen-motions-pdf/data/1960/mot_1960_höst_ak__876/mot_1960_höst_ak__876-006.pdf"/>
          <p>
            Motioner i Andra kammaren, nr 876 år 1960 13
          </p>
          <p>
            ligen i princip ett rent militärt varv, betingat av försvarssynpunkter,
            finns icke lika starka motiv att ombilda företaget till aktiebolag.
            Under åberopande av det anförda hemställer vi, att riksdagen måtte
            avslå Kungl. Maj:ts proposition nr 184 år 1960 i de delar som
            avser Karlskrona örlogsvarv, att riksdagen måtte besluta att marinverkstäderna
            i Karlskrona endast under ett övergångsskede skall driva civil
            verksamhet, medan verksamheten för marinens räk- ning begränsas
            till i huvudsak underhåll samt ombyggnader och moderniseringar
            av marinens fartyg, att riksdagen måtte hemställa hos Kungl. Maj:t
            om en snabbutredning av de investeringsbehov som föreligger för
            att marinverkstäderna vid en rationell drift skall kunna driva
            den verksamhet som sålunda erfordras för marinen så att riksdagen
            redan 1961 kan ta ställning till behövliga anslagsyrkanden, att
            Kungl. Maj:t efter snabbutredning för riksdagen framlägger förslag
            om eventuella åtgärder, som kan vara lämpliga om arbetsmarknadssvårigheter
            ändock skulle uppstå, för att stimulera utvecklingen inom karlskronaom-
            rådet av enskild större och mindre företagsamhet, samt om storleken
            av det belopp som bör ställas till förfogande här- för liksom
            för nödvändiga omskolnings- och omflyttnings- åtgärder.
          </p>
          <p>
            Stockholm den 29 november 1960
          </p>
          <p>
            Ebbe Rydén John R. Anderson Ragnhild Sandström
          </p>
          <p>
            Alfa Boktr., Sthlm 1960
          </p>
        </div>
      </div>
    </body>
  </text>
</TEI>
