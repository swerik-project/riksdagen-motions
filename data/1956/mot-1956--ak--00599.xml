<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1956--ak--00599">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__599/mot_1956__ak__599-001.pdf"/>
      <fw xml:id="i-W8SioujBu9AdRVzhGfsjZC">
        6 Motioner i Andra kammaren, nr 599 år 1956
      </fw>
      <div xml:id="i-HFEni71iNMS6bYS7zRgfLT" type="motHeader">
        <div xml:id="i-AthK1cE7bV9466umSj927J" type="motTitle"/>
        <div xml:id="i-2hJgatynDd4oUhk33WAU4j" type="motSubmissionInfo"/>
      </div>
      <div xml:id="i-17GtV4KmCZDCbMfCGW7Z7r" type="motBody">
        <div xml:id="i-VBvBNx5cHfkxxBrMrPtJbg">
          <p xml:id="i-Sv2LmaUuLAXqU2rzLJEtyV">
            Nr 599
          </p>
          <p xml:id="i-RDAjuVuvUYh5NM3HXuzYFX">
            Av herrar Johansson i Mysinge och Svensson i Stenkyrka, angående
            placeringen av prästlönefondsmedel.
          </p>
          <p xml:id="i-LJASPdEyQQbqQxbUU7JPb4">
            Karakteristiskt för jordbruket i Sverige i motsats till många
            andra länder är att jorden i huvudsak kunnat bevaras i den jordbrukande
            be- folkningens ägo. Tack vare detta har Sverige också i ekonomiskt
            och socialt avseende kunnat uppvisa en vida större stabilitet
            än vad fallet i regel är i andra länder. De tendenser i riktning
            mot överförande av jord- egendomar i icke-jordbrukares ägo, som
            gjort sig märkbara under de senaste årtiondena, har motverkats
            genom en lagstiftning, som fordrat tillstånd av Kungl. Maj:t eller
            underordnade myndigheter för jordförvärv från juridiska personers
            eller enskilda icke-jordbrukares sida. Målsätt- ningen för jordpolitiken
            över huvud taget under denna tid har varit att söka bibehålla
            bärkraftiga jordbruk i jordbrukarnas ägo och att vid ny- bildningar
            av jordbruksfastigheter söka göra dessa bärkraftiga samt att göra
            jordbruket i dess helhet väl ägnat att motsvara de krav den tek-
            niska och ekonomiska utvecklingen ställer. Åtskilliga jordbruksfastigheter
            på olika håll i landet äges emellertid av andra än jordbrukare.
            Staten har sålunda jord i sin ägo, och detsamma är fallet med
            såväl borgerliga som kyrkliga kommuner. Såväl statens som kyrkans
            jordinnehav är betydande. I fråga om den ecklesiastika jor- den
            antogs vid 1942 års riksdag en lag om sammanförande stiftvis av
            prästlönefonder till en prästlönejordfond under stiftnämndens
            förvalt- ning. I samband med antagandet av denna lag gjorde riksdagen
            efter för- slag av dåvarande chefen för ecklesiastikdepartementet
            vissa rekommen- dationer angående placeringen av dylika fondmedel.
            De borde enligt rekommendationerna huvudsakligen användas för
            inköp av större fastig- hetskomplex, bestående av skogsegendomar.
            Vid inköp av dylik egendom borde tagas under övervägande, om icke
            eventuellt förefintliga jordbruk med tillräcklig stödskog kunde
            frånsäljas egendomen. Inköp av rena jord- bruksfastigheter borde
            undvikas, emedan förvaltningen av sådana ställde sig kostsammare
            och dessutom vore omständligare och mera arbetskrä- vande än förvaltningen
            av skogsegendomar, Något direkt hinder mot för- värv av jordbruksegendomar
            borde dock icke anses föreligga, helst som i många stift tillgången
            på skogsfastigheter var begränsad. Inköp av bostads- eller industrifastigheter
            eller liknande fastigheter vore icke att tillråda. I fråga om
            förvaltningen av sådana fastigheter ägde stiftsnämn- derna i regel
            icke tillräcklig sakkunskap och erfarenhet, vilket däremot vore
            fallet beträffande förvaltningen av skogsegendomar och i synnerhet
            jordbruksegendomar.
          </p>
          <pb facs="riksdagen-motions-pdf/data/1956/mot_1956__ak__599/mot_1956__ak__599-002.pdf"/>
          <fw xml:id="i-QghLLBVMFaLgDosmF16Qfv">
            Motioner i Andra kammaren, nr 599 år 1956 7
          </fw>
          <p xml:id="i-DZZ7hG9CRQkFNZoU73BTRx">
            Stiftsnämndernas inköp av jordbruks- och skogsfastigheter har
            hittills icke varit underkastade prövning enligt jordförvärvslagen,
            men efter den reform av denna lag, som beslutades vid 1955 års
            riksdag, kommer stifts- nämndernas inköp av fastigheter för prästlönejordfondernas
            räkning att underställas lantbruksnämnderna för prövning. Enligt
            par. 4 i den nya lagen tillåtes icke inköp av jordbruksfastigheter,
            om den huvudsakliga avsikten med förvärvet är att placera kapital
            i egendomen. Undantag kan dock medges, om förvärvet kan väntas
            medföra övervägande nytta för jordbruket eller för näringslivet
            i orten eller om egendomen har synner- ligt värde för förvärvaren
            utöver det ekonomiska, eller särskilda skäl föreligger att godkänna
            förvärvet. Dessa regler gäller således numera även för stiftsnämndernas
            jordförvärv. De av riksdagen år 1942 antagna rekommendationerna
            för placering av prästlönejordfonder står således knappast längre
            i god överensstämmelse med jordlagstiftningen och inte heller
            med de allmänna målsättningarna för jordpolitiken. Enligt rekommendationerna
            skulle dessa fonders ka- pital placeras i större komplex av skogsfastigheter,
            men om denna rikt- linje följes kan strävandena att genom komplettering
            med skog omforma ofullständiga brukningsdelar utan stödskog eller
            otillräcklig dylik till bärkraftiga jordbruk motverkas. Inom flera
            stiftsnämnder torde det före- ligga svårigheter att placera kapital
            tillhörande de nämnda fonderna i värdebeständiga objekt. Då enligt
            1942 års rekommendationer placering i industri- och bostadsfastigheter
            och liknande icke borde förekomma, är det givet, att stiftsnämnderna
            söker placera fondmedlen i skogsfastig- heter. Det vore med utgångspunkt
            i nu tillämpade jordpolitiska målsätt- ningar och särskilt ur
            synpunkten att bevara jorden i den jordbrukande befolkningens
            ägo vida bättre att stiftshämnderna hade möjlighet att sprida
            ut placeringen av de ifrågavarande fondmedlen på olika objekt,
            alltså såväl i skogsfastigheter som i annan fastighet eller i
            statsobligatio- ner. Däremot torde placering i andra värdepapper
            icke vara att tillråda. Placering i jordbruksfastighet bör givetvis
            icke förekomma i annat fall än att särskilda skäl kan anföras
            därför. En stor del av de ecklesiastika jordarna är belägna i
            närheten av tätorter, och genom försäljning av tomtmark från dessa
            egendomar erhåller fonderna betydande belopp. Det är icke lämpligt
            att dessa pengar investeras enbart i köp av skogsfastig- heter.
            Det torde ofta vara svårt att kunna inköpa större sammanhängande
            skogskomplex, och fördenskull blir skogsmarken i ecklesiastik
            ägo ännu mera uppsplittrad på smärre enheter än vad den av ålder
            varit. Förvalt- ningen av skogarna försvåras givetvis avsevärt
            härigenom. Placering av fondmedlen i annan fastighet eller i s.
            k. guldkantade statsobligationer skulle sannolikt i många fall
            också ge bättre avkastning än placering i skogsfastigheter, och
            i varje fall skulle förvaltningen av dylika förmögen- hetsobjekt
            bli vida enklare och mindre arbetskrävande. Härtill kommer
          </p>
          <pb facs="riksdagen-motions-pdf/data/1956/mot_1956__ak__599/mot_1956__ak__599-003.pdf"/>
          <fw xml:id="i-T9ppG6xrzwxJASj3eRJxVj">
            8 Motioner i Andra kammaren, nr 599 år 1956
          </fw>
          <p xml:id="i-BtwUPCGcuXHt2GsyVhqiKh">
            det viktiga skälet att placering av medel på här avsett sätt
            icke skulle lägga hinder i vägen för strävandena att förse ofullständiga
            jordbruk med tillräckliga arealer stödskog. Enligt vår mening
            är de av riksdagen år 1942 angivna riktlinjerna för placering
            av prästlönejordfondsmedel icke längre aktuella och i viss om-
            fattning direkt olämpliga. Riksdagen torde därför böra ange nya
            rikt- linjer för placeringen av dessa fondmedel. Innebörden av
            dessa bör vara att stiftsnämnderna bör erhålla fria händer att
            placera ut medlen i olika förmögenhetsobjekt: annan fastighet,
            skogsfastighet eller statsobligatio- ner, men i jordbruksfastighet
            endast i särskilda fall i enlighet med stad- gandena i par. 4
            av jordförvärvslagen. För placering i sistnämnda fall fordras
            för övrigt alltid tillstånd av lantbruksnämnd. Vad beträffar statens
            innehav av jordbruks- och skogsfastigheter sam- manfördes förvaltningen
            av dessa år 1911 till den då bildade domänfon- den. Några bindande
            direktiv för placeringen av domänfondens medel har aldrig underställts
            riksdagens prövning, men enligt sedan lång tid tillbaka tillämpade
            principer skall de kontanta medel, som erhålles genom för- säljning
            av kronoegendomar, användas för inköp av skogsfastigheter eller
            av mark som är lämpad för skogsodling. Innebörden av dessa principer
            torde böra tolkas så, att domänfonden icke bör inköpa rena jordbruks-
            fastigheter och icke heller kombinerade jordbruks- och skogsfastigheter.
            Riksdagens revisorer har också vid sin granskning av domänfondens
            för- valtning tolkat innebörden av principerna på detta sätt.
            1945 års reviso- rer framställde sålunda erinran mot ett av domänfonden
            verkställt inköp av en större jordbruksegendom. Även om riksdagen
            själv icke angivit några riktlinjer för placeringen av domänfondens
            penningmedel, torde den få anses ha godkänt de faktiskt tillämpade
            principerna, emedan den icke vid något tillfälle givit till känna
            en mening som strider mot dessa. Vi förutsätter, att domänfondens
            placering av kontanta medel i realkapi- talföremål även framdeles
            kommer att ske på ett sådant sätt, att syftet med den nu tillämpade
            jordpolitiken kommer att främjas. Med anledning av vad som sålunda
            anförts hemställes, att riksdagen måtte, under förklaring att
            de av 1942 års riksdag avgivna rekommendationerna rörande place-
            ring av prästlönejordfondsmedel icke längre kan anses tillämpliga,
            uttala att placering av dylika fondmedel bör kunna ske icke endast
            i skogsfastigheter, utan även i an- nan fastighet eller i statsobligationer.
          </p>
          <p xml:id="i-v2uFQBKt6zzRMJCbC917Z">
            Stockholm den 26 januari 1956
          </p>
          <p xml:id="i-Rgm3dhCLwoNrYB9PjzQsHM">
            Ivar Johansson Per Svensson i Mysinge i Stenkyrka
          </p>
        </div>
      </div>
    </body>
  </text>
</TEI>
