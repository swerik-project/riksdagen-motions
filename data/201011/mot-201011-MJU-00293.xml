<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-MJU-00293">
  <teiHeader>
    <fileDesc>
      <titleStmt>
        <title>Fäbodbruket</title>
        <author corresp="i-LzTEdVdf1xwBggoSshMrHP i-JfXS8EFEqMfBiyryszrVvW">av Per Svedberg och Ann-Kristine Johansson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fäbodbruket</title>
          <idno type="rdwebb">GY02MJ293</idno>
          <rs type="number">MJ293</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GY02MJ293/text</ref>
          <ref type="dokument_url_html">http://data.riksdagen.se/dokument/GY02MJ293</ref>
          <ref type="dokumentstatus_url_xml">http://data.riksdagen.se/dokumentstatus/GY02MJ293</ref>
          <ref type="doc">http://data.riksdagen.se/fil/4F5C001E-6F3B-4375-B0AA-47D256129484</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LzTEdVdf1xwBggoSshMrHP</idno>
            <name>Per Svedberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JfXS8EFEqMfBiyryszrVvW</idno>
            <name>Ann-Kristine Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Hji4vWaQmcuXaWzZoRHJkw" type="signed"/>
        <correspContext corresp="i-Hji4vWaQmcuXaWzZoRHJkw">
          <note type="signatory" corresp="i-LzTEdVdf1xwBggoSshMrHP"/>
          <note type="signatory" corresp="i-JfXS8EFEqMfBiyryszrVvW"/>
        </correspContext>
        <correspAction xml:id="i-XuG9UnF5Z8U8moMYuXfF4S" type="numbering">
          <date when="2010-10-28"/>
        </correspAction>
        <correspAction xml:id="i-KHJ9Rz2QRLnTUr1AnM6hfy" type="submission">
          <date when="2010-10-26"/>
        </correspAction>
        <correspAction xml:id="i-RMToCo5BnuUqoBDSeVtBf5" type="transfer">
          <date when="2010-10-21"/>
        </correspAction>
        <correspAction xml:id="i-YN3pCb4jukBmvtDseHt568" type="assigned"/>
        <correspContext corresp="i-YN3pCb4jukBmvtDseHt568">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LF4Jd1KzAcA4GWHCZGvmRQ" type="motBody">
        <div xml:id="i-DDVs6z3kGxJUwcZTKWgWGp" type="motProposal" subtype="förslag">
          <head xml:id="i-CdmyjYGxcq478FzftupgKX">
            Förslag till riksdagsbeslut
          </head>
          <p xml:id="i-NjaU7Pq9MZfyTHvLQYULJW">
            Riksdagen tillkännager för regeringen som sin mening vad som
            anförs i motionen om att regeringen noga bör följa fäbodbrukets
            fortsatta utveckling och att regeringen verkar för att förbättra
            förutsättningarna för fäbodar och bruk av desamma.
          </p>
        </div>
        <div xml:id="i-RTkifpwPsLVuh4KPxQNvX8" type="motContent">
          <head xml:id="i-EouXMWubihAhhF5XDM4Xfg" type="h1">
            Motivering
          </head>
          <p xml:id="i-Ao1kQ5wEm74e4qKUoN5at6">
            Fäbodar fanns ursprungligen i större delen av mellersta och nordligaste
            Sverige, från en linje norra BohuslänUppland. Kärnområdet utgjordes
            av Värmland, Dalarna, Härjedalen, Medelpad och Ångermanland. För
            inte så länge sedan var fäbodarna en viktig förutsättning för
            överlevnaden i stora delar av vårt land. För hundra år sedan ingick
            20 000 fäbodar i landet som väsentliga delar av levande jordbruksföretag.
            Vid en ny inventering 1980 beräknade man beroendet av fäbodar
            till cirka 200 företag i hela landet. I Jordbruksverkets andra
            utvärdering av miljökvalitetsmålet Ett rikt odlingslandskap framhålls
            att endast ett fåtal av dagens fäbodar på ett tydligt sätt speglar
            det förindustriella samhällets fäboddrift. Verket anser det angeläget
            att uppmuntra till traditionellt bruk. Myndigheten föreslår att
            mängden fäbodar i bruk inte får understiga 230. Antalet överensstämmer
            med antalet fäbodar som har åtagande för miljöersättning. Vid
            en inventering 1990 fanns endast 139 fäbodar kvar i drift.
          </p>
          <p xml:id="i-JY8yB1imRUe57KT8qeNLKH">
            Bevarandet och utvecklingen av fäbodmiljöerna måste ses som en
            särskild fråga som inte ska blandas samman med vanligt svenskt
            jordbruk. Detta överensstämmer också med intentionerna i konventionen
            om biologisk mångfald och innehållet i dess artikel 8 j. Inom
            dagens fäbodområde, Gävleborgs län, Kopparbergs län, Jämtlands
            län, Värmlands län, Västernorrlands län, är bevarandet av fäboddrift
            en angelägen fråga för natur- och kulturmiljövården. Denna spillra
            av det svenska kulturarvet är nu i en position så nära det fullständiga
            försvinnandet att särskilda åtgärder är motiverade. Fäbodbruket
            ställs idag inför många problem, vilka handlar både om ekonomi
            och om regler av olika slag.
          </p>
          <p xml:id="i-TgHK6JKmVCMnMTuRwNBKJj">
            De svenska fäbodarna är viktiga för att upprätthålla ett unikt
            odlingslandskap med starka regionala särdrag, och de representerar
            en viktig kulturbärande tradition. Fäbodarna är viktiga från miljösynpunkt
            då de slår vakt om våra naturliga betesmarker och inte minst är
            en förutsättning för skogens unika betesbiotoper. Det är en nationell
            angelägenhet att bevara möjligheterna till fäbodbruk i traditionell
            form. Den mångåriga betes- och slåtterhävden har format en unik
            biologisk mångfald där utrotningshotade lantrasdjur ingår som
            en viktig komponent. Miljöerna är ett fint svenskt bidrag till
            det internationella kulturarvet. Bevarandet är emellertid nödvändigt
            inte enbart av antikvariska eller agrarhistoriska skäl. Minst
            lika viktigt är att ha referensområden vid uppbyggnaden av ett
            långsiktigt hållbart jordbruk. Ett bevarat fäbodbruk är en möjlighet
            till utveckling av landsbygden och till att finna vägar till ett
            lågenergijordbruk.
          </p>
          <p xml:id="i-KF8h5uYYQz613fJyLVJhP3">
            Fäbodbruket är den verksamhet i dagens jordbruk som bäst fyller
            de krav som ställs på hur vår miljö ska användas. Professor Lars
            Kardell vid Lantbruksuniversitetet har visat att i traditionellt
            fäbodbruk kan insatsen av en energienhet generera ett uttag av
            fyra medan mjölkproduktion i modern form kräver en insats av tre
            enheter för att avkasta en.
          </p>
          <p xml:id="i-9UvXabw8JujtsRBG5bmez8">
            Motiven för dagens fäbodbrukare är inte ekonomiska, utan det
            handlar om omsorgen om kulturlandskapet och om en livsstil. Men
            för att dessa idealister ska upprätthålla denna omistliga tradition
            krävs ändå vissa förutsättningar av ekonomisk och praktisk art.
            Fäbodbruket saknar oftast stöd i avtal eller fastighetsbildning
            betet sker i det närmaste helt med stöd av sedvanerätt.
          </p>
          <p xml:id="i-CzDsbDqRrjcZygAsZMSseT">
            Den enligt lagen fastställda rätten till gemensamt bete utgör
            en viktig del av fäbodbrukets förutsättning. I fäbodbruket betas
            av tradition även täkterna, marken kring fäbodbyggnaderna, bl.a.
            som nattfållor. Sedvanan säger att var och en stänger om de områden
            som man vill skydda från betande djur. En tingsrättsdom visar
            att sedvänjan att var och en stänger om sitt är ifrågasatt och
            hotad och därmed förutsättningarna för ett fortsatt fäbodbruk.
            I trakter med stark ägosplittring är detta hot mot fäboddriften
            en realitet.
          </p>
          <p xml:id="i-Y1mCPP9n9fhPjXen6Wgrc">
            Fäbodbruket kan också ha problem med att under enkla förhållanden
            klara vissa av Livsmedelsverkets krav vad gäller livsmedelshygien.
            Man måste fundera på hur reglerna kan konstrueras så att de både
            garanterar livsmedelshygien och fäbodbrukarnas existens. Reglerna
            måste anpassas för fäbodarnas mycket speciella karaktär och tradition.
          </p>
          <p xml:id="i-GV9nUGyyb3YZwDCuubVA8">
            Även rovdjursfrågan har en betydande påverkan på fäbodbrukets
            bevarande och utveckling; detta innebär att fäbodbrukarna bör
            få en betydande roll i planering och bevakning av rovdjursbeståndet
            där fäbodbruket bedrivs.
          </p>
          <p xml:id="i-YcCzVikeP92K2pg3PwANdR">
            Få områden i svensk ekonomi besitter en sådan möjlighet till
            ökning av sysselsättning som turismen. Många av dessa nya jobb
            kan komma i skogslänen, förutsatt att man använder de tillgångar
            som finns på rätt sätt. Sveriges produktprofil utomlands är framför
            allt uppbyggd kring landskapet, tillgången på orörd natur och
            en bra miljö, kombinationer av natur- och kulturupplevelser. Där
            har fäbodbruket en roll att spela. Fäbodbruket kan bli en unik
            del av upplevelseturismen. Ett vidareutvecklat fäbodbruk kan även
            vara en del i utvecklingen av det fjällnära jordbruket. Genom
            att utveckla turism-, mat- och upplevelseföretagande kan dessutom
            fäbodbruket vårdas och vidareutvecklas, samtidigt som en levande,
            dynamisk kultur bibehålls, utvecklas och bevaras.
          </p>
          <p xml:id="i-VCurzQu8WR4UiMHJy15umJ">
            Som läget ser ut idag hotas en av de från nationell och internationell
            synpunkt värdefullaste delarna av det svenska kulturarvet. Före
            vårt århundrade gav fäbodbruket en särprägel åt livet i stora
            delar av Sverige. Fäbodkulturen är inte bara viktig utan också
            en mycket uppskattad del av det svenska kulturarvet. Därför är
            det utomordentligt angeläget att åtgärder vidtas för att rädda
            de få fäbodar som ännu brukas och förutsättningar ges att återuppta
            bevarade anläggningar, som tillfälligt (?) är tagna ur drift.
            De gäller våra mest hotade betesekosystem, och det gäller traditionell
            kunskap om hur biologisk mångfald kan brukas på ett långsiktigt
            hållbart sätt. Detta förutsätter också ett stödsystem som accepterar
            all mark med dessa biologiska värden.
          </p>
          <p xml:id="i-HVE4r2MMFPrm7hu8oKug7V">
            Det är också viktigt att beakta dagens fäbodbruk i samband med
            den debatt som pågår om den svenska rovdjurspolitiken. Det råder
            ju en tämligen bred politisk enighet om att vi ska ha livskraftiga
            rovdjursstammar i vårt land. För fäbodbruket kan existensen av
            livskraftiga rovdjursstammar skapa problem. Fäbodbrukets boskap
            kan angripas av några av våra rovdjur. Därför är det av stor vikt
            att fäbodbruket erhåller kostnadsersättning vid rovdjursskador.
          </p>
          <p xml:id="i-MR1GaYxZeT36VZ6Wzsk4Qt">
            Med hänvisning till vad som anförs i motionen vill vi understryka
            vikten av att regeringen noga följer fäbodbrukets fortsatta utveckling
            samt att regeringen verkar för att förbättra förutsättningarna
            för fäbodar och bruk av desamma.
          </p>
        </div>
        <div xml:id="i-MJEzRkJLy4onNyJGRpo1EF" type="signatureBlock">
          <list xml:id="i-7unR3SFwwLvbSv9Fvpjfdh">
            <item xml:id="i-L2KkVe4Hh48AJX363qyv4b" who="i-LzTEdVdf1xwBggoSshMrHP" type="signature">
              Per Svedberg (S)
            </item>
            <item xml:id="i-9Ras6TKD6JwE53jph2g7fu" who="i-JfXS8EFEqMfBiyryszrVvW" type="signature">
              Ann-Kristine Johansson (S)
            </item>
          </list>
        </div>
      </div>
    </body>
  </text>
</TEI>
