<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199697-JoU-00529">
  <teiHeader>
    <fileDesc>
      <titleStmt>
        <title>Genteknik</title>
        <author corresp="i-EfLrWUocZwsV2PVnPdzohZ i-EfLrWUocZwsV2PVnPdzohZ">av Birger Schlaug (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Genteknik</title>
          <idno type="rdwebb">GK02Jo529</idno>
          <rs type="number">Jo529</rs>
          <orgName type="comitteeAbbreviation">JoU</orgName>
          <ref type="dokument_url_text">http://data.riksdagen.se/dokument/GK02Jo529/text</ref>
          <ref type="dokument_url_html">http://data.riksdagen.se/dokument/GK02Jo529</ref>
          <ref type="dokumentstatus_url_xml">http://data.riksdagen.se/dokumentstatus/GK02Jo529</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EfLrWUocZwsV2PVnPdzohZ</idno>
            <name>Birger Schlaug</name>
            <state type="partyAffiliation" ref="Q213451">
              <desc>mp</desc>
            </state>
          </person>
          <person gender="man">
            <idno>i-EfLrWUocZwsV2PVnPdzohZ</idno>
            <name>Birger Schlaug </name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LH9zQQs7p8RoYChQcQjAtH" type="signed"/>
        <correspContext corresp="i-LH9zQQs7p8RoYChQcQjAtH">
          <note type="signatory" corresp="i-EfLrWUocZwsV2PVnPdzohZ"/>
          <note type="signatory" corresp="i-EfLrWUocZwsV2PVnPdzohZ"/>
        </correspContext>
        <correspAction type="referral" xml:id="i-F15K9kwYSCkWKUETw1gJya">
          <date when="1996-10-11"/>
        </correspAction>
        <correspAction type="dismissal" xml:id="i-FcZdNukojud83RNfKu79k6">
          <date when="1996-10-11"/>
        </correspAction>
        <correspAction type="submission" xml:id="i-VautrVYBDmzY9AYexGT3vh">
          <date when="1996-10-07"/>
        </correspAction>
        <correspAction type="referral" xml:id="i-ApYQBV4FMu1k5LaQjz5HiC">
          <date when="1996-10-11"/>
        </correspAction>
        <correspAction type="dismissal" xml:id="i-PihhBfmBXyV5nu9gSu9cfj">
          <date when="1996-10-11"/>
        </correspAction>
        <correspAction type="submission" xml:id="i-6mgo61na7TLnhopALipanA">
          <date when="1996-10-07"/>
        </correspAction>
        <correspAction type="assigned" xml:id="i-GL6FQyP5N2MrTKegoWSvj4"/>
        <correspContext corresp="i-GL6FQyP5N2MrTKegoWSvj4">
          <ref type="assignedTo">Jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199697/mot_199697_JO_0529/mot_199697_JO_0529-0001.pdf"/>
      <div type="motHeader" xml:id="i-PBuTrPLZnW4Gq53Xs4M3gJ">
        <div type="motTitle" xml:id="i-A6q9bJQELt5seFeGbpHKHz"/>
        <div type="motSubmissionInfo" xml:id="i-BH5LcEb7rJFuU79EwnwGJT"/>
      </div>
      <div type="motBody" xml:id="i-RZPx1nrmB5JYWpWij7Pjgm">
        <div xml:id="i-UhkyrrGoqtjhaXj257hLVW">
          <p xml:id="i-KhydzeLJNxSonLAdinu528">
            JJo529
          </p>
          <p xml:id="i-WMQSznsfCyRHgwFhMDRpLa">
            Motion till riksdagen
          </p>
          <p xml:id="i-YbFcQGr8UXdpymrvBwQEwC">
            FSE: Jo529
          </p>
          <p xml:id="i-Rfd8WW17MrHV3Q1zhaiZmg">
            av Birger Schlaug m.fl. (mp) Genteknik
          </p>
          <p xml:id="i-SCCN94qjXDYbMRRT4nDS7F">
            Ha
          </p>
          <p xml:id="i-HaeEvb8RyAe2PmR5ER8F4R">
            Mot. 1996/97 Jo529-532
          </p>
          <p xml:id="i-GSv9R6dsb6WNZ6jaV8jEv5">
            Motionen delad mellan flera utskott
          </p>
          <p xml:id="i-8pTkdPjz16jsRHHqVdBo28">
            Numera kan vi älska utan att göra barn, göra barn utan att bära
            dem, bära utan att föda, föda utan att fostra, fostra utan att
            föda — vi kan snart också bestämma över egenskaperna hos barnet
            vi ska göra, bära, föda och fostra. Numera är det ingen omöjlighet
            att fattiga unga kvinnor i u-länder lockas att bli gravida mot
            betalning för att sedan abortera sina foster för att de ska överföras
            till ett reservcellslager — en marknad för vävnad är på väg att
            uppstå som följd av ny teknik, marknadstänkande och fattigdom.
            På det Fria Universitetets Sjukhus i Bryssel betraktas frysta
            embryon som ett projekt mellan två människor. Man kan betala fryshyra
            för fem års lagring. I ett tvillingpar kan den ena bli mor till
            sin egen syster, eller få en son som är bror till hennes egen
            mormors mor. Snart kommer bam tillverkade genom provrörsbefruktning
            att delas i bitar varav den ena efter uppodling till en cellmassa
            hamnar i frysen som en reservdelstvilling, medan den andra läggs
            in i en livmoder för att bli framfött. Det är inte ens längre
            en skenande fantasi att ett människoembryo kan utvecklas i livmodern
            på ett djur. Allt är möjligt. Några gränser finns inte. Nobelpristagaren
            Joshua Leder- berg har hävdat: ”Om en överlägsen individ är identifierad,
            varför inte kopiera den direkt hellre än att riskera störningar
            genom naturlig hybridisering, inkluderande den sexuella. Lämna
            sexuell fortplantning till experimentella ändamål... När man försäkrat
            sig om en lämplig typ se till att behålla den med klonial förökning.”
          </p>
          <p xml:id="i-VKHJ5B5TrwQ6GacciQphh6">
            Nya val
          </p>
          <p xml:id="i-Rexr7mMuaD5R9R2Xfdzpue">
            Vi ställs som individer inför nya valsituationer — och ny uttalad
            eller outtalad press från ”samhället”. Vem vill helst inte föda
            vackra, snälla, friska och intelligenta barn framför fula, elaka,
            sjuka och dumma barn? Är det inte rationellt och lönsamt för staten
            att i en hårt pressad ekonomisk situation acceptera — och i smyg
            uppmuntra — en kvalitetskontroll av embryon för säkerhets skull?
            På så sätt kan man välja bort embryon med mindre goda egenskaper
            — och snart kan man också lägga till egenskaper man tycker saknas.
            James Watson, nobelpristagare och chef för HUGO:s största delprojekt,
            som drivs av amerikanska National Institute of Health, menar att
            den nya tekniken måste användas fullt ut för både individernas
            och samhällets bästa.
          </p>
          <pb facs="riksdagen-motions-pdf/data/199697/mot_199697_JO_0529/mot_199697_JO_0529-0002.pdf"/>
          <p xml:id="i-SkJTMDQ9DziEqE8A2XW1ET">
            ”Om ett barn inte levnadsförklaras förrän tre dagar efter förlossningen
            kunde alla föräldrar beredas tillfälle att ta ställning, medan
            bara ett fåtal har möjlighet under det nuvarande systemet. Läkarna
            kunde låta barnet dö om föräldrarna så ville och därmed spara
            en massa elände och lidande. Jag anser att ett sådant synsätt
            är det enda förnuftiga och barmhärtiga.”
          </p>
          <p xml:id="i-NuCaNeTDhv5SjGZSkt7Xba">
            Accelererande utveckling
          </p>
          <p xml:id="i-HBb8RVeC1bD51vXW6pyRNa">
            I början av 60-talet lyckades man dechiffera den genetiska koden
            — allt liv rån bakterie till människa kodas i princip av fyra
            bokstäver i form av nukleoider, länkade efter varandra i långa
            kedjor. I slutet av 60-talet lyckades orskarna framställa den
            första konstgjorda genen. Under sjuttiotalet utvecklades hybrid-DNA-tekniken.
            Under 80-talet gav man klartecken för användning av genmanipulerade
            bakterier i syfte att höja frosthärdigheten hos jordgubbar och
            potatisplantor. När Walter Gilberts 1986 argumenterade ör att
            hela människans arvsmassa borde kartläggas lär han inte ha trott
            att det skulle vara förverkligat inom en generation. Med den takt
            som gällde för bara några år sedan skulle en forskare behöva arbeta
            i över 30.000 år för att astställa ordningsföljden på den mänskliga
            arvsmassans 3 miljarder baspar. Hittills har man kunnat analysera
            några tiotal miljoner. Med den nya tekniken går det att massanalysera
            DNA till en kostnad på mindre än 20 öre per baspar i en takt som
            går på högvarv. Redan om några år har kartläggningen av människans
            arvsmasssa genomförts i det multinationella projektet HUGO (Human
            Genomic Projekt). Syftet är att skriva Livets bok — arkiverad
            i jättelika databanker. Förväntningarna är enorma, en eufori har
            spritt sig bland vetenskapsmännen. I april 1990 skrev James Watson
            i Science: ”En viktigare uppsättning instruktionsböcker kommer
            aldrig någonsin mer att upptäckas av mänskligheten. När det genetiska
            budskapet som ligger dolt i våra DNA-molekyler till slut kan tolkas,
            kommer det att ge oss det slutliga svaret på alla de kemiska fenomen
            som ligger bakom mänskligt liv. Vi kommer inte bara att förstå
            hur vi fungerar när vi är friska. Vi kommer också att i kemiska
            termer förstå de genetiska faktorer som ligger bakom cancer, Alzheimer,
            schizofreni och en lång rad andra sjukdomar som begränsar livet
            för miljontals enskilda människor.”
          </p>
          <p xml:id="i-6kc9HXUMKGxPgf6RrKwUhy">
            Genrevolution
          </p>
          <p xml:id="i-MJ6bx1LMeaW8wSWe5tiEy4">
            Människor ställs inför nya frågor, nya val, ny teknik, ny etik
            och ett på många sätt helt nytt samhälle utan att ens ha fått
            information och än mindre ha fått möjlighet att debattera, analysera
            och påverka. Detta trots att den nya genrevolutionen är den största,
            djupaste och bredaste revolution som någonsin ett mänskligt samhälle
            ställts inför. När människogener ”planteras in” i gris ger det
            bättre kött på ett prisvärt sätt; etiska spärrar luckras upp,
            normer förändras — inte som följd av en medveten folklig debatt,
            utan som följd av teknikens landvinningar. Människogen inplanterad
            i gris kan ur ett genperspektiv tyckas vara något tämligen marginellt
            — det som på molekylnivå skiljer grisen från människan är nämligen
            bara mängden och sammansättningen av generna. Men ur ett evolutionsperspektiv,
            ett socialt perspektiv, ett etiskt perspektiv kan det rimligen
            ifrågasättas. Människor ställs inför nya situationer som de aldrig
            varit med om att skapa, som de aldrig varit delaktiga i, som de
            aldrig kunnat
          </p>
          <p xml:id="i-SZ6fZjwy21VjARXDtPcCLm">
            Mot. 1996/97J0529
          </p>
          <pb facs="riksdagen-motions-pdf/data/199697/mot_199697_JO_0529/mot_199697_JO_0529-0003.pdf"/>
          <p xml:id="i-6XjqqMVmHbvbUuEnDgR5o1">
            Mot.
          </p>
          <p xml:id="i-PF3NcSQqUJQtdHQT5Acg54">
            1996/97J0529
          </p>
          <p xml:id="i-7uWvnRqaxUQ3gC4bw4o7CE">
            påverka. Och vad gör det politiska etablissemanget? Tittar på!
            Hävdar att det inte går att stoppa! Gömmer sig för förräntningskraven
            hos dem som satsat pengar i genrevolutionen! Aldrig har så många
            politiker stoppat så mycket av sitt medvetande i sanden som när
            det gäller gentekniken. Orsaken kan vara så enkel som att frågan
            är så gigantiskt komplicerad, att det är så lätt att framstå som
            bakåtsträvare, att det är svårt att ta debatten med dem som rent
            vetenskapligt ägnar sitt liv åt gentekniken, att det alltid finns
            några goda och känslomättade argument i alla enskilda fall, att
            det är så svårt att fatta innebörden av den totala samhällsförändring
            och det totala brott mot evolutionen som är på väg att ske. Genrevolutionen
            är nästan omöjlig att styra, förmodligen är det så att genteknikens
            landvinningar i sig kommer att styra samhället mer än någon politiker
            någonsin styrt ett samhälle. Det är således inte bara det mänskliga
            samhället som ställs inför helt nya frågeställningar och helt
            nya förhållanden. Hela det ekologiska systemet som växt fram genom
            evolutionen kan komma att påverkas. Livet har alltid hittat nya
            former, anpassning till nya livsförutsättningar sker och nya arter
            uppkommer, allt som en del av evolutionen. Med gentekniken har
            människan fått ett instrument att själv leka Skapare. Visserligen
            har människan ända sedan Mendel korsade ärtor med varandra förstått
            att påverka utvecklingen. Med hjälp av genteknik kan människan
            bryta naturliga korsningsbarriärer, driva fram nya arter och i
            rasande takt slå sönder det som det tagit evolutionen årmiljarder
            att forma. Tid för eftertanke och debatt tycks inte finnas, politiker
            ställs inför fullbordat fakum och tänjer uttalade och outtalade
            regler. Människor blir överkörda, demokratin ett hafsverk. Utvecklingen
            när det gäller genteknik går rasande fort. Det som var fantasier
            för några år sedan är verklighet idag. Utvecklingen rusar fram
            utan att människor getts möjlighet att diskutera vad som är på
            väg att ske. Miljöpartiet de gröna har tidigare krävt en rejäl
            informationskampanj — vi ser detta som nödvändigt för att samhället
            skall kunna kallas demokratiskt.
          </p>
          <p xml:id="i-NL1KkZaQguuyvVgp1Cnnrk">
            Rashygien
          </p>
          <p xml:id="i-15wnckrYB1Bxz77uir58Kk">
            För att förstå betydelsen och omfånget av de sociala frågeställningar,
            problem och hot som uppstår som en följd av den allt snabbare
            utvecklingen på genteknikens område finns skäl att utgå från tidigare
            historiska skeenden. Den mest relevanta — men också mest skrämmande
            — utgångspunkten är tidigare rashygieniska resonemang. Begreppet
            rashygien förknippas vanligen med Nazitysklands drömmar om den
            ”rena ariska rasen” men redan 1925 bildades i Tyskland Gesellschaft
            fär Rasenhygiene. Universitetsinstitutioner inrättades och de
            flesta medicinska fakulteter undervisade i rashygien redan före
            det att nazisterna tog makten 1933. Förebild var de amerikanska
            lagar som antagits redan på tjugotalet. Målet var att sortera
            ut vad man uppfattade som dåliga egenskaper genom sterilisering.
            Även i Sverige förordade många rashygien.
          </p>
          <pb facs="riksdagen-motions-pdf/data/199697/mot_199697_JO_0529/mot_199697_JO_0529-0004.pdf"/>
          <p xml:id="i-CmH53NnJJg7shdtQFT514u">
            Och nu då? Fältet ligger öppet för rashygien på ett sätt som
            man tidigare bara kunnat drömma om för att få fram den förment
            rena och effektiva människan. Redan har landsting beställt beräkningar
            på hur mycket pengar som finns att tjäna om man med genteknikens
            hjälp kan sortera bort foster med gener som kan medföra att sjukdomar
            bryter ut som kan kosta sjukvård. Den ofta förekommande invändningen
            om att de som fört världen framåt — inte minst då det gäller kultur
            — aldrig skulle ha fötts om rashygien och ekonomisk effektivitet
            fått råda är värd att begrunda. Eller är det så att någon sorts
            högre och mer objektiv vetenskap sitter inne med sanningen och
            att vi därmed inte behöver oroa oss? Idéerna om rashygien är gamla.
            Tekniken att genomföra, den växer nu fram med svindlande hastighet.
            Idéerna om rashygien finns också idag. Francis Crick, som fick
            Nobelpris för pionjärinsatser inom DNA-forskning, hävdar att ”inget
            nyfött barn borde få kallas människa förrän det genomgått vissa
            tester när det gäller arvsanlag. Om det inte klarar dessa prov
            har det förverkat sin rätt till liv.” Auktoritära politiska system
            kan naturligtvis utnyttja den nya tekniken i allehanda syften.
            Men även det vi uppfattar som demokratiska system kan utnyttja
            tekniken för olika syften — i en tid när det ekonomiska systemet
            alltmer reducerar människan till att vara en ekonomisk varelse,
            vars främsta värde ligger i produktion och konsumtion, kan naturligtvis
            genetisk utrensning ske i stor skala i ett rent rashygieniskt
            syfte. Samtidigt måste nya kunskaper omsättas snabbt för att insatt
            kapital skall förräntas på optimalt eller åtminstone nödvändigt
            sätt. Mycket tyder på att genteknikens sociala följder kan bli
            självgående, att politiker och människor inte längre kan vare
            sig styra eller förhindra en utveckling som riskerar leda till
            en omänsklig värld där enskilda människor ställs inför valmöjligheter
            som många kännande människor inte orkar leva med. Att välja vilka
            som skall födas, vilka arv som skall föras vidare är exempel på
            situationer som redan nu är tunga. Gensamhället kan innebära att
            de som klarar det genetiska nålsögat, som riskerar att bli allt
            smalare, får leva. Det var inte godheten hos människor som satte
            stopp för rashygienens genomförande — det var teknikbrist. Tekniken
            finns idag. En utredning bör göras som underlag för en bredare
            debatt i detta ämne.
          </p>
          <p xml:id="i-V6Upfkb7TegTYF6wVep2zm">
            Kunskap, för vem?
          </p>
          <p xml:id="i-5igBSbtc6oKKEKA2JkfLY5">
            Det handlar naturligtvis inte om teknikfientlighet då man kritiserar
            den gentekniska utvecklingen. Det handlar snarare om att inse
            att människan inte är mogen att hantera det redskap som hon skaffat
            sig. Och att inse att gentekniken som teknik kommer att styra
            samhället och människan mer än någon politiker eller aktör på
            marknaden någonsin kunnat göra. Kunskap är neutral, den varken
            är god eller ond, brukar det hävdas. Denna tes är emellertid tämligen
            ointressant. De frågor vi måste ställa oss är: Hur kommer kunskapen
            att styra samhället? Hur kommer kunskapen att användas? Varför
            skulle kunskapen inte missbrukas? Vad händer om kunskapen missbrukas?
            Vilken världsbild bygger kunskaperna på? Ska du få rätt att föda
            kostsamma genetiskt olämpliga barn och ska landstingen betala
          </p>
          <p xml:id="i-C5Jq9ASbh4eYbLXwtvivGF">
            Mot. 1996/97J0529
          </p>
          <pb facs="riksdagen-motions-pdf/data/199697/mot_199697_JO_0529/mot_199697_JO_0529-0005.pdf"/>
          <p xml:id="i-X8g3Bcac8iQqkyWGDpbB14">
            Mot.
          </p>
          <p xml:id="i-A3mcuPYtxLKNdSi9pKDm45">
            1996/97J0529
          </p>
          <p xml:id="i-6L4sdw7pw5LhuCmGsZie5Y">
            för ditt eget val? Varför anställa någon med dåliga gener? Varför
            skulle ett försäkringsbolag försäkra någon med dålig genkarta?
          </p>
          <p xml:id="i-TwUJnRmdsMiqvnJJBovR7y">
            Nyttovärde eller etik?
          </p>
          <p xml:id="i-K8UTpbP1uLSqS8Ev71GuMW">
            Gentekniken medför nya möjligheter att öka det ekonomiska utbytet
            av djur. Läkemedel kan produceras som del av fårmjölk, frostkänslighet
            kan motverkas genom en antifrostgen från en annan art etc. En
            avvägning som samhället måste göra är huruvida forskningen skall
            styras enbart av principen om det kommersiella nyttovärdet eller
            huruvida samhället via reglering eller annan styrning bör tillämpa
            andra principer. Denna diskussion uppstår självklart inom de flesta
            forskningsområden, men när det gäller just genteknik är konflikten
            mellan etiska aspekter och kommersiella intressena slående. Plikten
            att minimera lidande, liksom att lidande kan kvantifieras, är
            ganska vedertagen. Detta förklarar exempelvis varför man tillåter
            plågsamma djurförsök till gagn för forskning att förhindra mänskligt
            lidande. Men bör man inte prioritera djurens lidande på samma
            sätt i förhållande till det ekonomiska nyttovärdet som forskning
            kan leda till? Ett, bland många, mycket tydligt exempel på denna
            konflikt uppstår när det gäller genetisk manipulation av husdjur.
            Där är det ekonomiska nyttovärdet än så länge totalt dominerande
            för forskningens inriktning. Ett konkret exempel är forskning
            angående den gen som leder till att vissa grisar i stressade situationer
            drabbas på så sätt att de dör. När en gris ska föras till slakt
            är stressen hög; dels är transporten en plågsam upplevelse, dels
            är själva slakterilokalerna i sin storskaliga utformning mycket
            stressande och plåg- samma. Grisar som har den genetiska ”defekten”
            att de utvecklar denna naturliga stress dör före själva slakten.
            Detta, är rent ekonomiskt, ett bekymmer för slakterinäringen.
            Vad gör man då? Det rimligaste vore att resurser satsades på att
            grisens lidande från transport till slakttillfälle minimerades.
            Men istället för att satsa resurserna på att förbättra slakt-
            förhållandena, så satsar man stora resurser på att försöka avlägsna
            den ”defekta” genen från grisarna.
          </p>
          <p xml:id="i-29o67UeptNRY4CtzKXbLR9">
            Kemiindustrins intresse
          </p>
          <p xml:id="i-J7cnuFuMQdNzDHSAE1AfFm">
            Arbetet med att genanpassa växter till speciella kemikalier har
            kommit långt. Detta medför att det framtida jordbruket kan producera
            genmanipulerade grödor som tål stora mängder av ett visst bekämpningsmedel.
            Den enskilda bonden kommer att hamna än mer i händerna på de stora
            kemikaliejättarna samtidigt som risken för störningar i de ekologiska
            systemen kan uppträda. Frågan måste ses i ljuset av kampen för
            ett ekologiskt hållbart jordbruk.
          </p>
          <p xml:id="i-7j6g2sHTZFoVsnjVWqVP2h">
            Det behövs en samhällsdebatt
          </p>
          <p xml:id="i-GEjR1981Qtc7pVnsAteAz6">
            Utifrån behovet av en bred debatt föreslår Miljöpartiet de gröna
            att regeringen skall avsätta 20 miljoner kronor årligen 1997,
            1998 och 1999 för att stimulera en debatt i det svenska samhället
            på liknande sätt som den
          </p>
          <pb facs="riksdagen-motions-pdf/data/199697/mot_199697_JO_0529/mot_199697_JO_0529-0006.pdf"/>
          <p xml:id="i-U98tvbjPUE68EgJna62viU">
            folkliga debatten drevs framåt inför folkomröstningarna om kärnkraft
            och EU. Det är bara debatt och information som kan ge förutsättningar
            för att människor skall kunna vara delaktiga i en samhällsutveckling.
            Organisationer som utifrån olika perspektiv vill informera och
            debattera gentekniken och gensamhället skall kunna söka medel
            för att finansiera detta. Även universitet, högskolor och skolor
            skall kunna söka medel.
          </p>
          <p xml:id="i-PSwNN1tkEq4bc7pkAAV4zG">
            Grundlagsskydd
          </p>
          <p xml:id="i-Tg7HYmqKqTMzaEDgHgXh2S">
            Miljöpartiet de gröna menar dessutom att en människas arvsanlag,
            hennes gener, är unika för henne och att grundlagens krav på respekt
            för den enskilda människans integritet (frihet och värdighet)
            också måste omfatta hennes genuppsättning. Vi vill därför, så
            fort det är tekniskt möjligt, i grundlagen föra in ett skydd för
            människans gener, så att t. ex. ingrepp på könsceller, zygoter
            och blastem med bl.a. ärftliga effekter blir olagliga.
          </p>
          <p xml:id="i-FcHkVXT9dduthbgM2HWmEE">
            Informationsförbud
          </p>
          <p xml:id="i-Gp6TtnnbA9Ew9QXxzVLqq8">
            Information om enskilda människors genuppsättning kan komma att
            användas på ett sätt som kränker individens integritet. Ekonomiska
            intressen kan dessutom föranleda företag, försäkringsbolag, banker
            etc att söka information om enskilda människors gener. Detta skulle
            få sociala och mänskliga effekter som vore allt annat än värdiga
            — vi skulle riskera genetisk klassning och därmed att ett nytt
            klassamhälle uppstår där individer med efterfrågad genuppsättning
            kommer att ha företräde oavsett kompetens, förmåga och verkliga
            förhållanden. Det finns också skäl att täppa till alla lagliga
            möjligheter att lämna ut information om enskilda människors genuppsättning.
            Det är av yttersta vikt att gång på gång slå fast att information
            om människors gener vare sig får sökas, efterfrågas eller användas
            vid antagnings- eller anställningsförfaranden. Vi kräver dessutom
            lagstiftning som förbjuder att information om människors gener
            vare sig får sökas, efterfrågas eller användas i samband med försäkrings-
            och bankärenden. Förbud bör också, för att skydda människors integritet,
            införas för att utlämna information om enskilda människors genuppsättning.
          </p>
          <p xml:id="i-8iKxkXNRFGdmnv3VZe3SvU">
            Integritet vid genetiska undersökningar
          </p>
          <p xml:id="i-FQZdS3tUVTDs5VyG55MD28">
            Individens integritet är således mycket viktig. Genetisk integritet
            bör också omfatta individens rätt att själv bestämma hur individens
            genetiska information får användas i forskning, något som inte
            garanteras idag. Genetisk information bör inte heller få sökas
            utan att den som utför undersökningen är godkänd, godkännande
            skall inte ges till vinstsyftande aktör och skall underställas
            stora etiska krav. Genetisk information skall inte få sökas och
            användas utan individens samtycke. Vidare bör genetisk information
            om foster varken sökas eller utlämnas utan föräldrarnas samtycke.
          </p>
          <p xml:id="i-15nskhJs53tMoV3sqg4jje">
            Strikt lagstiftning nödvändig för att skydda evolutionen
          </p>
          <p xml:id="i-YE1EPMaEMzFPRr2WwbYKYt">
            Med genteknik kan informationsbärande gener överföras från en
            organism till vilken annan organism som helst. Tekniken begränsas
            inte av några
          </p>
          <p xml:id="i-2uSfuhTzLfH2HkBL21pxhn">
            Mot. 1996/97J0529
          </p>
          <pb facs="riksdagen-motions-pdf/data/199697/mot_199697_JO_0529/mot_199697_JO_0529-0007.pdf"/>
          <p xml:id="i-NT35bhMvocCbdhCT4VH1GN">
            Mot.
          </p>
          <p xml:id="i-5Yngwe1x9E92EuEJiu2ZqK">
            1996/97J0529
          </p>
          <p xml:id="i-R4vtAxAZFgmyFNKdPNVxbP">
            naturliga korsningsbarriärer. Gener från människor eller getter
            kan överföras till möss, grisar, får, apor eller ekar. Det finns
            obegränsade möjligheter att ympa genetiskt betingade egenskaper
            i stort sett på vilket sätt man önskar. Inom en snar framtid kan
            man beställa livsformer. Detta innebär att de långsamt framväxande
            förändringarna genom årmiljoner kan manipuleras på några få historiska
            ögonblick. Detta innebär att gentekniken måste ses ur ett vidare
            och djupare perspektiv än vad som idag är vanligt. När kortsiktiga
            ekonomiska intressen får styra gentekniken och dess olika användningsområden
            underställs evolutionens mångmiljonåriga utveckling kortsiktiga
            förräntningskrav. Detta är såväl ologiskt och orationellt som
            synnerligen ogenomtänkt. Utifrån detta perspektiv är det rimligt
            att omgärda gentekniken (med vilket vi förutom hybrid-DNA-teknik
            menar andra närliggande tekniker) med både strikt lagstiftning
            och tid att tänka efter. Befintlig lagstiftning är svag och förräntningskrav
            på insatt kapital gör att utrymmet för eftertanke och debatt blir
            synnerligen begränsat. Miljöpartiet de gröna anser att gentekniken
            är en fortsättning av tänkandet under den industriella revolutionen.
            Det handlar fortfarande om utnyttjande av och kontroll över naturen
            och målen är fortfarande lika kortsiktiga. Skillnaden är att gentekniken
            får betydligt större och mer oöverskådliga konsekvenser.
          </p>
          <p xml:id="i-61SppsfQg4oJkQJ3XVPMBc">
            Genmanipulation med miljöskäl som motiv
          </p>
          <p xml:id="i-2cf2XU1YsS5yd5AZwc3fuN">
            Detta är en av orsakerna till att det är rimligt att ha en mycket
            kritisk hållning även till genmanipulation som motiveras av miljöskäl.
            En inplanterad gen i ett sädesslag kan innebära att sädesslaget
            tål en specialsydd kemikalie eller t.o.m. att sädesslaget direkt
            producerar ett insekts- eller svampgift. Riskerna är uppenbara:
            genen kan ta sig över till ett ogräs som därmed kan bli resistent.
            Eftersom t.ex. ärtväxter sammanlever med bakterier som kan omvandla
            luftens kväve till sådana föreningar som växterna är det naturligtvis
            intressant att manipulera dessa bakterier så att de kan sammanleva
            också med stråsäd eller andra grödor som inte kan ta till sig
            luftkväve. Därmed skulle behovet av konstkväve minska. Även här
            är riskerna uppenbara: de manipulerade bakterierna kan slå sig
            ihop med en vild växt som därmed skulle ges egenskaper som hotar
            den ekologiska balansen.
          </p>
          <p xml:id="i-BbgGNfk6M3fqKoTwvCYx8H">
            Förbud mot utplantering
          </p>
          <p xml:id="i-WhHD59y6TSohY9oJiND8GX">
            Ett speciellt problem är utplaceringen av genetiskt manipulerade
            djur, växter och organismer i naturen. Människor i hela världen
            är idag rädda för viruset hiv, vars spridningsvägar och effekter
            vi känner tämligen väl, men vars ursprung vi inte känner till.
            Trots detta står bolag i kö för att släppa ut tusentals manipulerade
            virus och organismer som man vet mycket litet om. Man hoppas och
            tror att de skall föra med sig ekonomiska vinningar och bättre
            produkter. Men man känner till mycket litet om vare sig spridningsvägar
            eller effekter. Till skillnad från kemikalierevolutionen innebär
            genrevolutionen att levande produkter sprids i naturen, vilket
            innebär att det blir mycket svårare
          </p>
          <pb facs="riksdagen-motions-pdf/data/199697/mot_199697_JO_0529/mot_199697_JO_0529-0008.pdf"/>
          <p xml:id="i-CGtadAm42rC9TbzsHcnfgt">
            att säga vad som blir följden — de kan föröka sig, förflytta
            sig och låta gener överföras till andra arter. Därför kan de ge
            enorma skador som är omöjliga att förutsäga och omöjliga att reparera.
            Trycket på att få plantera ut genmanipulerade växter är stort
            eftersom insatt kapital måste förräntas. Enligt svensk lag krävs
            tillstånd för avsiktlig utsättning av genetiskt modifierade organismer
            — tillstånd har redan givits för genmanipulerad raps, potatis
            och sockerbeta. Syftet har varit att öka lagringsmöjligheterna,
            öka frostacceptansen resp tolerans mot bekämpningsmedel. När tillstånd
            ges för utplantering gör man en riskanalys — frågan hur stor risk
            man egentligen skall acceptera är inte besvarad. Miljöpartiet
            de gröna kräver förbud mot frisläppande av genmodifierade djur,
            växter och andra organismer. Vi kräver också att regeringen aktivt
            verkar för en konvention som förbjuder frisläppande.
          </p>
          <p xml:id="i-RfSwsBEs9BkPVwiDG4M5Uc">
            Grundlag mot patent på liv
          </p>
          <p xml:id="i-EB8MZ9BiptXnzntyiEfPtc">
            När generna blir handelsvara är det naturligt att ur strikt penningekonomiskt
            perspektiv förorda rätt att ta patent på såväl metoder som på
            manipulerade växter, djur och andra organismer. Ur ett företags
            synvinkel är det naturligtvis ekonomiskt intressant att ha rätten
            till all utsäde så att inte den enskilde jordbrukaren får använda
            sitt eget utan blir beroende av det transnationella företaget.
            Ur ett företags synvinkel är det naturligtvis intressant att hitta
            patent som gör avkomman till en genmanipulerad mus till företagets
            egendom. Ur ekologiskt perspektiv är det däremot en absurd tanke
            att patent skall kunna gälla livsformer i direkta eller indirekta
            former (genom patent på metoder). Syftet med patent är vidare
            att stimulera den gentekniska forskningen genom att få fram riskvilligt
            kapital som kan förräntas på ett optimalt sätt. Vi anser inte
            att denna forskning bör stimuleras och att patent på liv och livsformer
            skall förbjudas i en ny svensk grundlag. Vi anser också att Sverige
            internationellt aktivt skall verka för att konvention som förbjuder
            patenträtt på livsformer; en konvention som skulle gynna u-länder.
          </p>
          <p xml:id="i-UjcwnVqx5qYK9PDooXUscR">
            Förbud mot genteknik på djur och växter
          </p>
          <p xml:id="i-NSGMkoL7aMt5o7bMW1qj1z">
            Biologiskt och genetiskt sett finns skillnad mellan prokaryoter,
            dvs. bakterier och blågröna alger, och eukaryoter, dvs. växter
            och djur. Gentekniska förändringar av eukaryoter som är ärftliga
            sprider sig från generation till generation. De genmanipulerade
            växterna och djuren kan visserligen föra med sig, för människan,
            goda egenskaper. Ibland t.o.m. utan att det enskilda djuret lider.
            Trots detta tvingas vi förorda en lag som förbjuder genmanipulation
            på — förutom människor — även djur och växter. Detta förbud bör
            gälla, i första hand, fram till dess att en folklig debatt om
            gentekniken uppmärksammat lagstiftarna på vad människor anser
            om genmanipulation och de risker som finns.
          </p>
          <p xml:id="i-883zJo97bZiekpiS8E1324">
            Mot. 1996/97J0529
          </p>
          <pb facs="riksdagen-motions-pdf/data/199697/mot_199697_JO_0529/mot_199697_JO_0529-0009.pdf"/>
          <p xml:id="i-XP38Grx5rh1s6cZhg4xi9i">
            Mot.
          </p>
          <p xml:id="i-PxtSzYMzoqXxH8pCybJWBA">
            1996/97J0529
          </p>
          <p xml:id="i-Vt9cjpmkFeYW5cmS9gaDH">
            Förbud mot försäljning av genmanipulerade produkter
          </p>
          <p xml:id="i-RUYLbpFXyBmVCeQxqNZDKF">
            Som naturlig följd av det som tidigare anförts i motionen kräver
            vi att försäljning av genmanipulerade livsmedel och andra produkter
            skall vara förbjuden i Sverige. Detta skall gälla oavsett regelverk
            som beslutas inom EU, där utsläpp på marknaden redan skett. Trycket
            att få ut produkter på marknaden är stort.
          </p>
          <p xml:id="i-9SVy8F9g9i9YsFwHXtawF">
            Genmärkning
          </p>
          <p xml:id="i-4cNGQhU8TVieuyQxFZrBco">
            Skulle ett sådant förbud inte kunna upprätthållas kräver vi att
            lag införs som innebär krav på märkning av sådana produkter så
            att rationella och medvetna val kan ske på marknaden. Riksdagen
            bör således skärpa tidigare beslut som medfört att regeringen
            får besluta om omfattningen av märkning. Detta innebär att riksdagen
            fråntar sig ansvaret på ett sätt som inte bör ske i denna fråga.
          </p>
          <p xml:id="i-D5wPSeP2cxYXC4JZUMgKT2">
            Hemställan
          </p>
          <p xml:id="i-D7G5EP7iRyETJWn5RmC3o6">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            behovet av utredning av hur gentekniken riskerar att komma till
            användning i rashygieniskt syfte,' 2. att riksdagen hos regeringen
            begär förslag till grundlagsändring som innefattar skydd för människans
            gener enligt i motionen framförda riktlinjer,” 3. att riksdagen
            som sin mening ger regeringen till känna vad i motionen anförts
            om förbud mot att söka, efterfråga och använda information om
            människors gener vid = anställnings- och antagningsförfaranden
            samt att söka, efterfråga eller använda information om människors
            gener vid försäkringsförfaranden, bankkontakter och i andra sammanhang,'
            4. att riksdagen som sin mening ger regeringen till känna vad
            i motionen anförts om genetisk integritet och genetisk information
            om oster,' 5. attriksdagen hos regeringen begär lagförslag som
            innebär förbud mot frisläppande av gentekniskt förändrade organismer,
            6. att riksdagen som sin mening ger regeringen till känna vad
            i motionen anförts om en internationell konvention som förbjuder
            risläppande av gentekniskt förändrade organismer, 7. att riksdagen
            hos regeringen begär förslag till grundlag som innebär att patent
            på liv förbjuds, 8. att riksdagen som sin mening ger regeringen
            till känna vad i motionen anförts om internationell konvention
            som förbjuder patent på livsformer,” 9. att riksdagen hos regeringen
            begär lagförslag som medför förbud mot genmanipulation av djur
            och växter enligt vad som i motionen anförts,
          </p>
          <pb facs="riksdagen-motions-pdf/data/199697/mot_199697_JO_0529/mot_199697_JO_0529-0010.pdf"/>
          <p xml:id="i-4cCWAUMGXu6HmjqFjbKH2h">
            10. att riksdagen som sin mening ger regeringen till känna vad
            i motionen anförts om försäljning av genmanipulerade livsmedel
            och andra produkter, 11. att riksdagen som sin mening ger regeringen
            till känna vad i motionen anförts om märkning av genmanipulerade
            produkter.
          </p>
          <p xml:id="i-7ibHwNT8EzBifKGhsN7aPr">
            Stockholm den 6 oktober 1996
          </p>
          <p xml:id="i-TgsNGQvugvMxHqFa5Xhrvi">
            Birger Schlaug (mp)
          </p>
          <p xml:id="i-LyJDFRjyrVXsT7FWDiYPLK">
            Marianne Samuelsson (mp) Elisa Abascal Reyes (mp) Kia Andreasson
            (mp) Thomas Julin (mp) Per Lager (mp) Gudrun Lindvall (mp) Ragnhild
            Pohanka (mp)
          </p>
          <p xml:id="i-AfdszePqTz3PYRD13ZBKUT">
            'Yrkandena 1, 3, 4 hänvisade till SoU. ? Yrkandena 2, 7 hänvisade
            till KU. &gt; Yrkande 8 hänvisat till LU.
          </p>
          <p xml:id="i-F8pbzrveGwc2dVZVUU4ysK">
            Mot. 1996/97J0529
          </p>
          <p xml:id="i-KoDWxX8BNksP7bx6PiAQvK">
            10
          </p>
        </div>
      </div>
    </body>
  </text>
</TEI>
