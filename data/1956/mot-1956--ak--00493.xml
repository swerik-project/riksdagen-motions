<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__493/mot_1956__ak__493-001.pdf"/>
      <fw xml:id="i-2oQBFR7zgnucg83zkLdWgX">
        Motioner i Andra kammaren, nr 493 år 1956 15
      </fw>
      <div type="motHeader" xml:id="i-F3MXTMWVhJmMt6ZfrJigyQ">
        <div type="motTitle" xml:id="i-FnjhwdHkurdckvZABVYYMA"/>
        <div type="motSubmissionInfo" xml:id="i-HuZ4YtgnQ9J5WdzDn1o2WR"/>
      </div>
      <div type="motBody" xml:id="i-mCtAbYX3H1x8sUxroYbqV">
        <div xml:id="i-6oF6sD8fmk1M81Fmdpck2h">
          <p xml:id="i-HUF8Kw4TmTrmzhhEyDVYxA">
            Nr 493
          </p>
          <p xml:id="i-4HWNrhJFukNmHPpwJ4xG6S">
            Av herr Ohlin m. fl., om höjning av de allmänna barnbidragen.
          </p>
          <p xml:id="i-2jYCRb5BFUX7id5LzwBboE">
            Snart sagt varje analys av ett allvarligt socialt problem för
            så småningom fram till ett begrundande av familjens situation.
            Det är naturligt, inte minst därför att det är i familjen som
            individen får sin första sociala fostran. Det är där den blivande
            samhällsmedborgaren får lära sig känna, tänka och handla i ett
            samspel med andra människor. Omsorgen om familjen är därför en
            uppgift som intet samhälle kan försumma utan oersättliga för-
            luster. även om man måste ha klart för sig att det finns en given
            gräns för både samhällets möjlighet och för dess behörighet att
            påverka familjens liv återstår ett brett fält av åtgärder, som
            kan förbättra dess villkor. Det ankommer på samhället att föra
            en stödjande, familjevänlig politik, som ökar möjligheterna för
            unga människor att bilda hem, lättar barnförsörjar- nas ekonomiska
            börda och främjar tillkomsten av goda uppväxtvillkor för barnen.
            Det framstår som ett för samhället generande förhållande att ett
            stort antal unga människor som önskar bilda hem tvingas skjuta
            förverkligandet av sina planer på en i många fall avlägsen framtid
            på grund av att de inte kan få bostad. De svårigheter som möter
            dessa ungdomar leder till personliga och sociala problem som inte
            får bagatelliseras. Vid årets riksdag har folkpartiets riksdagsgrupp
            i en partimotion före- slagit att frågan om ett ungdomens målsparande
            för bostadsändamål skall bli föremål för en skyndsam utredning.
            Ett visst sparbelopp, uppnått genom lönesparande av den ena av
            kontrahenterna eller av båda tillsammans, föreslås medföra förtursrätt
            att erhålla lägenhet. Vi kan i detta samman- hang inskränka oss
            till att påpeka den positiva effekt på ungdomens sparlust och
            vilja till ansvarstagande som härigenom skulle skapas. Det har
            ofta talats om behovet av ett ökat ungdomssparande. Det är naturligt
            att ett sådant skulle stimuleras om ungdomen finge konkreta mål
            att inrikta sitt sparande på. Enligt vår mening har familjepolitiken
            sin väsentligaste uppgift i att förbättra barnens uppväxtförhållanden.
            Riktpunkten för samhällets strä- vanden måste här vara att underlätta
            den familjelivets renässans som måste ske om inte allt fler unga
            människor skall gå ut i livet utan den fasta livsinriktning och
            den känslomognad som hemmets intima gemenskap kan ge. Det är naturligt,
            att det allmänna strävar efter att vidga den materiella ram som
            familjen har att leva inom utan att fördenskull beskära dess möj-
          </p>
          <pb facs="riksdagen-motions-pdf/data/1956/mot_1956__ak__493/mot_1956__ak__493-002.pdf"/>
          <fw xml:id="i-7Lsj4Hb69TtX7nE7jDhmTm">
            16 Motioner i Andra kammaren, nr 493 år 1956
          </fw>
          <p xml:id="i-UbzaFg76qiHJh4jXfxmoTA">
            ligheter till personligt ansvarstagande och planerande. De vägar
            som man här kan gå fram på är dels ett rimligt hänsynstagande
            till barnfamiljernas försörjningsbörda vid beskattningen, dels
            socialpolitiska stödåtgärder av kontant- eller servicenatur. En
            rad initiativ har under 1956 års riksdag tagits från vårt håll
            i syfte att förbättra familjernas villkor. För att ge en samlad
            bild av dessa förslag, redovisas här kortfattat en del av dem.
          </p>
          <p xml:id="i-TAWEswmhZTxezSYtACqvKW">
            Höjning av förvärvsavdraget för gift kvinna Enligt vår mening
            tas vid beskattningen av äkta makar alltför liten hän- syn till
            de merkostnader, som gifta kvinnor med förvärvsarbete får bära
            för inkomstens förvärvande. Detta drabbar i speciell grad familjer
            med barn, där kostnaderna för hemarbetet är särskilt betydande.
            Man kan inte med fog hävda att den rimliga lösningen mera allmänt
            ligger i att de inkomsttagare det gäller skall avstå från sitt
            förvärvsarbete och i stället ägna hela sin tid åt hemmets skötsel.
            Det är här ofta fråga om kvalificerad arbetskraft, vilken insätts
            på områden där en besvärande brist råder på utbildat folk. 1954
            års riksdag hemställde i en skrivelse till Kungl. Maj:t om en
            översyn av reglerna om förvärvsavdraget. Frågan har sedan hänskjutits
            till 1950 års skattelagssakkunniga, där den emellertid på grund
            av anhopningen av utredningsuppgifter fått stå tillbaka. I andra
            denna dag väckta motioner, I: 293 och II: 224 har vi yrkat att
            riksdagen måtte hos Kungl. Maj:t begära att omedelbara åtgärder
            vidtages i syfte att påskynda lösningen av frågan om förvärvsavdraget,
            så att förslag kan framläggas för nästa års riksdag. Vi får alltså
            hänvisa till detta yrkande.
          </p>
          <p xml:id="i-E39PKQVtuUkVDeNddDenKM">
            Utvidgning av hemhjälpsverksamheten
          </p>
          <p xml:id="i-3kWBm3qvAacY3AHTCHF7AE">
            En social service som kommit att få mycket stor betydelse för
            hemmen är hemvårdarinneverksamheten. Då hustrun vid sjukdom eller
            barnsbörd be- hövt ersättare i hemarbetet, har tillgången till
            en hemvårdarinnas insatser betytt en avgörande hjälp. Denna verksamhet
            har nu stabiliserats, och i en särskild motion från folkpartihåll
            vid årets riksdag föreslås nu att de gränser, som under försöksstadiet
            försiktigtvis satts för dess omfattning, delvis slopas. För närvarande
            är det ett mycket begränsat antal familjer som kan få glädje av
            hemhjälpsverksamheten. En utvidgning skulle med- föra att fler
            kom i åtnjutande av denna viktiga samhällstjänst, samtidigt som
            många överansträngda husmödrar kunde få hjälp, även om i deras
            fall inte en direkt katastrofsituation förelåg, vilket med nuvarande
            resurser på området nästan blivit en förutsättning för hjälpens
            anlitande. I samma motion begärs också en översyn av den nuvarande
            semesterhemsverksam- heten för mödrar syftande bland annat till
            att en del av hemmen skulle kunna användas också för familjesemester.
            Beträffande yrkandet får vi hänvisa till denna motion.
          </p>
          <pb facs="riksdagen-motions-pdf/data/1956/mot_1956__ak__493/mot_1956__ak__493-003.pdf"/>
          <fw xml:id="i-VcMSEsVNmdgE6yf6aV1D91">
            Motioner i Andra kammaren, nr 493 år 1956 17
          </fw>
          <p xml:id="i-H5LFyqzZbMBohYYt8zQYjh">
            Utbyggnad av småbarnsinstitutionernas verksamhet Det arbete som
            bedrivs av småbarnsinstitutionerna — i första hand dag- hem och
            förskolor — har mött stor uppskattning från hemmens sida. Inom
            denna verksamhet får barnen ägna sig åt personlighetsutvecklande
            syssel- sättningar, samtidigt som deras mödrar under en del av
            dagen får en viss avlastning av sin arbetsbörda eller frigörs
            helt för förvärvsarbete. Trots den utveckling som skett på området
            har hemmens efterfrågan på platser för sina barn vid dessa institutioner
            inte på långt när kunnat mötas. Störst är efterfrågan när det
            gäller förskolorna. Under år 1954 måste vid dessa 17 000 barn
            avvisas, d. v. s. nästan lika många som kunde tas emot. Här föreligger
            alltså ett stort behov av utbyggnad. Denna kan såsom i en folkpartimotion
            vid årets riksdag förordas stimuleras genom ökade stats- bidrag.
            En fortsatt expansion förutsätter också en ökad utbildning av
            lärar- krafter. I samma motion föreslås därför en väsentlig ökning
            av den statliga bidragsgivningen till förskoleseminarierna i syfte
            att öka deras utbildnings- kapacitet. Beträffande yrkandet får
            vi hänvisa till denna motion.
          </p>
          <p xml:id="i-XD3o3yAnEJVwMX6RyYLxzj">
            Initiativ i syfte att minska hemmens utbildningskostnader
          </p>
          <p xml:id="i-CqMBUipaS1CU1BNSiAd9ns">
            Med hänsyn till att för alla barnfamiljer kostnaderna för barnens
            skol- gång — såväl de direkta utgifterna som barnens uteblivna
            inkomst vid förlängd skolplikt — blivit en mycket stor post i
            familjebudgeten, måste man vid en bedömning av barnfamiljernas
            ekonomiska ställning ta hänsyn till vad samhället gör för att
            underlätta och förbilliga studiegången. I en särskild skolmotion
            vid årets riksdag föreslår vi en rad åtgärder i sådant syfte.
            För dem som går till studier i realskola och gymnasium existerar
            en betydande studiehjälp. Särskilt för resande elever har emeller-
            tid de faktiska kostnaderna länge avsevärt överstigit stödet.
            Vi föreslår i överensstämmelse med studiehjälpsnämndens förslag
            en höjning till 46 kronor per månad för dessa elever. Departementschefens
            förslag är 40 kronor per månad. Vi yrkar likaså bifall till studiehjälpnämndens
            förslag att studiebidrag må utgå till icke svenska elever. För
            de många elever som på grund av bristande resemöjligheter måste
            inackorderas på främmande skolort är elevhem ofta en räddning
            undan dåliga hyresrum och bristande tillsyn. Vi föreslår en ökad
            ram för de statliga bidragen till dessa elevhem från nuvarande
            1200 000 till 3 000 000 kronor. Utvecklingen av skolmåltidsverksamheten
            hämmas allvarligt genom att staten bär en sjunkande andel av kostnaderna.
            Från vårt håll begäres för- slag till 1957 års riksdag om förbättrade
            statsbidrag till skolmåltidsverk- samheten. Terminsavgifterna
            har skapat betydande orättvisor mellan föräldrar till barn i statliga
            skolor och kommunala samt i folkskolan inbyggda realskolor.
          </p>
          <p xml:id="i-L2uxi4yM2WvQmgKv58JXUi">
            2 — Bihang till riksdagens protokoll 1956. 4 saml. Nr 486—493
          </p>
          <pb facs="riksdagen-motions-pdf/data/1956/mot_1956__ak__493/mot_1956__ak__493-004.pdf"/>
          <fw xml:id="i-6tdoyHBoaweBhLUnPGdT83">
            18 Motioner i Andra kammaren, nr 493 år 1956
          </fw>
          <p xml:id="i-6h9zUeVq4i5ZEVS6FiCsyS">
            Vi begär, att riksdagen från och med budgetåret 1956/57 infriar
            sitt princip- beslut från 1950. Föräldrarna befrias därmed från
            utgifter på sammanlagt 10 milj. kronor. Korrespondensstuderande
            ungdom gör stora uppoffringar. Vi föreslår en höjning av statens
            anslag till stipendier från 50 000 kronor till 80 000 kronor.
            Naturastipendierna vid universitet och högskolor utgör för de
            obemedlade studenterna en utväg undan alltför svår skuldsättning.
            Vi begär med in- stämmande i Sveriges förenade studentkårers förslag
            en höjning av denna anslagspost för budgetåret 1956/57 till 6
            479 000 kronor, vilket innebär att man som målsättning inriktar
            sig på stipendiering av en fjärdedel av de nyinskrivna studenterna.
            Beträffande yrkandena under här berörda punkter hänvisar vi till
            våra motioner I: 421 och II: 513. En positiv lösning av frågorna
            om avdragsrätt vid beskattningen för stu- diekostnader och för
            periodiskt understöd åt studerande skulle — förutom att den skulle
            innebära en skattemässigt rättvisare avvägning — innebära en avsevärd
            ekonomisk förbättring för de studerande och därigenom stimu- lera
            till vidareutbildning. Dessa frågor har vid flera tillfällen aktualiserats
            av riksdagen, men utan att detta hittills lett till något förslag
            från Kungl. Maj:t. I en särskild skattemotion vid årets riksdag
            har vi yrkat på att riks- dagen i en skrivelse till Kungl. Maj:t
            bör hemställa att Kungl. Maj:t måtte föranstalta om sådana åtgärder,
            att ett förslag i frågan snarast kan före- läggas riksdagen.
          </p>
          <p xml:id="i-QZ1pbphrdNj3ZR6G9gXEMn">
            Skattelättnad för barnfamiljerna I nuvarande läge förefaller
            det oss vara synnerligen angeläget att en så- dan förändring av
            beskattningsreglerna kommer till stånd, att principen om skatt
            efter förmåga kommer till sin rätt också när det gäller barnfamiljerna.
            Den andel av sin inkomst som den enskilde får avstå till det allmänna
            har nu nått en sådan höjd, att detta rättviseproblem fått ökad
            betydelse. Genom dess lösning skulle en välmotiverad förbättring
            av barnfamiljernas villkor ske. Rätten till det primära ansvarstagandet
            för barnens försörjning och fostran framstår för de flesta föräldrar
            som en personlig tillgång, som man inte vill avhända sig genom
            att flytta över en allt större del av sitt ansvar på samhället.
            Mot detta föräldrarnas ansvar svarar emellertid samhällets skyldighet
            att också gentemot barnfamiljerna i rättmätig grad tillämpa den
            för beskattningen grundläggande bärkraftsprincipen. I längden
            måste det enligt vår mening framstå som en huvudlinje för familjepolitiken
            att man genom ett rimligt hänsynstagande till försörjningskostnaderna
            låter barn- försörjarna behålla en större del av sina inkomster
            och därigenom ger mer rum för familjens egen ekonomiska planering,
            präglad av fritt val och an- svarstagande. Detta hindrar inte
            att också de rent socialpolitiska inslagen
          </p>
          <pb facs="riksdagen-motions-pdf/data/1956/mot_1956__ak__493/mot_1956__ak__493-005.pdf"/>
          <fw xml:id="i-BdSUWJJCY7EG8n8Dk6wSTN">
            Motioner i Andra kammaren, nr 493 år 1956 19
          </fw>
          <p xml:id="i-6SyxKP1PA2HGAS58xDhiW5">
            i familjepolitiken för överskådlig tid framåt kan betraktas som
            berättigade och nödvändiga. Hänsyn till försörjningsbördan tas
            för närvarande i svensk beskattning i första hand genom det gällande
            högre ortsavdraget för äkta make, samt genom användandet av en
            mindre progressiv skatteskala för gift inkomst- tagare än för
            ensamstående. Ser man emellertid på skatteavvägningen mel- lan
            den barnlösa familjen och barnfamiljen, framkommer effekten av
            det bristande hänsynstagandet till barnkostnaderna. Bortser man
            från det för- hållandet att förvärvsavdraget för gift kvinna är
            högre om hon har hemma- varande barn och att hänsyn till barnkostnaderna
            tas genom det ökade orts- avdraget för ensamstående som har vårdnaden
            om minderåriga barn, spe- lar inte längre försörjningsplikten
            mot barn in vid beräkningen av skatten. Som mått på hushållets
            skatteförmåga används i den svenska beskatt- ningen schematiskt
            uttryckt dess samlade inkomst. Det material som av 1954 års familjeutredning
            redovisas som belysning av barnfamiljernas eko- nomiska läge visar
            — även om utredningens tolkning av det på vissa punk- ter kan
            diskuteras — mycket klart att den samlade inkomsten är ett myc-
            ket bristfälligt mått på den ekonomiska bärkraft som familjen
            har. Denna bestäms givetvis i hög grad av det antal familjemedlemmar
            som skall för- sörjas på inkomsten. En bild av den minskning av
            den ekonomiska bärkraften som oundvik- ligen följer med barn ges
            av familjeutredningen. Vid de jämförelser mel- lan barnfamiljernas
            och andra inkomsttagares materiella villkor som ut- redningen
            gör har den som mått på familjens standard använt familje- inkomsten
            fördelad på antalet konsumtionsenheter. Hänsyn har då också tagits
            till att barnens konsumtionsbehov är mindre än de vuxnas. Medan
            den vuxne betraktas som en konsumtionsenhet sättes för barnen
            genom- snittssiffran 0,6. Som exempel på de resultat som denna
            metod för fram till kan nämnas att den, tillämpad på resultaten
            av socialstyrelsens levnadskostnadsunder- sökning för år 1952,
            om genomsnittet för makar utan barn (dock inte pensionärer) sätts
            lika med 100, ger följande indextal för den genomsnitt- liga materiella
            standarden i olika barnfamiljer: för makar med ett barn 73, med
            två barn 66, med tre barn 63 och slutligen med fyra eller flera
            barn i genomsnitt 57. En bearbetning med samma metod av taxeringsstatistiken
            för inkomståret 1952 visar hur starkt standarden sjunker med stigande
            barnantal. Av gruppen »makar med ett barn» hade när det gäller
            stads- befolkningen 11 procent en disponibel inkomst som var mindre
            än 2500 kronor per konsumtionsenhet. Procentsiffran stiger för
            tvåbarnsfamil- jerna till 18 procent, för trebarnsfamiljerna till
            33 procent och för famil- jerna med fyra eller flera barn till
            65 procent. (SOU 1955: 29; sid. 94—95.) En viss oklarhet råder
            i vad mån de allmänna barnbidragen, som inför- des som en ersättning
            för de tidigare gällande barnavdragen, skall anses
          </p>
          <pb facs="riksdagen-motions-pdf/data/1956/mot_1956__ak__493/mot_1956__ak__493-006.pdf"/>
          <fw xml:id="i-FBJdjNjEX6aJpk7qnDoFru">
            20 Motioner i Andra kammaren, nr 493 år 1956
          </fw>
          <p xml:id="i-RHauDxwjdZGAJg2WP7y1tJ">
            utgöra en integrerande del av beskattningssystemet. Den uppfattningen
            har emellertid alltmera vunnit överhand och synes också prägla
            familjeutred- ningens resonemang, att barnbidragen närmast bör
            betraktas som ett social- politiskt instrument och inte som ett
            led i skattedifferentieringen, även om barnbidraget naturligtvis
            får inräknas i den inkomst varpå — vid sidan av hänsyn till barnförsörjningsbördan
            — en bedömning av skattekraften grun- das. Det kan därför inte
            betraktas som någon dubblering om man vid sidan av de allmänna
            barnbidragen har ett skattesystem med barnavdrag. En så- dan kombination
            hör tvärtom till regeln i de länder där kontanta barn- bidrag
            utgår. Starka skäl talar alltså för att barnavdrag åter bör införas
            i den svenska beskattningen. Det är av vikt att den skattelättnad
            för barnfamiljerna som härigenom vinns förverkligas i en snar
            framtid. Vi vill därför föreslå, att frågan om införande av skattefria
            barnavdrag såväl i den statliga som den kommunala beskattningen
            blir föremål för en skyndsam utredning, så att förslag kan framläggas
            till nästa års riksdag. Detta yrkande framställs av oss i den
            förut berörda av oss i dag väckta skattemotionen, till vilket
            yr- kande vi alltså får hänvisa. En justering av de kontanta stödåtgärderna
            bör också övervägas Värdet av de 1947 beslutade allmänna barnbidragen
            har allvarligt redu- cerats genom den förda politikens oförmåga
            att bevara ett fast penning- värde. Trots att en väsentlig utbyggnad
            av det statliga familjesociala stödet har skett på olika vägar
            sedan barnbidragen infördes, har den inte givit full kompensation
            för penningvärdeförsämringens effekt på barnbidragen. Vi anser
            det därför vara oundgängligt att en höjning av de allmänna barn-
            bidragen sker i en nära framtid. Vid övervägandet av denna fråga
            måste den självfallet ses i samband med de skattelättnader, som
            eventuellt kom- mer att beredas barnfamiljerna. även utformningen
            av barnbidragen för- tjänar att närmare genomdiskuteras: Med hänvisning
            till vad vi ovan anfört hemställer vi, att riksdagen måtte i skrivelse
            till Kungl. Maj:t anhålla om en skyndsam utredning om höjning
            av de allmänna barnbidragen som komplettering till införandet
            av barn- avdrag vid beskattningen, varom utredning begärts av
            oss i annan ordning, i syfte att åstadkomma den på lämpligaste
            sätt avvägda förbättringen av barnfamiljernas ställning.
          </p>
          <p xml:id="i-6kmhxKqAd17UMwWvXxxEQz">
            Stockholm den 26 januari 1956 Bertil Ohlin
          </p>
          <p xml:id="i-MPxb91bpmThJB64DtfE13V">
            Wald. Svensson O. Malmborg Bertil v. Friesen i Ljungskile Skövde
            Manne Ståhl Henning Gustafsson Sven Gustafson
          </p>
          <p xml:id="i-PW8vX1BtyvftjPQEb1oQ4n">
            i Skellefteå i Göteborg
          </p>
          <p xml:id="i-Fzy4JsFYV4Br9KQb8RRMiv">
            IDUNS TRYCKERI, ESSELTE, STHLM 56 602556
          </p>
        </div>
      </div>
    </body>
  </text>
</TEI>
