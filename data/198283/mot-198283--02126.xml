<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--02126">
  <teiHeader>
    <fileDesc>
      <titleStmt>
        <title>Arbetsmarknadssituationen i Malmöhus län, m. m.</title>
        <author>Stig Josefson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arbetsmarknadssituationen i Malmöhus län, m. m.</title>
          <idno type="rdwebb">G6022126</idno>
          <rs type="number">2126</rs>
          <ref type="dokument_url_text">http://data.riksdagen.se/dokument/G6022126/text</ref>
          <ref type="dokument_url_html">http://data.riksdagen.se/dokument/G6022126</ref>
          <ref type="dokumentstatus_url_xml">http://data.riksdagen.se/dokumentstatus/G6022126</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VqxvDoNrnRUu1E5d5ifxHG</idno>
            <name>STIG JOSEFSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-3NQwgepQf2vTwvJTrqaMfi</idno>
            <name>SIGVARD PERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-K5xv4oCErCZbkmjE6NDTKr</idno>
            <name>BERTIL FISKESJÖ</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-SD9pkoqRT5Wh44pQmYMCqD</idno>
            <name>ULLA TILLANDER</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SRdTioZEYSoNHe2C7bLAvm" type="signed"/>
        <correspContext corresp="i-SRdTioZEYSoNHe2C7bLAvm">
          <note type="signatory" corresp="i-VqxvDoNrnRUu1E5d5ifxHG"/>
          <note type="signatory" corresp="i-3NQwgepQf2vTwvJTrqaMfi"/>
          <note type="signatory" corresp="i-K5xv4oCErCZbkmjE6NDTKr"/>
          <note type="signatory" corresp="i-SD9pkoqRT5Wh44pQmYMCqD"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__2126/mot_198283__2126-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10
          </p>
          <p>
            Motion 1982/83: 2126
          </p>
          <p>
            Stig Josefson m. fl. Arbetsmarknadssituationen i Malmöhus län,
            m. m.
          </p>
          <p>
            Utvecklingen i Malmöhus län har under senare delen av 1970-talet
            och de första åren under 1980-talet genomgått en väsentlig förändring
            jämfört med tidigare expansiva årtionden. Befolkningstillväxten
            har stagnerat och är nu obetydlig. På en del håll, bl. a. i Malmö,
            leder detta till en ogynnsam befolkningsstruktur, vilket också
            är fallet i en rad kommuner utanför de större tätortsområdena.
            Främst är det dock arbetsmarknaden som inger stark oro. Trots
            kraftfulla åtgärder från den förra regeringens sida, avsedda att
            möta nedläggningen av Öresundsvarvet i Landskrona, kvarstår ännu
            effekterna på arbetsmarkna- den. Visserligen har ett nyetablerande
            ägt rum, men detta har på inget sätt kunnat ersätta de arbetstillfällen
            som försvann i och med Öresundsvarvets avveckling samt de därav
            följande återverkningarna på underleverantö- rer. Det är därför
            med mycket stort beklagande man tvingas konstatera att det åter
            övervägs nedläggningar inom den svenska varvsnäringen. Självfallet
            kan inte Malmöhus län utan mycket drastiska konsekvenser klara
            av att möta följderna av nedläggningen av ytterligare ett varv.
            Konsekvenserna vore orimliga, särskilt som också många anställda
            hos underleverantörer skulle drabbas. Det måste här också påpekas
            att många från Öresundsvarvet beretts sysselsättning vid Kockums
            i Malmö. Den höga teknologin och det yrkeskunnande som finns vid
            Kockums varv måste tas till vara. Det är det varv som av sakkunskapen
            alltid ansetts vara bäst utrustat. Därför borde det också ha de
            bästa förutsättningarna att bedriva en effektiv verksamhet. Utåt
            har måhända arbetsmarknaden i Malmöhus län främst kommit att förknippas
            med Öresundsvarvet i Landskrona och Kockums i Malmö. Dessa två
            arbetsplatser — varav den ena nu nedlagd — är dock bara en del
            av länets sysselsättningsproblematik. Även Ystads- och Trelleborgsregionerna
            har besvärliga sysselsättningsproblem. Enligt länsarbetsnämndens
            statistik fanns det i länet i december 1982 registrerade 19 100
            öppet arbetslösa. Därtill var 11 800 personer i slutet av december
            tillfälligt sysselsatta genom arbetsmarknadspolitiska åtgärder
            såsom beredskapsarbete, arbetsmarknadsutbildning osv. Sammanlagt
            var det alltså omkring 31000 personer som i december saknade reguljärt
            arbete. Detta är 7 000 fler än vid samma tidpunkt året före. Av
            de öppet arbetslösa svarade ungdomar i åldern 18-24 år för den
            kraftigaste ökningen. Samtidigt fortsatte långtidsarbetslösheten
            att stiga i alarmerande takt. Vid slutet av december hade enligt
            länsarbetsnämndens
          </p>
          <pb facs="riksdagen-motions-pdf/data/198283/mot_198283__2126/mot_198283__2126-002.pdf"/>
          <p>
            Mot. 1982/83:2126 11
          </p>
          <p>
            statistik nära 9 000 personer varit arbetslösa under minst tre
            månader. Det är drygt 700 fler än i november, dvs. månaden innan.
            Kommer denna utveckling att fortsätta så innebär det att inom
            en snar framtid varannan arbetslös kommer att vara långtidsarbetslös,
            vilket är farhågor som delas av länsarbetsnämnden. Det kan tilläggas
            att det i slutet av december endast fanns omkring 750 lediga platser
            i hela länet, vilket är den lägsta nivå som noterats sedan mitten
            av 1970-talet. Det faktum att regionen för bara något tiotal år
            sedan höll på att bli ett s. k. överhettat område, har inneburit
            att de förändringar som inträffat inte alltid uppmärksammas tillräckligt.
            Men faktum är att några av länets tidigare basindustrier måste
            avvecklas i betydande omfattning främst på grund av det internationella
            konkurrensläget. Hit hör främst varvsnäringen och tekoin- dustrin.
            Ändå finns det goda förutsättningar kvar som måste tillvaratas
            och utvecklas på ett effektivt sätt. Länet har goda jordar som
            ger hög avkastning, yrkeskunnig arbetskraft inom skilda områden,
            goda utbildningsmöjligheter och ett gynnsamt geografiskt läge.
            Därtill finns det i länet förutsättningar för nya energiprojekt
            som också kan gynna riket i stort genom ett minskat oljeberoende.
            Bland konkreta projekt som skulle kunna ge en välbehövlig stimulans
            i länet återfinns den planerade Sundshamnen i Landskrona. Väl
            genomförd kommer en sådan anläggning också att fylla ett infrastrukturellt
            behov i ett vidare regionalt perspektiv och i viss mån innebära
            ett riksintresse. I projekteringen ingår en rationell och miljövänlig
            hantering och användning av kol. Realiserandet av projektet skulle
            ge välbehövliga arbetstillfällen till Landskrona som drabbats
            av Öresundsvarvets nedläggning. Därtill innebär realiserandet
            av detta projekt många arbetstillfällen under uppförandetiden.
            På längre sikt torde effekterna bli omfattande även för övrigt
            näringsliv och då även för berörda omgivande kommuner, vilka liksom
            Landskrona drabbats av varvsnedläggningen. Inom energisektorn
            har länet en teoretisk energiresurs i form av geotermisk värme
            från en sandstensformation vilken har beräknats till över 6 000
            TWh, eller omkring 15 gånger Sveriges totala energibehov. Det
            är ännu inte helt klarlagt i vilken omfattning denna energireserv
            kan komma till utnyttjande med nuvarande teknologi. Dock bör det
            snarast göras utvärde- ringar av denna hittills nästan helt försummade
            energikälla, som av allt att döma också uppfyller mycket högt
            ställda krav på skonsamhet mot miljön. Trädgårdsnäringen har stor
            betydelse i länet. Dock måste branschen slåss mot utländsk import
            från länder med bl. a. betydligt lägre kostnader beroende på ett
            gynnsammare klimat. De senaste årens höjningar av oljepriserna
            har för trädgårdsnäringen lett till stora ekonomiska svårigheter.
            Mycket tyder på att den geotermiska energin från de skånska sandstensfor-
            mationerna skulle kunna verksamt bidra till branschens uppvärmningsbehov
          </p>
          <pb facs="riksdagen-motions-pdf/data/198283/mot_198283__2126/mot_198283__2126-003.pdf"/>
          <p>
            Mot. 1982/83:2126 12
          </p>
          <p>
            och samtidigt minska oljebehovet. Därför bör resurser tilldelas
            för forskning och utveckling av metoder lämpade att dra nytta
            av dessa energiresurser för uppvärmningsändamål för växthus men
            också i fråga om bostäder m. m. Livsmedelsindustrin har en fast
            förankring i länet genom den nära kontakten med råvaruproducenterna.
            Här finns också ett lokalt överskott som lätt finner avsättningsmöjligheter
            i resten av landet, och som även i vidareförädlad form borde ha
            större förutsättningar än hittills att expor- teras. Vid Lunds
            universitet finns en betydande forsknings- och kunskapskap- acitet
            inom det livsmedelstekniska området. Detta bidrar ytterligare
            till att näringsgrenen har en betydande utvecklingspotential i
            länet. I sammanhanget bör erinras om att Östersjöfisket genom
            de relativt nya fiskegränserna borde kunna få en ökad betydelse
            dels för en rad kustkom- muner, dels också för livsmedelsindustrins
            utveckling. Till de positiva fördelarna i länet hör läget nära
            kontinenten som bör utnyttjas genom väl fungerande trafikförbindelser.
            Planerna på en KM-bro måste emellertid betraktas som ett ohållbart
            alternativ ur en rad aspekter, varvid främst de ekonomiska och
            de miljömässiga skälen måste betonas. I stället måste satsningar
            göras på andra förbindelser med kontinenten. Främst är det färjetrafiken,
            som skall prioriteras. Förbindelserna mellan Malmö och Köpenhamn
            får inte enbart ses som en regional angelägenhet utan också som
            ett riksintresse, varför ett statligt engagemang kan vara aktuellt.
            Även förbindelsen Landskrona-Köpenhamn får återupptas, efter-
            som den fyller en stor uppgift för näringslivets utveckling och
            service inom Landskronaregionen. Den linjen utgör dessutom en
            nära anknytning mellan det svenska och danska motorvägsnätet.
            Den tveksamhet som varit rådande beträffande en broförbindelse
            har försvårat för de skånska kommunerna att få till stånd tillfredsställande
            färjeförbindelser över Öresund, då möjligheten av en framtida
            bro gjort långsiktiga satsningar riskabla. I sammanhanget kan
            erinras att flygplatsen Malmö-Sturup, beroende på en rad faktorer,
            inte fått det utnyttjande som avsetts. Till detta har bidragit
            bl. a. SAS inriktning på Kastrup. Det vore välbetänkt om riksdagen
            valde att stödja Sturup framför att bidra till ytterligare satsningar
            på Kastrup vad gäller SAS verksamhet. En förutsättning för regionens
            utveckling är goda kommunikationer. Regionalt har en satsning
            genomförts i interkommunalt samarbete inom kollektivtrafiken.
            Detta har resulterat i bl.a. en satsning på de s.k. pågatågen,
            som f.ö. är utvecklade och tillverkade i Sverige. Denna utveckling
            måste fortsätta, eftersom god kollektivtrafik är en underlättande
            faktor när det gäller möjligheterna att utjämna lokala variationer
            i fråga om tillgång och efterfrågan på arbetskraft. Men det behövs
            ytterligare initiativ för kommunikationerna i länet. Mycket av
            dessa ligger inom SJ:s ansvarsområde och omfattar banor som
          </p>
          <pb facs="riksdagen-motions-pdf/data/198283/mot_198283__2126/mot_198283__2126-004.pdf"/>
          <p>
            Mot. 1982/83:2126 13
          </p>
          <p>
            tyvärr fått förfalla. Sålunda borde bansträckningen Malmö-Staffans-
            torp-Sjöbo vara av stort intresse efter den utflyttning som ägt
            rum från Malmö, samt med tanke på övriga berörda kommuner, som
            därigenom skulle få bättre möjligheter att stärka sitt näringsliv.
            Persontrafik på denna bana skulle dessutom minska personbilismen
            på berörda landsvägar. Elektrifiering av järnvägen Malmö-Ystad
            skulle betyda mycket för Ystads utveckling och förbindelserna
            med Polen och Östeuropa. Den skulle också främja en regional balans.
            Godstrafikmängden är i dag av sådan omfattning att det nära nog
            är lönsamt med en elektrifiering av järnvägen. En upprustning
            av järnvägslinjen och en förbättring av persontrafikservice skulle
            sannolikt skapa underlag för att göra denna järnvägslinje lönsam.
          </p>
          <p>
            Kollektivtrafiken kan inte ombesörja alla personkommunikationer
          </p>
          <p>
            Vidare ökar kontinuerligt behoven av effektiva, snabba och ekonomiska
            varutransporter. En avvägning måste därför ske mellan spårbunden
            trafik och landsvägskommunikationer. Brister finns både i fråga
            om de stora genomgående vägtrafiklederna och vad gäller en rad
            vägsträckor av lokal betydelse. Det bör erinras om att det här
            inte bara är en fråga om framkomlighet, utan framför allt en fråga
            om personsäkerhet. Under rådande arbetsmarknadsläge finns det
            ytterligare skäl att igångsätta vägprojekt. Vi vill emellertid
            kraftigt understryka att förbättringen av vägarna i första hand
            bör ske genom ombyggnad av befintliga vägsträck- ningar och ett
            bättre underhåll av dessa. Utbyggnad och omdispositioner i vägnätet
            måste företas under största möjliga hänsynstagande till de högklassiga
            åkerjordar som finns inom länet. Detta bör gälla all nybebyg-
            gelse. Dock är det viktigt att framhålla att dessa jordbruksarealer
            inte behöver vara något hinder i sig när det gäller utbyggnad
            av bl. a. länets industri. Genom en planerad resursanvändning
            bör det finnas alla möjlig- heter att bevara värdefulla jordar
            samtidigt som annan, ur brukningssyn- punkt mindre eller helt
            ointressant mark tas i anspråk för den utbyggnad som näringslivet
            och bostadsbyggandet kan behöva. Det behöver inte bli några allvarliga
            konflikter mellan jordbruksintressen och annan markanvändning,
            men det kräver en medveten planering. Malmöhus län har genom sitt
            läge och genom tillgången till universitet, teknisk högskola och
            en rad andra institutioner på hög nivå stora samlade forskarresurser.
            Tillsammans med en positiv vilja att satsa på nyföretagande innebär
            detta en kombination som är väl värd att tas till vara. Även om
            nyetablerandet av företag på kort sikt inte kunnat lösa t. ex.
            Landskronas problem, är det ändå ett gott exempel på vad som kan
            åstadkommas genom samverkan mellan en finansiell institution,
            stat, kommun och enskilda. Det har också visat sig att den relativt
            nya datatekniken redan inneburit att en rad företag nyetablerats
            med utgångspunkt i högskolan i Lund.
          </p>
          <pb facs="riksdagen-motions-pdf/data/198283/mot_198283__2126/mot_198283__2126-005.pdf"/>
          <p>
            Mot. 1982/83:2126 14
          </p>
          <p>
            Världskända företagsnamn som Gambro, Tetra Pak och Draco är också
            produkter av denna miljö. F. n. är det främst de nya teknologierna
            i fråga om datorer och bioteknik som uppvisar en kraftig utvecklingspotential.
            Det finns därför alla skäl att dessa ges stöd kanaliserat bl.
            a. genom forskningsresurser till universitet och högskolan i Lund.
            Detta är inte bara ett regionalt intresse utan på sikt också en
            riksangelägenhet, då en sådan framsynthet är nödvändig för att
            bibehålla och om möjligt stärka Sveriges internationella konkurrenskraft
            på exportmarknaderna. I sammanhanget är det viktigt att betona
            att det vore kortsynt att låta dessa krav gå ut över de resurser
            som tillförs grundforskningen. Det räcker att påpeka att all tillämpad
            forskning och teknisk utveckling i princip bygger på grundforskning.
            En rad argument talar för olika nya former av samarbete mellan
            näringsliv och universitet samt högskola parallellt med de redan
            etablerade. Det ligger irom riksintressets ram att ta till vara
            nya sådana möjligheter om de visar sig ha positiva fördelar. Med
            hänsyn till arbetsmarknadsläget i länet samt till de förutsättningar
            som finns torde det finnas alla skäl för att regionen får ta del
            av nya statliga initiativ i fråga om institutioner och centra
            av olika slag. Som exempel kan nämnas att Landskrona väl uppfyller
            kraven som kan ställas för lokalisering av ett miljötekniskt centrum.
            Men även andra nya verksamheter, t. ex. inom energiteknikens cmråde,
            skulle naturligt passa in i de verksamheter som redan finns i
            länet. Sådana satsningar skulle förutom omedelbara effekter på
            sysselsättningsläget också innebära en välbehövlig stimulans för
            länet. I motionen har vi försökt teckna en bild av situationen
            i Malmöhus län. Det finns en rad resurser i länet som på sikt
            kan utgöra grundvalen för nya verksamheter vilka ersätter dem
            som länet förlorat. Men detta är inte en övergångsprocess som
            sker av sig själv. Det krävs målmedvetna satsningar om dessa resurser
            skall tas till vara. För flera av dessa satsningar krävs statligt
            stöd, och beslut som fattas av riksdag och regering. Med hänvisning
            till vad i motionen anförts hemställs” 1. attriksdagen som sin
            mening ger regeringen till känna vad som i motionen anförts beträffande
            arbetsmarknadssituationen i Malmöhus län samt åtgärder för att
            skapa nya sysselsättnings- tillfällen, 2. attriksdagen som sin
            mening ger regeringen till känna vad som i motionen anförts beträffande
            forskning, utveckling och nyetab- lerande inom näringslivet och
            dess regionala betydelse och därmed förknippade riksintressen,
            3. att riksdagen uttalar sig för vad som i motionen anförts i
            samband med lokalisering av nya institutioner, verk etc., 4. att
            riksdagen uttalar att regeringen beaktar de särskilda omständigheter
            som råder i Malmöhus län bl. a. efter nedlägg- ningen av Öresundsvarvet
            i Landskrona och dess könsekven- ser.
          </p>
          <p>
            + Se även motionerna 1982/83:2127-2129.
          </p>
          <pb facs="riksdagen-motions-pdf/data/198283/mot_198283__2126/mot_198283__2126-006.pdf"/>
          <p>
            Mot. 1982/83:2126 15 Stockholm den 25 januari 1983
          </p>
          <p>
            STIG JOSEFSON (c) SIGVARD PERSSON (c) BERTIL FISKESJÖ (c) ULLA
            TILLANDER (c)
          </p>
        </div>
      </div>
    </body>
  </text>
</TEI>
