<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-MJU-00389">
  <teiHeader>
    <fileDesc>
      <titleStmt>
        <title>Tumlare</title>
        <author corresp="i-DSgCixAdAvhSA1u2TeDZQH">av Jan Emanuel Johansson (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tumlare</title>
          <idno type="rdwebb">GX02MJ389</idno>
          <rs type="number">MJ389</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GX02MJ389/text</ref>
          <ref type="dokument_url_html">http://data.riksdagen.se/dokument/GX02MJ389</ref>
          <ref type="dokumentstatus_url_xml">http://data.riksdagen.se/dokumentstatus/GX02MJ389</ref>
          <ref type="doc">http://data.riksdagen.se/fil/751B11BC-7235-4810-B9A9-B9950A0501A7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DSgCixAdAvhSA1u2TeDZQH</idno>
            <name>Jan Emanuel Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QPHM73eaKydJYtEgHb2PVc" type="signed"/>
        <correspContext corresp="i-QPHM73eaKydJYtEgHb2PVc">
          <note type="signatory" corresp="i-DSgCixAdAvhSA1u2TeDZQH"/>
        </correspContext>
        <correspAction xml:id="i-DcNBJeapghWZxt9jccWtNS" type="numbering">
          <date when="2009-10-06"/>
        </correspAction>
        <correspAction xml:id="i-GpgNmG1yXSCcHgh2zzcRbP" type="submission">
          <date when="2009-10-05"/>
        </correspAction>
        <correspAction xml:id="i-3xCqS8qhpEGykyW8KEVRGN" type="transfer">
          <date when="2009-10-02"/>
        </correspAction>
        <correspAction xml:id="i-5iLKtMxfX29d4WxA1tfWUV" type="assigned"/>
        <correspContext corresp="i-5iLKtMxfX29d4WxA1tfWUV">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XeqcP21ZVWnP2cyJoCvSym" type="motBody">
        <div xml:id="i-WQnes2bosZCC9RfNuN639K" type="motProposal" subtype="förslag">
          <head xml:id="i-UgXYUxKrZPGuCxGwUB2kKd">
            Förslag till riksdagsbeslut
          </head>
          <p xml:id="i-PFr8cWfLCUBwgt19ubarGF">
            Riksdagen tillkännager för regeringen som sin mening vad som
            anförs i motionen om att etablera officiella lokala och regionala
            aktionsplaner med konkreta åtgärdsförslag för att minska bifångsten
            av tumlare, samt hoten från föroreningar, inom kustnära områden
            i Östersjöregionen.
          </p>
        </div>
        <div xml:id="i-8jRZ8XiCaa2uZVPyUg1Pvj" type="motContent">
          <head xml:id="i-6ww2aYhDj8KceuGQHrjQPZ" type="h1">
            Motivering
          </head>
          <p xml:id="i-WWH6Et57NygDSgtLjssX1C">
            Tumlaren (Phocoena phocoena), en liten delfinsläkting, är den
            enda arten av val som regelbundet finns i svenska kustvatten,
            i Östersjöregionen. Östersjöns tumlare är genetiskt skilda från
            bestånden i Västerhavet. Beståndet är litet, mindre än 1 000 individer,
            och populationen kan bestå av flera genetiskt särskilda och mindre
            populationer som med sina begränsade storlekar är mycket känsliga.
            Arten lever framför allt av feta fiskar som sill, vilket gör att
            djuren får i sig höga halter av miljögifter som PCB och andra
            organiska föreningar som finns i den förorenade Östersjön och
            som anrikats i fisken. Många fastnar också i fiskegarn och drunknar.
            Eftersom arten har svag reproduktion, varje hona får maximalt
            34 ungar som når vuxen ålder, är den samlade hotbilden mot arten
            alarmerande. Östersjöpopulationen av tumlare är klassificerad
            som Critically Endangered (CR) av IUCN (hotet är kritiskt och
            innebär att arten kan dö ut).
          </p>
          <p xml:id="i-VArNmYV6TeZ2TPSoaN5F3S">
            I Artdatabankens lista över rödlistade arter i Sverige 2000 placeras
            tumlare i hotklass VU, sårbar. I artfaktadelen från 1996 står
            att läsa:
          </p>
          <p xml:id="i-Pc6QXnN4KLd6L6A7KH5PHR">
            För närvarande utgör bifångster vid olika fiske­metoder troligen
            det allvarligaste hotet mot tumlaren i svenska vatten. Under efterkrigstiden
            har garnfisket ökat kraftigt inom artens utbredningsområde, t
            ex drivgarnsfiske efter lax i Östersjön.
          </p>
          <p xml:id="i-3jpQX25j67BoSA4VkzaP4m">
            Naturvårdsverket och Fiskeriverkets driver för närvarande ett
            åtgärdsprogram för tumlaren (20082013). Åtgärdsprogrammet är ett
            led i att förbättra bevarandearbetet och att utöka kunskapen om
            tumlare. Dock kommer dessa instanser inte att jobba med att stimulera
            till engagemang och konkreta åtgärder på regional eller lokal
            nivå. Det är ett sådant engagemang som måste etableras av regeringen
            så att tumlaren så småningom kan få en gynnsam bevarandestatus.
          </p>
          <p xml:id="i-2QufsG59F9vsR3iVo4ypMA">
            Enligt EU:s habitatdirektiv ska Sverige skydda tumlaren. I direktivet
            föreskrivs att varje land ska undersöka och åtgärda problem för
            de arter som finns upptagna. För tumlaren gäller det alltså att
            undanröja hotet med bottensatta torskgarn och drivgarn för lax
            samt att undanröja hot mot tumlaren från föroreningar i Östersjön.
            Inga sådana officiella lokala eller regionala åtgärder eller aktionsplaner
            finns i Sveriges kustnära områden.
          </p>
          <p xml:id="i-P2H85kokxV8zw8quqfnEhh">
            För närvarande är det största konkreta hotet dödligheten i fiskeindustrin.
            Det är svårare att precist avgöra dödligheten eller populationens
            minskning som resultat av svåra föroreningar i Östersjön. När
            det gäller lokala och regionala bifångster, finns det en undersökning
            från 19961997 där bifångster i bottensatt garn för torsk och bleka
            i Skagerrak och Kattegatt undersöktes. Den undersökningen gav
            vid handen att upp till 2,4 procent av tumlarna dödas varje år
            i fiskegarn. Internationella valfångstkommissionens vetenskapliga
            råd rekommenderar att bifångsten inte får överstiga halva den
            årliga beståndstillväxten som beräknas uppgå till 4 procent, alltså
            2 procent. För att vara på den säkra sidan ifråga om stabil fortlevnad
            av tumlarbestånden bör bifångsten inte vara över 1 procent.
          </p>
          <p xml:id="i-9f91f7ibb4nq9m1SZcQWNn">
            Det är med förvåning man konstaterar att Sverige inte har etablerat
            en regional och lokal åtgärdsplan för hela Sveriges kust samt
            en samarbetsplan för våra grannar i övriga Östersjön för att minska
            bifångst samt undanröja hot från utsläpp m.m.
          </p>
          <p xml:id="i-8vC9f3aBj1dCdYtuvFRc6i">
            Eftersom tumlaren är så utsatt för miljögifter den är toppkonsument
            måste bifångsterna ner. Att miljögifter kan orsaka både reproduktionsstörningar
            och försämrat immunförsvar vet man efter studier på säl. Om sådant
            inträffar för tumlaren med en så liten population som cirka 1
            000 individer kan bifångsterna bli den faktor som knäcker populationen.
            Det hotet måste undanröjas genom att upprätta ett omfattande regionalt
            och lokalt samarbete som Sverige leder längs hela Östersjöns kust.
          </p>
        </div>
        <div xml:id="i-2d5ceSVnTa9fxzbT9jpmec" type="motSignatures">
          <list xml:id="i-LedGn2Fbfagej1g2yNGVXJ">
            <item xml:id="i-K1DTHFYcjFHCn9muo5GsEQ" who="i-DSgCixAdAvhSA1u2TeDZQH">
              Jan Emanuel Johansson (s)
            </item>
          </list>
        </div>
      </div>
    </body>
  </text>
</TEI>
