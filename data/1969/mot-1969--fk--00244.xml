<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__fk__244/mot_1969__fk__244-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14 Motion i Första kammaren, nr 244 år 1969
          </p>
          <p>
            Nr 244
          </p>
          <p>
            Av herr Hjorth m. fl., om avskaffande av ordensväsendet. (Lika
            lydande med motion nr 282 i Andra kammaren)
          </p>
          <p>
            Varje år utdelas ett stort antal ordnar, de flesta på Gustavsdagen
            den 6 juni. Det sammanlagda antalet ordensinnehavare är enligt
            1968 års statskalender 21397. Till detta antal skall läggas innehavare
            av Svärdstecknet som utdelas till mellan 100 och 200 underofficerare
            varje år för gagnande och långvarig verksamhet inom krigs- makten
            samt innehavare av Vasatecknet, som i enstaka fall tilldelas utländska
            med- borgare för förtjänster om Sveriges näringsliv, konstliv
            m. m. De kungliga svenska riddarordnarna är Serafimerorden, Svärdsorden,
            Nordstjärne- orden, Vasaorden och Carl XIII:s orden. Ordensangelägenheter
            handläggs av Kungl. Maj:ts Orden, men förslag om vem som skall
            belönas med Svärdsorden re- spektive Nordstjärneorden avges av
            överbefälhavaren respektive verkschefer, lands- hövdingar, biskopar
            m. fl. preses. Envar medborgare har rätt att föreslå annan meriterad
            till Vasaorden. Förslaget inges till vederbörande landshövding
            som efter granskning vidarebefordrar förslaget till berört statsdepartement.
            Departementet prövar den föreslagnes meriter, varefter ärendet
            slutligen går till Kungl. Maj:ts Orden. Serafimerorden, som endast
            har en klass, förlänas den som innehar rikets högsta ämbeten,
            främmande statsöverhuvuden m. fl. Beträffande svenska medborgare
            gäl- ler att orden endast förlänas till kommendörer med stora
            korset av Svärds-, Nord- stjärne- eller Vasaorden. Vidare är stadgat
            att den som hedras med Serafimerorden skall ha eller ha haft minst
            lika värdighet med generallöjtnant. Inom Svärdsorden förlänas
            de två högsta klasserna endast till den som innehar minst överstes
            tjänste- grad. Nordstjärneorden och Svärdsorden är avsedda som
            belöning för välförrättad tjänst under ett visst antal tjänsteår.
            För närvarande gäller att vederbörande skall ha inne- haft tjänst
            i lägst lönegrad A 25 under minst 20 år. I högre tjänstegrader
            gäller kortare meriteringstid, i vissa fall förlänas en lägre
            klass av orden genast vid tillträdet. Av ovan relaterade bestämmelser
            för ordensförläningarna framgår, som det ut- trycktes i en riksdagsmotion
            redan 1920, ”dess oförenlighet med en folklig själv- styrelses
            ledande grundsatser”. Det uppfyller inte den nutida uppfattningen
            om vär- deringar av samhälleliga insatser. Full jämlikhet råder
            inte mellan könen när det gäller dessa utmärkelser; inom försvaret
            gäller olika gradering efter befälsställning liksom inom de statliga
            verken, där skillnad görs mellan ämbetsmän och arbetare. Det är
            med andra ord insignierna på det gamla ståndssamhället som lever
            kvar.
          </p>
          <pb facs="riksdagen-motions-pdf/data/1969/mot_1969__fk__244/mot_1969__fk__244-002.pdf"/>
          <p>
            Motion i Första kammaren, nr 244 år 1969 15
          </p>
          <p>
            Efter motioner i riksdagens båda kamrar har medaljväsendet reformerats
            så att anställda i de statliga verken numera kan välja guldur
            i stället för medalj om de så önskar. Det stora antal som valt
            guldklocka ger belägg för att medaljväsendet är föråldrat. Vi
            anser att det förhåller sig på samma sätt med ordensbelöningarna.
            Vi tror att det går att att finna mera tidsmässiga och uppskattade
            former för belöning av medborgerliga förtjänster. Därför vore
            det lämpligt att i samband med författ- ningsreformen borttaga
            denna klasskillnad som ordensväsendet innebär. Även om utdelandet
            av ordensutmärkelser är ett Konungen personligen tillkommande
            prero- gativ kan bestämmelserna i ordensväsendets stadgar icke
            betaga rätten för riksdagen att ge uttryck för sin uppfattning
            i denna sak. Med stöd av det anförda hemställes, att riksdagen
            i skrivelse till Kungl. Maj:t hemställer om utred- ning rörande
            ordensväsendets avskaffande.
          </p>
          <p>
            Stockholm den 23 januari 1969
          </p>
          <p>
            Nils Hjorth (s) Lennart Wanhainen (s) Helge Karlsson (s)
          </p>
          <p>
            Paul Jansson (s) Gunnar Rönnberg (s) Torsten Hansson (s)
          </p>
        </div>
      </div>
    </body>
  </text>
</TEI>
