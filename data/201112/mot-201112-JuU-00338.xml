<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-JuU-00338">
  <teiHeader>
    <fileDesc>
      <titleStmt>
        <title>Barnsexturism</title>
        <author corresp="i-6MWLY5JdykMGLLUo96skfp">av Lena Olsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Barnsexturism</title>
          <idno type="rdwebb">GZ02Ju338</idno>
          <rs type="number">Ju338</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GZ02Ju338/text</ref>
          <ref type="dokument_url_html">http://data.riksdagen.se/dokument/GZ02Ju338</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ju338</ref>
          <ref type="doc">http://data.riksdagen.se/fil/6C23926E-D15B-4A31-90BE-E1A9114BBD31</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2Fcj8RvvkYNZLPeYThKJug" type="signed"/>
        <correspContext corresp="i-2Fcj8RvvkYNZLPeYThKJug">
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-4Z2AYUqoDfQDMiE1nGE92g" type="numbering">
          <date when="2011-10-10"/>
        </correspAction>
        <correspAction xml:id="i-E7cPWgRjerz9V9BvJTYMFX" type="submission">
          <date when="2011-10-05"/>
        </correspAction>
        <correspAction xml:id="i-U1vEXSJYtzh9RJD5ZDdwEd" type="transfer">
          <date when="2011-10-01"/>
        </correspAction>
        <correspAction xml:id="i-QUju8b9us2uXVXzDz75ge9" type="assigned"/>
        <correspContext corresp="i-QUju8b9us2uXVXzDz75ge9">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UqiYVfn96pJL8AtE2v9Th3" type="motBody">
        <div xml:id="i-3znQx2NXpctLpFB8T9R41x" type="motProposal" subtype="förslag">
          <head xml:id="i-BEKDCoknVym5YiQAvzFPLV">
            1 Förslag till riksdagsbeslut
          </head>
          <list xml:id="i-Trd6xfZz9BCUtdqQLMMD6J" style="ol">
            <item xml:id="i-VAbGNXwS21jbcT7rHahL3x">
              Riksdagen tillkännager för regeringen som sin mening vad som
              anförs i motionen om att det hos Rikskriminalpolisen ska finnas
              en permanent barnsexturismgrupp.
            </item>
            <item xml:id="i-WaWTEx7c8FGvS7J9AygEhd">
              Riksdagen tillkännager för regeringen som sin mening vad som
              anförs i motionen om att regeringen bör ta fram en strategi för
              hur polisen ska kunna få till stånd samarbetsavtal med andra länder
              när det gäller svenskar som begått sexuella övergrepp mot barn.
            </item>
            <item xml:id="i-Tc3SqvNSJ5M8ofX19FvWZU">
              Riksdagen tillkännager för regeringen som sin mening vad som
              anförs i motionen om att inrätta direktlinjer vid svenska ambassader
              för anmälan om sexualbrott mot barn.
            </item>
            <item xml:id="i-NE2DWVLkCeJguJxQL6au35">
              Riksdagen tillkännager för regeringen som sin mening vad som
              anförs i motionen om att regeringen ska verka för att det inom
              Europarådet vidtas ytterligare åtgärder för ett starkare europeiskt
              samarbete mot barnsexturism. 1
            </item>
          </list>
          <p xml:id="i-HevFcfSL4V83GLDut6yw7L">
            1 Yrkande 4 hänvisat till UU.
          </p>
        </div>
        <div xml:id="i-NKN6H2a38RtvK82XJtvM8e" type="motContent">
          <head xml:id="i-7HyApvFmgSLEfX4W42yZ7T" type="h1">
            2 Att köpa sex av barn är ett sexuellt övergrepp
          </head>
          <p xml:id="i-RvFUQviU8Xjt6Te2NwBqey">
            Barnsexturism är när personer reser till ett annat land och begår
            sexuella övergrepp mot barn. Resenärerna kallas ofta barnsexturister
            men inkluderar affärsresenärer, utlandsstationerade trupper, biståndsarbetare
            m.fl. Bland barnsexturisterna finns även svenskar. Enligt FN:s
            barnkonvention har Sverige ett ansvar att stoppa svenska förövare,
            även om brottet begås utomlands. Det är dags att ta det ansvaret!
          </p>
          <p xml:id="i-KBnkUY9GBH4ifBh5FPspmM">
            Enligt den franske turismministern (2005) uppskattas att tre
            miljoner barn utnyttjas varje år inom barnsexturism i världen.
            De allra flesta av dessa brott förblir okända för myndigheterna.
          </p>
          <p xml:id="i-XXwd44dD5z3bNbXoo4NaUp">
            Brotten utförs till största delen av män, men även till viss
            del av kvinnor. Förövarna kan förenklat delas in i två kategorier:
            tillfällesförövare och preferensförövare. Med tillfällesförövare
            menas en person som har sex med ett barn när tillfälle ges. Det
            kan vara turisten, affärsmannen, biståndsarbetaren m.fl. Gemensamt
            är att de upplever sig befriade från det egna samhällets moraliska
            krav och hinder. Dessa personer skulle kanske inte begå övergrepp
            hemma. Men utomlands upplevs det mesta som tillåtet. Med preferensförövare
            menas en person som har en sexuell preferens för barn. Till skillnad
            från tillfällesförövaren är övergreppen ofta välplanerade. De
            drar sig till länder där tillgången till socialt och ekonomiskt
            utsatta barn är stor, och där risken för påföljder är liten. Preferensförövare
            anses vara färre i antal än tillfällesförövare, men de kan ha
            långt fler offer.
          </p>
          <p xml:id="i-Byu52Wf8xoFf5CxaUtHFMy">
            I april 2007 genomfördes en undersökning om omfattningen av svenskars
            inblandning i barnsexturism. Undersökningen, som genomförts av
            Synovate Temo på uppdrag av Ecpat Sverige (För barns rättigheter
            och mot kommersiell sexuell exploatering av barn), ställde frågan
            till svenska resenärer om hur många som sett tecken på att svenskar
            är inblandade i barnsexturism. Resultatet visade att var tionde
            svensk hade kommit i kontakt med barnsexturism. Endast ett fåtal
            hade berättat om sina misstankar för polis eller ambassad, antagligen
            för att man tror att en anmälan inte leder till några åtgärder.
          </p>
          <p xml:id="i-9T1Pk6JFHxc8MS11fZAA97">
            Vid den senaste granskningen av FN:s barnrättskommitté (2009),
            kritiserades Sverige för bristande åtgärder mot barnsexturism.
            År 2008 visade en rapport från Ecpat att Sverige blivit en fristad
            för resande sexförbrytare då brotten varken syntes eller åtgärdades.
            Sedan dess har flera åtgärder vidtagits, bl a finns det nu en
            särskild barnsexturismgrupp inom Rikskriminalpolisen. Men fortfarande
            är det få anmälningar som kommer in och mycket få fall leder till
            att misstänkta gärningsmän fälls i domstol.
          </p>
          <p xml:id="i-FYqScHpjmd3pogQC7kcUQ">
            Vänsterpartiet föreslår därför en rad åtgärder i denna motion
            för att uppmärksamma dessa brott mot barn utomlands, för att leva
            upp till internationella åtaganden och för att fler ska kunna
            fällas i Sverige om åtal inte sker på den plats där exploateringen
            ägt rum. Sverige ska inte vara en frizon för barnsexturister.
          </p>
          <head xml:id="i-StcTcsddAKTAiMvE3WSJEM" type="h1">
            3 Stärk polisens arbete mot barnsexturism
          </head>
          <p xml:id="i-5a3fMZYYNRWY8i1tC2vYdd">
            En särskild grupp inom Rikskriminalpolisen jobbar med att ta
            emot anmälningar om sexbrott mot barn i utlandet. Detta är en
            av de positiva förändringar som skett inom polisen när det gäller
            arbetet mot barnsexturism sedan 2009. Dessvärre drivs gruppen
            i projektform och pengarna är slut vid årsskiftet. Efter det ska
            projektet enligt uppgift utvärderas och det är oklart om det kommer
            att fortsätta. Det är olyckligt om gruppen måste avsluta sitt
            arbete innan ett ordentligt samarbete med andra länder kommit
            igång och resultat i form av fler fällande domar har kunnat visas.
            Den särskilda gruppen bör inte drivas i projektform utan bli permanent.
          </p>
          <p xml:id="i-Jji8ZgUyqfkxuw6EcRQzpQ">
            Regeringen bör säkerställa att arbetet inom den särskilda gruppen
            ändå kan fortsätta. Det bör fortsättningsvis finnas en permanent
            barnsexturismgrupp inom Rikskriminalpolisen. Detta bör riksdagen
            som sin mening ge regeringen till känna.
          </p>
          <head xml:id="i-BbqbTrGLTkTntDJGRnQDPj" type="h1">
            4 Förbättra samarbetet mot barnsexturism med andra länder
          </head>
          <p xml:id="i-PMu72xHRTwESHvdh6q9Sd2">
            Det är få misstänkta barnsexturister som blivit dömda. Det beror
            på att anmälningarna är få och de uppgifter som kommer in ofta
            är diffusa och svåra att använda i en polisutredning. Rikskriminalpolisen
            har länge efterlyst bättre samarbetsavtal med länder dit svenskar
            reser som barnsexturister. Ett första samarbete med Thailand är
            på gång men det är ännu oklart när det kan börja.
          </p>
          <p xml:id="i-9N66c4Ac5DZb8JPt4rkj3p">
            För att svenska turister som utnyttjar barn i andra länder ska
            kunna dömas i Sverige är det nödvändigt med ett fungerande polissamarbete
            länder emellan. Därför bör regeringen ta fram en strategi för
            hur polisen ska kunna få till stånd samarbetsavtal med andra länder
            när det gäller svenskar som begått sexuella övergrepp mot barn.
            Detta bör riksdagen som sin mening ge regeringen till känna.
          </p>
          <head xml:id="i-5Pea8LHKag2E4v42ufPN4s" type="h1">
            5 Inför möjlighet att anmäla barnsexturister på svenska ambassader
          </head>
          <p xml:id="i-Vcjz2zHPLYTPtqCGyMh1Yq">
            Enligt Världskongressen mot kommersiell sexuell exploatering
            av barn definieras barnsexturism som kommersiella sexuella övergrepp
            på barn i samband med resande eller vistelse utomlands. För att
            kunna bekämpa och lagföra brotten är Sverige till stor del beroende
            av information från andra länder om förekomsten av barnsexturism.
            Polisen behöver tips från den allmänhet som reser i olika delar
            av världen. Utan sådana tips sker inget arbete hos svensk polis
            och rättsväsende.
          </p>
          <p xml:id="i-JVGHuMC6sjyQ53cUJfKSiw">
            I Thailand har den svenska polisen genom sin sambandsman i Bangkok
            inrättat en för regionen gällande direktlinje för att anmäla brott
            tillsammans med den svenska ambassaden i Bangkok. Detta är ett
            framsteg och bör införas på alla svenska ambassader för att underlätta
            för de människor som ser dessa brott och vill anmäla. Direktlinjer
            bör inrättas på samtliga svenska ambassader i världen. Detta bör
            riksdagen som sin mening ge regeringen till känna.
          </p>
          <head xml:id="i-Cuj6BrB3pUrRND5v67opAf" type="h1">
            6 Samarbete mot barnsexturism på europeisk nivå
          </head>
          <p xml:id="i-9CBy9EMGNazDjZHzh2bmxA">
            Frankrike tog 2005 initiativ till ett gemensamt samarbete mot
            barnsexturism mellan medlemsländerna i EU. Detta initiativ ledde
            dessvärre ingenvart.
          </p>
          <p xml:id="i-VspjnDwTDLk86x26LJXz3c">
            Vi tycker att det är viktigt att agera mot barnsexturism på internationell
            nivå. Regeringen bör därför verka för att det inom Europarådet
            vidtas ytterligare åtgärder för ett starkare europeiskt samarbete
            mot barnsexturism. Detta bör riksdagen som sin mening ge regeringen
            till känna.
          </p>
        </div>
        <div xml:id="i-KSSvZMoxGRrd4gQUVKEAq8" type="signatureBlock">
          <list xml:id="i-L21Swj6FAQTZVDcfss3nkx">
            <item xml:id="i-GeGJaunvTm58NbuJfmAYzg" who="i-6MWLY5JdykMGLLUo96skfp" type="signature">
              Lena Olsson (V)
            </item>
            <item xml:id="i-KFRVmWDEVoZEcR535wrheQ" who="i-CpDe8Ez4j6HcFbBfHMRKAE" type="signature">
              Bengt Berg (V)
            </item>
            <item xml:id="i-5SakSdF4zM6MwGm5SQMygs" who="i-JxxHuvwXWsJTZYTnBZLHj" type="signature">
              Marianne Berg (V)
            </item>
            <item xml:id="i-FwgE5ZRMkZxzcU2nRBKbz8" who="i-548HUVvKe8n48M3pQmFeUC" type="signature">
              Amineh Kakabaveh (V)
            </item>
            <item xml:id="i-Qe9L667AcquQF6P58xcbDs" who="i-du5LHNwBWrCH1am94GCk1" type="signature">
              Eva Olofsson (V)
            </item>
            <item xml:id="i-9BqhdBy6ahYgNaapnkb71V" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
