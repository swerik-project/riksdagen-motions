<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-KU-00264">
  <teiHeader>
    <fileDesc>
      <titleStmt>
        <title>Medborgarkontrakt</title>
        <author corresp="i-3GrPnM5KDKuSxfWxymYNoC">av Mikaela Valtersson (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Medborgarkontrakt</title>
          <idno type="rdwebb">GU02K264</idno>
          <rs type="number">K264</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GU02K264/text</ref>
          <ref type="dokument_url_html">http://data.riksdagen.se/dokument/GU02K264</ref>
          <ref type="dokumentstatus_url_xml">http://data.riksdagen.se/dokumentstatus/GU02K264</ref>
          <ref type="doc">http://data.riksdagen.se/fil/930CA14F-DDE4-41C6-8170-F966936C8342</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3GrPnM5KDKuSxfWxymYNoC</idno>
            <name>Mikaela Valtersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PQaMJeDz2onjJXyCC8SJVe" type="signed"/>
        <correspContext corresp="i-PQaMJeDz2onjJXyCC8SJVe">
          <note type="signatory" corresp="i-3GrPnM5KDKuSxfWxymYNoC"/>
        </correspContext>
        <correspAction type="referral" xml:id="i-DEtknL5erdHgFnodzqoyj2">
          <date when="2006-11-07"/>
        </correspAction>
        <correspAction type="dismissal" xml:id="i-NM4vTM34TEhKWYDsQ9yoih">
          <date when="2006-11-07"/>
        </correspAction>
        <correspAction type="numbering" xml:id="i-BopngAN7z1tqR1fvvJBcvT">
          <date when="2006-11-01"/>
        </correspAction>
        <correspAction type="submission" xml:id="i-HRVb1fLmR9DiUDbPqWxpmD">
          <date when="2006-10-31"/>
        </correspAction>
        <correspAction type="transfer" xml:id="i-61eqiAq4hWxFkayh893WLu">
          <date when="2006-10-30"/>
        </correspAction>
        <correspAction type="assigned" xml:id="i-C43PVrqF9SNMyCKSk9DmnP"/>
        <correspContext corresp="i-C43PVrqF9SNMyCKSk9DmnP">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-QSTFWUjFt2N3iiKkHFfUMo">
            Förslag till riksdagsbeslut
          </head>
          <list style="ol">
            <item xml:id="i-188aaa7a5w7F5PDSYxMMUK">
              Riksdagen tillkännager för regeringen som sin mening vad i motionen
              anförs om behovet av ett program för ökad medborgarmakt.
            </item>
            <item xml:id="i-YJsnGth6jrGzgurKdQkvLK">
              Riksdagen tillkännager för regeringen som sin mening vad i motionen
              anförs om att Statskontoret tillsammans med Statens kvalitets-
              och kompetensråd ges i uppdrag att ta fram ett program som kraftsamlar
              kring stärkt medborgarmakt.
            </item>
            <item xml:id="i-7ojdobzv1pEfvXW9pcHf7H">
              Riksdagen begär att regeringen tar initiativ till en dialog med
              Kommun- och Landstingsförbunden kring hur medborgarnas makt och
              inflytande kan stärkas.
            </item>
            <item xml:id="i-XKJDNSVB19S6ZHEhtZQX7v">
              Riksdagen begär att regeringen ger Högskoleverket i uppdrag att
              genomföra en försöksverksamhet med studentkontrakt på fem universitet
              eller högskolor. 1
            </item>
            <item xml:id="i-7qffKqUoyXWTjXLsZTiWJm">
              Riksdagen tillkännager för regeringen som sin mening vad i motionen
              anförs om behovet av dröjsmålstalan i samband med myndighetsbeslut.
            </item>
          </list>
          <p xml:id="i-JJkm6vY7phng6j6wamHyJZ">
            1 Yrkande 4 hänvisat till UbU.
          </p>
        </div>
        <div type="motContent">
          <head type="h1" xml:id="i-UGFunvbR7APNNm7qVJn2gY">
            Medborgarkontrakt
          </head>
          <head type="h1" xml:id="i-8KqzDj5uRK5u5LoQijLfg6">
            Inledning
          </head>
          <p xml:id="i-2Mcc4f4FkzzQFx2ArBnv7h">
            Medborgaren måste stå i centrum för all offentlig verksamhet.
            En starkare ställning för medborgaren som konsument av offentligt
            finansierade välfärdstjänster uppnås i hög utsträckning genom
            att skapa valfrihet mellan olika konkurrerande alternativ och
            en mångfald i verksamheterna. Genom mångfald och valfrihet stärks
            medborgarnas egenmakt, självständighet och klientförhållandet
            som ofta uppstår då medborgaren med ett behov av stöd hamnar i
            beroendeställning mot den som ger hjälpen bryts.
          </p>
          <p xml:id="i-CVe1BUGv5xryeoFNqSVor7">
            Den offentliga servicen måste deklarera vad man erbjuder medborgaren.
            Först när vi vet vilken ambitionsnivå en offentlig verksamhet
            bör hålla har vi möjlighet att ställa krav och utkräva ansvar.
            För att medborgaren ska kunna veta att hon erbjuds bästa möjliga
            service måste utvärderingar och resultat­redovisningar göras tillgängliga
            och begripliga. När medborgaren kan se vilket kvalitet servicen
            håller kan hon ställa krav på förbättringar.
          </p>
          <head type="h1" xml:id="i-UadMVWg8fXRd2J83SLQZsM">
            Medborgarkontrakt
          </head>
          <p xml:id="i-VbPFfRZ5gm1d1fVd25x24m">
            Offentlig verksamhet finns till för medborgaren. Med rätta har
            vi högt ställda förväntningar på den service och de tjänster som
            vi gemensamt finansierar och organiserar. Men vad har man som
            medborgare egentligen rätt till och hur prioriteras de begränsade
            resurser som finns? I dag känner sig många medborgare osäkra på
            vad de kan förvänta sig från den offentliga servicen. Många vet
            inte heller om den service de fått lever upp till de krav som
            de borde kunna ställa. Ett sätt att komma till rätta med dessa
            problem är att arbeta med medborgarkontrakt.
          </p>
          <p xml:id="i-LRA4btmUJ5sEYdCZuAkg4h">
            Medborgarkontrakt kan definieras som en juridiskt icke bindande
            avsiktsförklaring mellan en offentlig organisation och medborgaren
            eller brukaren av en offentlig tjänst. Medborgarkontrakt är ett
            sätt att förtydliga och stärka medborgarens inflytande och möjligheter
            att påverka service och tjänster. Ett medborgarkontrakt tydliggör
            medborgarens rättigheter gentemot det offentliga. Dessutom förbättras
            kvalitetsarbetet i offentlig verksamhet, dialogen och förståelsen
            mellan politiker, tjänstemän och medborgare stärks, och arbets­situationen
            för personalen i offentlig sektor förbättras.
          </p>
          <p xml:id="i-3afVjAaUiiqwNpxQUVsrJg">
            Medborgarkontrakt är viktigt för att öka mångfalden och valfriheten
            i offentlig verksamhet men också för att definiera vad ett gott
            bemötande innebär. I arbetet med ett medborgarkontrakt definieras
            genom en dialog mellan politiker, tjänstemän och medborgare gemensamt
            vad som är god kvalitet, vad man kan förvänta sig av en offentlig
            tjänst eller service och hur man kan få kompensation om något
            går fel. Dialog skapar gemensamma referensramar, förväntningar
            och en tydlighet. System för klagomålshantering skapar vägar för
            återkoppling och kontinuerlig kvalitetshöjning. Kompensation skapar
            incitament och en starkare ställning för medborgaren. På det här
            sättet stärks den lokala demokratin och medborgaren får större
            möjligheter att påverka och vara delaktiga.
          </p>
          <p xml:id="i-R9GHjW6y9CJsSkLWPioL82">
            Medborgarkontrakt kan också bidra till att medborgarnas förväntningar
            på välfärds­tjänsternas innehåll är realistiska och bidra till
            att minska stressen för personalen som känner sig otillräcklig
            i sin yrkesroll.
          </p>
          <head type="h2" xml:id="i-UPTo6eGAimkyQ9mgVJQHYe">
            Ställ brukaren i centrum
          </head>
          <p xml:id="i-AHexDoaT748BkiYdXMtoeX">
            Grundtanken i medborgarkontraktet är ett skrivet dokument där
            det offentliga tillsammans med medborgaren definierar vilka krav
            de offentliga tjänsterna, ska leva upp till.
          </p>
          <p xml:id="i-6idBuezUK4koDrUCtJbFRw">
            För att ta fram ett medborgarkontrakt är det mycket viktigt att
            inleda en dialog mellan det offentliga och de som ska bruka en
            offentlig tjänst. Formen för dialogen kan se olika ut. Men det
            centrala är att kommunen, myndigheterna, bolaget etc. skaffar
            sig en tydlig bild av
          </p>
          <list style="ul">
            <item xml:id="i-Y1pGj4t9aYWTcB9WjcAnBS">
              vad medborgaren prioriterar som viktigt,
            </item>
            <item xml:id="i-6sZqx1Yzp4qCcadRqfNX9f">
              vad medborgaren förväntar sig och
            </item>
            <item xml:id="i-7gv38o9FjqKxxTw2yuDbhf">
              vilka resurser man har att förfoga över.
            </item>
          </list>
          <p xml:id="i-13FriLTKLKrz3aDHm2uQyy">
            I arbete med medborgarkontrakt blir dialogen mellan politiker
            ett självklart moment som inte kan prioriteras bort på grund av
            tidsbrist eller ovilja. Ett medborgarkontrakt kan ha olika ambitiöst
            innehåll. Det centrala i kontraktet är att det finns en tydlig
            koppling till andra styrdokument och politiska målsättningar utan
            att det för den skull blandas ihop med dessa. Det vi menar med
            ett medborgarkontrakt innehåller villkor för när åtagandet ska
            gälla och utfästelser kring vilken typ av kompensation eller rättelse
            som kan komma ifråga om verksamheten inte hållit vad som utlovats.
          </p>
          <p xml:id="i-33R6gdYV8jUC9YcJEwP3Po">
            Exempel på vad medborgarkontakt kan innehålla:
          </p>
          <list style="ul">
            <item xml:id="i-XGtEHvcb3T4SxVLeAck36Q">
              I äldreomsorgen i Luleå kommun har man bland annat definierat
              hur lång tid det får ta att få en bostad efter det att man beviljats
              ett äldreboende: Vi garanterar att du får ett erbjudande om bostad
              inom 68 veckor efter det att du beviljats äldreboende. Har du
              önskemål om att flytta till ett speciellt hus kan väntetiden bli
              längre. Vid akuta behov går det alltid att få tillfällig plats.
            </item>
            <item xml:id="i-QdyDFcrzDWEG8mDKCxjDgV">
              Ett annat exempel kommer från Finland. Arbetskraftsbyrån (motsvarande
              arbetsförmedling) i Vammala har bland annat tagit fram följande
              kvalitets löfte: När du kommer till arbetskraftsbyrån blir du
              betjänad inom 15 minuter. Om du har avtalat att träffa någon håller
              vi fast vid den avtalade ti den ... Om fel uppstår åtar man sig
              att rätta till fel som uppstått genom vår egen verksamhet samma
              dag som vi får veta om dem. Vi förklarar saken för dig. Vi för
              bok över våra misstag och förbättrar vår service på basis av dem.
            </item>
            <item xml:id="i-YaR9bFRNKbPiiX7amHHJX4">
              Ett tredje exempel är Rinkebyskolan där skolan gjort villkorade
              kvalitetsåtaganden gentemot elever och föräldrar och där man också
              beskriver hur det ska säkerställas och hur rättelse ska ske: Varje
              elev som har gått fem av sina grundskoleår i Rinkebyskolan och
              andra skolor i Rinkeby, ska uppnå kunskaper som minst motsvarar
              betyget godkänt i samtliga skol­ämnen efter skolår nio. Villkor:
              Eleven skall ha fullständig skolbakgrund motsvarande det svenska
              skolsystemet och delta i skolarbetet på ett seriöst sätt minst
              90 % av tiden. Detta säkerställs och följs upp genom att varje
              elev får sin kunskapsutveckling kartlagd vid terminskonferenser
              samt med hjälp av Skolverkets diagnoser för år 7 och de nationella
              proven för år 9. Rä ttelse: Om en elev inte uppnått de uppsatta
              kunskapsmålen åtar sig Rin kebyskolan att erbjuda eleven ferieundervisning
              med individuellt utformade åtgärdsprogram. Ett ytterligare grundskoleår
              efter skolår 9 är en annan möjlig väg till rättelse.
            </item>
          </list>
          <p xml:id="i-EknrDnvzGVfrfm7ixtJ3zK">
            Ett framgångsrikt arbete med medborgarkontrakt skapar fördelar
            och vinster för alla berörda parter. För politikerna öppnas kanaler
            till medborgarna, och medborgarnas prioriteringar tydliggörs för
            politikerna.
          </p>
          <p xml:id="i-VqcJs5Ui9AvnHqmzjM9tGD">
            Medborgarkontraktet blir ett naturligt sätt att utveckla kvaliteten
            i de offentliga tjänsterna. Medborgaren blir medveten om vad hon
            kan kräva och vilka resultat det offentliga ska prestera. För
            tjänstemännen blir det lättare att prioritera, och tydlighet skapas
            mellan vad man förväntas prestera och vad som är orimliga krav.
            Lika viktigt är dock att man får fungerande kanaler som kan användas
            när tjänster inte lever upp till de mål som finns. Slutligen kan
            kompensation, oavsett om det sker genom en ursäkt eller genom
            en avgifts­reducering, leda till ett ökat förtroende.
          </p>
          <p xml:id="i-SoXNrMvMK925YNh6f29vhp">
            Medborgarkontrakts svårigheter ska inte underskattas. Ett lyckat
            arbete kräver mod, engagemang och långsiktighet. Att utsätta sig
            för dialog innebär att det offentliga och politiker kan tvingas
            ompröva ståndpunkter. Att konkretisera vad man ska leva upp till
            på den detaljnivån som medborgarkontrakt innebär gör samtidigt
            att man riskerar att misslyckas.
          </p>
          <head type="h2" xml:id="i-E9MrotbhzHqsmVqiMb49XD">
            Mjuk styrning utan lagstiftning
          </head>
          <p xml:id="i-VYHRLdhkrBhu62GMECts57">
            Lagen föreskriver i dag god kvalitet i den offentliga verksamheten.
            Exakt hur det här ska tolkas preciseras däremot inte i lagtexten.
            Då offentlig verksamhet ofta är komplex, ser mycket olika ut i
            olika verksamheter samt på andra sätt skiljer sig åt är metoden
            med mål- och resultatstyrning oftast bra. Medborgarkontraktet
            kommer in som ett led mellan de generella skrivningarna i lagen
            och medborgarens konkreta önskemål.
          </p>
          <p xml:id="i-Thz5Ldn3hTTFmNRh5HKCuE">
            Det saknas i dag lagstiftning som reglerar arbetet med medborgarkontrakt.
            Innebär ett medborgarkontrakt att en kommuninvånare kan stämma
            kommunen om den inte lever upp till det som kontraktet stadgar?
            Rättsläget kring de här frågorna är inte helt klart. Medborgarkontrakt
            måste kunna införas utan att det offentliga riskerar okontrollerbara
            stämningsprocesser. Samtidigt behövs det också en tydligare juridisk
            reglering av medborgarens rättigheter och formerna för medborgarkontrakt.
          </p>
          <p xml:id="i-8Y1UHwiKZkFPfxYepY1uUB">
            I samband med medborgarkontrakt är det självklart att också diskutera
            kompensation och rättelse. Tankarna förs lätt till ekonomisk kompensation
            och muntliga och skriftliga ursäkter och förklaringar till vad
            som gått fel. Till exempel kan det vara nödvändigt med ett möte
            med den ansvarige tjänstemannen när ett ärende inte skötts som
            det borde eller att läxhjälp eller ferieundervisning som erbjuds
            till elever inte nått ända fram till det åtagande som skolan gjort.
          </p>
          <p xml:id="i-MxmtgghCoxNGf1FGgJYo3g">
            Den här typen av mjuk kompensation är kanske den viktigaste för
            att medborgaren ska känna att problemen tas på allvar. Minst lika
            viktigt är dock kompensation som syftar till en rättelse av det
            som inte fungerat. Ibland kan det vara nödvändigt också med ekonomisk
            kompensation. Ekonomisk kompensation går i dag att använda i form
            av avgiftsnedsättningar i avgiftsbelagda verksamheter men är förmodligen
            olagligt i andra tjänster där en avgift inte tas ut.
          </p>
          <head type="h2" xml:id="i-XqmPifsmdomBdhAJJbBjjY">
            Erfarenheter att bygga vidare på
          </head>
          <p xml:id="i-E3HJSVRU7y1GNnGhpGHrML">
            Erfarenhet från konkret arbete med medborgarkontraktsliknande
            konstruktioner finns som nämnts ovan både internationellt och
            i Sverige. I flera kommuner i Sverige har man gått från idé till
            konkreta projekt.
          </p>
          <p xml:id="i-EUattyBHbit6TEJAiKeJCr">
            Inom ramen för Svenska Kommunförbundets kvalitetsarbete har sedan
            år 2000 pågått ett projekt Tjänstegarantier i all kommunal verksamhet.
            Projektet har drivits i nätverksform, och omfattning, tillvägagångssätt
            och utbredning skiljer sig åt mellan de olika kommunerna. De kommuner
            som prövat medborgarkontrakt är överlag nöjda med sitt arbete,
            och det finns ett stort intresse från andra kommuner att påbörja
            sitt arbete.
          </p>
          <p xml:id="i-4z1F6FcoPUbt42TD87h5os">
            Även på statlig nivå har trevande försök gjorts. Ett tjugotal
            myndigheter har mellan 2001 och 2003 bedrivit försöksverksamhet
            med servicedialoger och serviceåtaganden. Generellt har arbetet
            upplevts som positivt. Statskontoret som utvärderat projektet
            sammanfattar försöket så här: Servicedialoger och serviceåtaganden
            är ändamålsenliga arbetsmetoder för att få till stånd en medborgarorienterad
            verksamhetsutveckling. De leder till bättre service och ökad delaktighet
            och bidrar därmed till att upprätthålla ett högt förtroende för
            förvaltningen. Statskontoret anser att arbetet med servicedialoger
            och serviceåtaganden bör fortsätta och spridas ytterligare i statlig
            förvaltning.
          </p>
          <head type="h2" xml:id="i-J9ypSjAvqfm6Pv1kg6HB35">
            Ett program för stärkt medborgarmakt
          </head>
          <p xml:id="i-VVVHCRsDcriFiDuR1JFLSY">
            Medborgarkontrakt är ett viktigt instrument för att jobba vidare
            med större brukarinflytande och mer medborgarmakt. Som utgångspunkt
            för arbetet föreslår vi följande principer för medborgarkontraktet:
          </p>
          <list style="ul">
            <item xml:id="i-EZ6BskiUeXUAmRTakYJ48L">
              Dialog; medborgarkontraktet måste bygga på en genuin dialog mellan
              politiker, tjänstemän och medborgare/brukare.
            </item>
            <item xml:id="i-SEfCe1XwBKfUske7BEsx3T">
              Valfrihet att medborgaren/brukaren väljer vem som levererar en
              tjänst.
            </item>
            <item xml:id="i-D7fWgXk4g92u3Rp8owGApw">
              Rättigheter; vad medborgaren/brukaren har rätt till måste framgå.
            </item>
            <item xml:id="i-P5Q7b1i6RfnUH118vHKJ3x">
              Kvalitet; tydliga kvalitetsmått måste ställas upp för den offentliga
              verksamheten.
            </item>
            <item xml:id="i-7o9YDpuJ9SeAeKDJXzdH67">
              Klagomålshantering; var och till vem man ska vända sig till om
              något inte håller vad som utlovats.
            </item>
            <item xml:id="i-QDsWBV4bMdF7FaoBTn4dMA">
              Rättelse eller kompensation; vilken typ av rättelse eller kompensation
              som kan komma i fråga när något brister.
            </item>
          </list>
          <p xml:id="i-DJWRHA1MFf9a5LBkCXzSM8">
            Vi menar att det krävs ett tydligt politiskt initiativ för att
            införa medborgarkontrakt.
          </p>
          <p xml:id="i-QEGzXERsfE6Nxwv77DSJ8W">
            De juridiska förutsättningarna och konsekvenserna måste tydliggöras
            genom ny eller anpassad lagstiftning. Däremot menar vi att innehållet
            i regel inte bör specificeras på nationell nivå. När det gäller
            dagens rättighetslagstiftningar måste förhållandet mellan nationella
            utfästelser och lokala kontrakt preciseras.
          </p>
          <p xml:id="i-Nm2dTUeZjGFi458DhhpGhN">
            Medborgarkontrakten måste få växa fram i den takt som de lokala
            förutsättningarna medger. Även på nationell nivå är det dock viktigt
            att systemen får växa fram i den takt som speciella omständigheter
            för olika verksamheter medger. Erfarenheterna från de många spännande
            projekt som pågår i kommunerna bör utnyttja på den nationella
            nivån.
          </p>
          <p xml:id="i-3KPAGWSFKG1nnCcnNYci41">
            Vad som däremot är nödvändigt är ett program och en kraftsamling
            kring dessa frågor.
          </p>
          <p xml:id="i-4dwFqRSpJgedXBQMmvZSvh">
            Statskontoret bör tillsamman med Statens kvalitets- och kompetensråd
            få i uppdrag att ta fram ett program som kraftsamlar kring stärkt
            medborgarmakt. Programmet kan till exempel innehålla:
          </p>
          <list style="ul">
            <item xml:id="i-LX6KXqCqtCdvgYy5JwhVa9">
              Ett kvalitetsmärkningsprogram där ett kvalitetsmärkningssystem
              etableras för offentlig verksamhet och där betyg utdelas enligt
              nyckeltal och kvalitetsparametrar.
            </item>
            <item xml:id="i-VrERn6BQVpA8kzJ3EdvwTQ">
              Et t nationellt benchmarking-verktyg, dvs. en nationell databas
              som är kopplad till de projekt som pågår där kommuner, landsting
              och statliga myndigheter kan få hjälp att hitta goda exempel,
              nya metoder och best practice.
            </item>
            <item xml:id="i-72qzxT47t2sACR2H9fZe63">
              Förslag på olika former av kompensation från kommuner, landsting
              och stat till medborgarna i samband med dröjsmål eller andra avvikelser
              från medborgarkonktrakt.
            </item>
            <item xml:id="i-3GpowtK2x1W26NNU6f9te2">
              Utveckla forum där medborgarna kan ha inflytande över den offentliga
              verksamheten i bred omfattning.
            </item>
          </list>
          <p xml:id="i-LfyYUmA3Pcd2DJWgnsHfjD">
            Staten bör tar initiativ till en dialog med Kommun- och Landstingsförbunden
            kring hur medborgarnas makt och inflytande kan stärkas. Men lika
            viktigt är att arbete med medborgarkontrakt utvecklas inom den
            statliga verksamheten och inom de statliga myndigheterna.
          </p>
          <head type="h1" xml:id="i-UrrG4nz4RspBQedbmPfNN1">
            Makt åt studenterna studentkontrakt
          </head>
          <p xml:id="i-7FjxnUuZozribtmLa5wMtN">
            Det måste bli ett slut på centralstyrning och politiska pekpinnar
            gentemot universitet och högskolor såväl som gentemot lärare,
            studenter och forskare. Studenternas val måste få större genomslag
            när det gäller tilldelning av platser både mellan olika högskolor
            och mellan skilda ämnesdiscipliner. Grundutbildningen vid landets
            universitet och högskolor måste byggas upp med studentens perspektiv
            i förgrunden.
          </p>
          <p xml:id="i-JvAzThcDi6eizf39V3uKaR">
            Den vetenskapliga kvaliteten i forskning och undervisning ska
            sättas i främsta rummet. Kvaliteten i undervisning och forskning
            ska utvärderas genom såväl inre som yttre, oberoende, granskning.
          </p>
          <p xml:id="i-PVxWP3JqekQooCgak5q98W">
            Universitet och högskolor ska också kunna skriva s.k. studentkontrakt
            med sina studenter. Ett bra kontrakt måste innebära rättigheter
            och skyldigheter för båda parter studenterna och lärarna.
          </p>
          <p xml:id="i-PJmDXKbkDiGorHHZsyzU5y">
            Studentkontrakten kan innehålla:
          </p>
          <list style="ul">
            <item xml:id="i-RbzwzSRd8Bdu2d1YM6Fae7">
              Utfästelser om lärartäthet och antal undervisningstimmar.
            </item>
            <item xml:id="i-49ADQ2BetNNWktanUbZvbT">
              Andelen disputerade lärare som deltar i undervisningen.
            </item>
            <item xml:id="i-8i43ZZuK42RVLA3MozGV7k">
              Principer för hur bl.a. rättning och betygssättning ska gå till.
              Studenten ska ha rätt att överklaga sitt betyg eller få sin uppsats
              bedömd av någon annan, i slutändan en av institutionens professorer
              eller någon fristående granskare.
            </item>
            <item xml:id="i-DhBnCxoGPrku6QXWkBiZKP">
              För doktorander kan anges exempelvis hur mycket handledning som
              den enskilde forskarstuderanden har rätt att kräva.
            </item>
            <item xml:id="i-UqmEtdBh7G65x58ZcFVxc8">
              Platsgarantier för vidareutbildningar och fördjupande kurser.
            </item>
          </list>
          <p xml:id="i-MeECUsJq2q2yJ4RBNDGugT">
            För studenterna anges till exempel krav på närvaro, antal studietimmar
            kursen omfattar och betygskrav för godkänt m.m.
          </p>
          <p xml:id="i-K4VYsXeUZEsdDugufci7yB">
            För att främja arbetet med studentkontrakt bör Högskoleverket
            ges i uppdrag att genomföra en försöksverksamhet med studentkontrakt
            på fem universitet eller högskolor.
          </p>
          <head type="h2" xml:id="i-MeFVXEU3zmXZux9wgSUUBz">
            Starkare rättigheter vid myndighetsbeslut
          </head>
          <p xml:id="i-JATWTm3aPPnSrDnomr8PjT">
            Medborgarkontrakten är tänkta att generellt reglera förhållandet
            mellan medborgare och offentlig verksamhet och offentliga tjänster.
            Medborgarkontraktet är mycket effektivt när det handlar om löpande
            verksamhet och att konkretisera generella åtaganden som vad en
            bra skola innebär.
          </p>
          <p xml:id="i-PJMytwoqrTRKyLqNTaYw1c">
            I de fall när det handlar om myndighetsbeslut i samband med offentlig
            verksamhet är det dock viktigt, i en rättsstat, att det även finns
            verkningsfulla juridiska vägar att utkräva ansvar. Framför allt
            är det viktigt att kunna kräva att beslut fattas på utsatt tid.
            I de fall ett medborgarkontrakt definierar handläggningstider
            och dröjsmål bör medborgaren kunna föra dröjsmåls talan mot den
            myndighet som ska fatta beslutet.
          </p>
          <head type="h1" xml:id="i-8Trk7hfY9bFP3KaDN9MJ5c">
            Avslutning
          </head>
          <p xml:id="i-LXaQNbMsRh2PdDfAfFLuCL">
            Svensk offentlig sektor och offentlig service har alltför länge
            präglats av en storebrorsmentalitet. Medborgaren är alltför ofta
            en klient som står i en beroendeställning till det offentliga
            i stället för att vara en jämbördig part. Offentligt finansierad
            verksamhet uppvisar godtycke, och många medborgare vet varken
            vad de har rätt till eller om den service de får lever upp till
            den kvalitet som den borde kunna förväntas göra. Brukaren måste
            i framtiden sättas i centrum för den offentliga servicen. Brukaren
            måste ses som den informerade och tänkande individ som hon är
            och själv ges verktyg för att kunna vara med och ställa krav,
            utvärdera och förbättra den offentliga servicen. Genom de förslag
            som presenterats i den här motionen kan de första stegen mot en
            betydligt mer brukarorienterad offentlig verksamhet tas.
          </p>
        </div>
        <div type="motSignatures">
          <list>
            <item xml:id="i-LWwDv4Cp3X4QrLP661uL3r">
              Mikaela Valtersson (mp)
            </item>
          </list>
        </div>
      </div>
    </body>
  </text>
</TEI>
