<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_30/mot_200405_MJ_30-0001.pdf"/>
      <pb facs="riksdagen-motions-pdf/data/200405/mot_200405_MJ_30/mot_200405_MJ_30-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ30 pnr: kd170
          </p>
          <p>
            Motion till riksdagen 2004/05:MJ30
          </p>
          <p>
            av Chatrine Pålsson (kd) och Rigmor Stenmark (c) med anledning
            av prop. 2004/2005:150
          </p>
          <p>
            Svenska miljömål — ett gemensamt uppdrag
          </p>
          <p>
            Förslag till riksdagsbeslut
          </p>
          <p>
            1. Riksdagen begär att regeringen skyndsamt lägger fram förslag
            om förbud mot amalgamanvändningen. 2. Riksdagen tillkännager för
            regeringen som sin mening vad i motionen anförs om att exporten
            av kvicksilver i form av amalgam skall stoppas. 3. Riksdagen tillkännager
            för regeringen som sin mening vad i motionen anförs om att kvicksilverhaltigt
            avfall förvaras på ett tillfredsställande sätt och att olika skyddsåtgärder
            installeras så att kvicksilver på inga sätt kan ta sig ut i våra
            vattendrag och förgifta miljön.
          </p>
          <p>
            Motivering
          </p>
          <p>
            ”Kvicksilver är ett av de allra farligaste miljögifterna och
            utgör ett hot både mot miljön och människors hälsa. Kvicksilver
            kan inte brytas ned utan anrikas i mark, vatten och levande organismer.
            Ju mer kvicksilver som tillförs till samhället, desto mer ökar
            halterna i miljön. Det är därför av stor vikt att användningen
            och utsläpp av kvicksilver elimineras.” Så skriver KEMI i sin
            rapport 2/2004, Kvicksilver — utredning om ett generellt nationellt
            förbud. Rapport från ett regeringsuppdrag. Utredningen fortsätter:
            Sverige har hittills varit framgångsrikt i arbetet med att fasa
            ut användningen av kvicksilver och ligger långt fram i en internationell
            jämförelse. Det återstår dock användningsområden, och nya kan
            komma till, som inte omfattas av dagens lagstiftning. Ett generellt
            förbud skulle bättre motsvara målet för miljökvalitet; Giftfri
            miljö som bl.a. innebär att nyproducerade varor så långt möjligt
            ska vara fria från kvicksilver före utgången av 2003.
          </p>
          <p>
            I enlighet med uppdraget genomförde KEMI också en EG-rättslig
            analys för att identifiera inom vilka områden det är möjligt att
            införa strängare nationella
          </p>
          <pb facs="riksdagen-motions-pdf/data/200405/mot_200405_MJ_30/mot_200405_MJ_30-0002.pdf"/>
          <p>
            2004/05:MJ30
          </p>
          <p>
            regler än inom EU. Baserat på detta föreslog KEMI bl.a. ett förbud
            mot användning av dentalt amalgam från 2005: Kemikalieinspektionen
            bedömer att det finns starka skäl att förbjuda amalgam av miljöskäl.
            Ur hälsosynpunkt finns all anledning att tillämpa försiktighetsprincipen.
            Det finns andra tandfyllningsmaterial att tillgå på
          </p>
          <p>
            marknaden som uppfyller de behov som finns inom den vanliga barn-
            och vuxentandvården.
          </p>
          <p>
            Att amalgam i tandvården är ett hot mot miljön är ingen nyhet.
            Med anledning av proposition 1993/94:163, Riktlinjer för en =
            fortsatt kretsloppsanpassning av samhället fattade riksdagen beslut
            om att amalgam skulle fasas ut senast 1997. Därefter har en rad
            beslut fattats i frågan. Redan i betänkandet SOU = 2000:53, Giftfri
            miljö gjorde Kemikalieutredningen ett tydligt ställningstagande
            för att det svenska förbudet mot användning av kvicksilver, inklusive
            amalgam, skulle göras heltäckande senast 2003. Metoden skulle
            vara att helt enkelt anmäla ett nationellt förbud mot bl.a. kvicksilver
            till EU. Utredningen skriver: Ser man till utsläppen är den dominerande
            källan amalgam. Runt en tredjedel av kvicksilverutsläppen till
            luft 1995 kom från krematorier, där kvicksilvret härrörde från
            amalgam i tänderna. Kvicksilver kommer
          </p>
          <p>
            också ut i avloppsvattnet till följd av att amalgam nöts från
            tänderna. Amalgam är även den dominerande källan till kvicksilver
            i slam.
          </p>
          <p>
            Ingen av utredningarna har dock lett till något förslag från
            regeringen. I proposition 2000/01 Kemikaliestrategi för giftfri
            miljö nämns inte amalgamet, vilket ledde till många motioner.
            Miljö- och jordbruksutskottet skriver i betänkande 2000/01:MJU15:
          </p>
          <p>
            Regeringen undersöker nu möjligheterna att förbjuda amalgam av
            miljöskäl Utskottet förutsätter att detta arbete slutförs senast
            2003.
          </p>
          <p>
            Detta kan betraktas som en tydlig beställning från riksdagen
            redan i april 2001 men i realiteten inleddes utredningsarbetet
            först 2003 då KEMI fick regeringsuppdraget att utreda ett nationellt
            förbud mot kvicksilver. Resultatet presenterades den 30 juni 2004.
            Sedan dess har det gått nästan ett år, och när regeringen presenterade
            propositionen 2004/05:150 Svenska miljömål kunde man förvänta
            sig att den skulle innehålla någon redogörelse för hur uppdraget
            utfallit och vilka åtgärder regeringen planerar. Så blev dock
            inte fallet. Utredningen från KEMI nämns flyktigt dock utan att
            inkludera dess slutsatser och förslag. Amalgamet nämns inte alls.
            Avvecklingen av kvicksilver föreslås skjutas upp till 2007. För
            att undvika miljöskador av kvicksilver anges dock i propositionen
            att kvicksilver skall hanteras så att det inte läcker ut i miljön.
            Några metoder för detta anvisas inte. Inte heller visas hur utsläppen
            skall kunna minska när samtidigt nyproduktion av kvicksilverhaltiga
            produkter tillåts fortsätta. Inte heller nämns hur man skall undvika
            miljöskador från de 40 ton kvicksilver som fortfarande finns kvar
            i tänderna hos den svenska befolkningen.
          </p>
          <pb facs="riksdagen-motions-pdf/data/200405/mot_200405_MJ_30/mot_200405_MJ_30-0003.pdf"/>
          <p>
            Miljöförvaltningen i Stockholm har publicerat flera vetenskapliga
            rapporter under de senaste åren. Där visas att den största andelen
            av kvicksilver i avloppsslammet fortfarande kommer från tandvården.
            Samtidigt som det svenska kvicksilverförbudet dras i långbänk
            ökar kunskaperna om skadeverkningarna av kvicksilver. WHO har
            nyligen fattat beslut om att det acceptabla veckointaget av metylkvicksilver
            från fisk måste halveras. Det innebär för Sveriges del att utsläppen
            till vatten av kvicksilver omedelbart måste upphöra. Tidningen
            Kemivärlden visar i sitt marsnummer 2005 att det fortfarande förekommer
            en omfattande export av svenskt kvicksilver. Detta trots att det
            råder exportförbud sedan nästan tio år. Eftersom användningen
            av amalgam inte förbjudits kan svenska företag exportera många
            ton kvicksilver varje år för att användas i tandfyllningar hos
            andra medborgare i EU. Ett svenskt företag utvinner även från
            svensk råvara minst 15 ton kvicksilver som säljs på världsmarknaden
            via Finland. Tidningen visar också på planer för ytdeponi av kvicksilver
            samtidigt som regering och riksdag fattat beslut om djupförvar.
            Sverige har skapat sig ett världsrykte genom det aktiva arbetet
            för att minska skador av kvicksilver. Resultaten är dock inte
            tillräckliga. Vi måste omedelbart dra slutsatser av all ny kunskap
            och omedelbart genomföra det planerade förbudet.
          </p>
          <p>
            Stockholm den 13 juni 2005
          </p>
          <p>
            Chatrine Pålsson (kd) Rigmor Stenmark (c)
          </p>
          <p>
            2004/05:MJ30
          </p>
        </div>
      </div>
    </body>
  </text>
</TEI>
