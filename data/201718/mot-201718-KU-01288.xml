<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KU-01288">
  <teiHeader>
    <fileDesc>
      <titleStmt>
        <title>Personval</title>
        <author corresp="i-Ev6Dx3pWj2WT32VGQpabaz">av Finn Bengtsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1288 av Finn Bengtsson (M)</title>
          <idno type="rdwebb">H5021288</idno>
          <rs type="number">1288</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H5021288/text</ref>
          <ref type="dokument_url_html">http://data.riksdagen.se/dokument/H5021288</ref>
          <ref type="dokumentstatus_url_xml">http://data.riksdagen.se/dokumentstatus/H5021288</ref>
          <ref type="docx">http://data.riksdagen.se/fil/F5EF75AC-7CA4-416C-AA04-0CC0B5DFAFC2</ref>
          <ref type="pdf">http://data.riksdagen.se/fil/BBD90EB2-EA76-41A0-A26D-94018C7C6889</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PY4BuBVTq25yeLrqHYygVx" type="signed"/>
        <correspContext corresp="i-PY4BuBVTq25yeLrqHYygVx">
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction xml:id="i-HDdj4yDezXWiym1F2C884K" type="submitted">
          <date when="2017-10-02"/>
          <time when="16:30:45"/>
        </correspAction>
        <correspAction xml:id="i-hwZBDxJBBfXQsbvXeaX9B" type="reviewed">
          <date when="2017-10-02"/>
          <time when="17:07:45"/>
        </correspAction>
        <correspAction xml:id="i-WweYiEZ4uuLTgzoFWJYH2D" type="referred">
          <date when="2017-10-13"/>
        </correspAction>
        <correspAction xml:id="i-Kxk8k4wng4gFe9CwoHKKc5" type="assigned">
          <date when="2018-03-15"/>
          <time when="15:02:42"/>
        </correspAction>
        <correspContext corresp="i-Kxk8k4wng4gFe9CwoHKKc5">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-58PVc992CQkTfLHwNvx9vh" type="behandlas_i"/>
        <correspContext corresp="i-58PVc992CQkTfLHwNvx9vh">
          <ref type="uppgift">2017/18:KU35</ref>
          <ref type="ref_dok_id">H501KU35</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU35</ref>
          <ref type="ref_dok_titel">Valfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:1288 av Finn Bengtsson (M) Personval
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-tMCFRXGRJAykwSFq4umiL">
            Förslag till riksdagsbeslut
          </head>
          <list>
            <item xml:id="i-2PPnWeD2cCRTq8bBABGsBH" sortKey="Yrkande 1">
              Riksdagen ställer sig bakom det som anförs i motionen om en översyn
              av vallagen för att kunna föreslå ett ökat inslag av personval
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-BrTRh2XAePG2iPzvaUwaqr" type="h1">
            Motivering
          </head>
          <p xml:id="i-JWwCvUzghRQgrELwEh3bCx">
            Stödet för det politiska partiväsendet i Sverige är starkt förankrat
            i vallagen (SFS 2005:837). Starka partier har naturligtvis vissa
            fördelar, men starka politiker är ännu viktigare för demokratin.
          </p>
          <p xml:id="i-Mg6V8dEkdUHr4ubVdZH2Yc">
            Ytterst byggs partierna upp av engagerade medlemmar av vilka
            några anförtros att representera partiet i allmänna val. Den urvalsprocess
            som plockar ut vilka medlemmar som får representera ett parti
            på dess valsedlar, och hur dessa inbördes rangordnas på valsedeln,
            skiftar betydligt mellan olika partier och inom partier mellan
            olika valdistrikt.
          </p>
          <p xml:id="i-8EZe2ay1J5NrhUnPuVaiq6">
            Eftersom det är de enskilda kandidaterna som i grunden utgör
            de politiker som vi väljer vid allmänna val, föreligger här ett
            visst rättviseproblem för hur enskilda kandidater kan selekteras
            fram mellan och inom partier beroende på för vilket parti och
            i vilket partidistrikt som kandidaten är verksam. I synnerhet
            om önskemålet att inte bara partierna utan väljarna direkt ska
            få utse sina folkvalda, hämmas den direkta demokratin av de skiftande
            möjligheter som idag föreligger för att väljarna ska kunna utse
            de mest föredragna kandidaterna på ett likartat sätt, oberoende
            av vilket parti de önskar rösta på eller vilken valkrets de råkar
            tillhöra.
          </p>
          <p xml:id="i-MbLiov6rEZBdTL41UM7jtS">
            Därtill bör påpekas att många väljare föredrar att välja en individ
            framför ett parti, en möjlighet som idag i praktiken är ytterst
            begränsad i de flesta fall efter det att de för val registrerade
            partierna först har nominerat sina respektive kandidater på valsedlarna
            i varje valdistrikt. Att detta inte fungerar idag påvisas exempelvis
            av att endast en handfull riksdagsledamöter av 349 blivit invalda
            i riksdagen efter att väljare aktivt har kryssat dem på valsedlarna.
          </p>
          <p xml:id="i-LcEJis3yeWpGSyGfpetgZa">
            Med ett ökat antal personvalda till exempelvis riksdagen jämfört
            med idag, ökar det personliga ansvaret för varje sådan kandidat
            som blivit invald gentemot sina väljare. För stora partier kom
            en positiv förändring med krav på minst 5 % av rösterna mot tidigare
            gällande minst 8 % för personvalet, genom ett förslag till ändring
            i grundlagen, men det innebär sannolikt endast en marginell ökning
            av antalet personvalda i dessa partier efter att grundlagsändringen
            är genomförd. Kompletterande förändringar är därför välkomna enligt
            oss som vill öka inslaget av personval ytterligare genom ändringar
            i vallagen.
          </p>
          <p xml:id="i-GgeuksWHsZsMCH4aQYwUui">
            Vid ett allmänt val utgör nämligen väljarna, som är bärarna av
            demokratin, en betydligt större andel av de i befolkningen som
            förväntas lägga sin röst på ett visst parti jämfört med dem som
            har möjlighet att påverka partiets rangordning av kandidater.
            En förskjutning mot ökade möjligheter att framgångsrikt erbjuda
            väljarna att lättare välja sina föredragna kandidater direkt vid
            allmänna val, det vill säga förslag för ytterligare stöd för personval,
            är sammantaget därför mycket välkommet ur demokratisk synvinkel.
          </p>
          <p xml:id="i-8wTD2GYdqB7sC4pKGzgCWB">
            Jag föreslog i en motion under föregående riksmöte 2016/17 en
            översyn av vallagen i syfte att göra en ytterligare förändring
            som enligt mig sannolikt ger ett påtagligt ökat inslag av möjligheten
            till personval framför enbart partival till riksdagen. Utskottet
            valde dock att avslå denna motion. Likväl är behovet av ett ökat
            inslag av personval mycket motiverat att framföra, varför jag
            vill att utskottet även beaktar förslaget än en gång.
          </p>
          <p xml:id="i-CgysoEjWqnXrycqGD18Mvi">
            Det aktuella förslaget ska alltså ses som ett möjligt komplement
            till den ordning som gäller för personval idag, givet den situation
            som grundlagen föreskriver om en ökad betydelse för riksdagens
            makt när regeringsmakten förefaller svagare än på länge. Mitt
            kompletterande förslag går därför ut på följande i syfte att stärka
            riksdagens makt, inte utifrån partiernas ställning utan utifrån
            väljarnas möjlighet att påverka vilka individer de vill se som
            sina representanter:
          </p>
          <p xml:id="i-89zKhRbRA3w1XBvV99E6fx">
            Kandidaterna är fortfarande medlemmar i och representerar därmed
            olika partier som fyller kraven för att vara registrerade för
            deltagande i allmänna val.
          </p>
          <p xml:id="i-7ciLctP5bxg6wmrCM3jZtB">
            Kandidaten ska dock kunna välja att representera sitt parti på
            en valsedel uteslutande tillskapad till stöd för personval. Detta
            innebär att man samlar kandidater från alla registrerade partier
            till valsedlar där kandidatens namn och partitillhörighet framgår,
            men där namnen antingen växlande slumpvis eller i annan randomiserad
            ordning förs upp på valsedeln.
          </p>
          <p xml:id="i-2ZCwqsVBAueZGygUYCNiUK">
            Det ska göras allmänt känt för väljarna att denna särskilda personvalsedel
            kräver ett aktivt val av person med ett kryss för att den överhuvudtaget
            ska vara giltig.
          </p>
          <p xml:id="i-9LkSaxwwkF6V4DPPy5XeFA">
            Valdistriktet ska utgöras av hela Sverige. För varje giltig valsedel
            (med en förkryssad person) ska rösten räknas det parti tillgodo
            som kandidaten representerar oavsett om hon eller han blir vald
            eller ej.
          </p>
          <p xml:id="i-3s5i1NHiaRF4yqiFDfy5nu">
            Principen bör vara att lika många personröster, oavsett partiets
            storlek, bör kunna ge upphov till ett personvalt mandat från denna
            personvalsedel. En översyn av nuvarande procentregler som gäller
            för olikstora partier på övriga valsedlar idag med en anpassning
            som är lämplig för den nya typen av personvalsedel är därför nödvändig.
          </p>
          <p xml:id="i-7WPoFH8ERg5js9ECrte5Pd">
            Jag vill att riksdagen med bifall till denna motion ger regeringen
            detta tillkänna.
          </p>
        </div>
        <div type="motSignatures">
          <list>
            <item xml:id="i-UdvhoZcSnVLix6jEY9SmR3">
              Finn Bengtsson (M)
            </item>
          </list>
        </div>
      </div>
    </body>
  </text>
</TEI>
