<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1964-höst-ak--01081">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964_höst_ak__1081/mot_1964_höst_ak__1081-001.pdf"/>
      <fw xml:id="i-TQU74NEJSy35XxCdJHBeBS">
        8 Motioner i Andra kammaren, nr 1081 år 1964
      </fw>
      <div xml:id="i-BXyS6YYKtd7YnKpyeJHMGt" type="motHeader">
        <div xml:id="i-AABPT9EWwJWeCnXGqGrVis" type="motTitle"/>
        <div xml:id="i-6s4KERgK3ArhJivyoaAZhv" type="motSubmissionInfo"/>
      </div>
      <div xml:id="i-8USQKbo218a1ZuTsY8yDVw" type="motBody">
        <div xml:id="i-7dehEa5nwbJm7MQwnifFa9">
          <p xml:id="i-3qhniXEYYwjK51hCfo4Rjh">
            Nr 1081
          </p>
          <p xml:id="i-Dv1eGofffbci3ysigMToKx">
            Av fru Holmberg m. fl., i anledning av Kungl. Maj:ts proposition
            nr 185, angående riktlinjer för en aktiv lokaliserings-
          </p>
          <p xml:id="i-BnoDMEw2c7g1NG4CT42Cdm">
            politik m. m. (Lika lydande med motion nr 879 i Första kammaren)
          </p>
          <p xml:id="i-LPTTtRme74ahSFdw66rDSP">
            Enligt det siffermaterial, som nyligen från långtidsutredningens
            sida över- lämnades till finansdepartementet, framgår det att
            vårt samhälle i mitten av 1970-talet kommer att stå inför en i
            modern tid helt okänd situation. Det expanderande svenska näringslivet
            kommer inte att ha tillgång till den arbetskraft, som behövs,
            eftersom befolkningsutvecklingen är sådan att an- talet män och
            kvinnor i arbetsför ålder procentuellt ökar mindre än andra grupper.
            Tendensen är tydlig för männens vidkommande men är ännu mer utpräglad
            för kvinnornas del. Man måste därför i långt större utsträckning
            än nu räkna med kvinnornas arbetsinsatser för att möta situationen.
            Ökad yrkesintensitet räknar långtidsutredningen hösten 1964 med
            bland de gifta kvinnorna, speciellt kvinnor i åldern 40—49 år,
            där man under 1970-talet räknat med 70-procentigt deltagande i
            arbetslivet. Mot bakgrunden av detta aktuella material förefaller
            det oss beklagligt, att Kungl. Maj:ts proposition nr 185 angående
            riktlinjer för en aktiv lokali- seringspolitik m. m. alltför litet
            ägnat uppmärksamhet åt kvinnornas syssel- sättningsproblem. Det
            framhålles visserligen att låg yrkesverksamhet i regel föreslås
            i regioner med låg andel tätortsbefolkning, men problemen bakom
            detta har inte tillräckligt analyserats. En yrkesintensitet bland
            kvinnorna i landets samtliga tätorter av samma grad som i Stockholm
            skulle enligt utredningen för näringslivets lokalise- ring utöver
            det faktiska antalet förvärvsarbetande kvinnor år 1960 ha till-
            fört arbetsmarknaden ytterligare omkring 125 000 gifta och 35
            000 ogifta kvinnor, varav 26 000 respektive 10 000 i norrlandslänen.
            Det förtjänar un- derstrykas att dessa siffror endast gäller tätorterna,
            d. v. s. befolkningskon- centrationer med fler än 200 invånare.
            Glesbygden kännetecknas av stort underskott på kvinnor. Orsaken
            härtill vill utredningen hänföra till det förhållandet, att det
            ej i första hand saknas arbetsuppgifter för dessa utan att de
            möjligheter till sysselsättning, som tät- orterna kan erbjuda,
            bedöms vara mer attraktiva. Kvar står emellertid att den ojämna
            könsfördelningen medför betydande sociala olägenheter och låg
          </p>
          <pb facs="riksdagen-motions-pdf/data/1964/mot_1964_höst_ak__1081/mot_1964_höst_ak__1081-002.pdf"/>
          <fw xml:id="i-AKVzQEr9DnU37dguj2PYyQ">
            Motioner i Andra kammaren, nr 1081 år 1964 9
          </fw>
          <p xml:id="i-SFNJsL3zPcKAEaLzGP3Jze">
            äktenskapsfrekvens. Befolkningsomflyttningen från glesbygd till
            tätorter torde på sikt även få kommunalekonomiska följder för
            de kommuner, där jord- och skogsbruk är den dominerande näringsgrenen
            och där avstånden till industri- eller servicecentra är stora.
            Departementschefen framhåller också (s. 171 och följande) att
            den kvinnliga yrkesverksamheten i rikets tätorter visar stora
            regionala varia- tioner. Av intresse är att konstatera den genomsnittligt
            låga yrkesintensite- ten hos de icke gifta kvinnorna i tätorterna
            i de norra länen. De gifta kvin- nornas yrkesverksamhetsgrad var
            i tätorterna i Stockholms stad och län, Gotlands, Malmöhus och
            Älvsborgs län exempelvis betydligt högre än riks- genomsnittet,
            medan den var avsevärt lägre än genomsnittet i bl. a. Kalmar och
            Kopparbergs län samt norrlandslänen med undantag av Jämtlands
            län. Propositionen berör med andra ord den omständigheten, att
            det uppstår en snedvridning när kvinnorna flyttar ut från hemorten,
            därför att arbets- möjligheterna ensidigt inriktats på män. Könsfördelningen
            blir ojämn. Det är av synnerlig vikt att riksdagen vid behandling
            av propositionen 185 upp- märksammar detta och fastslår, att de
            föreslagna planeringsråden inom lä- nen beaktar dessa förhållanden
            och de nackdelar, som dessa för med sig. Kommittén har uttalat,
            att på sådana orter, där näringslivets ensidighet medför särskilt
            stor konjunkturkänslighet eller svårigheter att bereda viss arbetskraft,
            i synnerhet de gifta kvinnorna, sysselsättning, både samhälls-
            ekonomiska och rent sociala skäl talar för lokaliseringsfrämjande
            åtgärder. Dessa riktlinjer bör vara vägledande för planeringsrådens
            verksamhet. Tillgängliga befolkningsprognoser tyder på en fortsatt
            befolkningsför- skjutning från glesbygd till tätorter enligt i
            stort sett samma mönster som under de senaste decennierna. Kommittén
            kan heller inte utesluta en acce- lererad takt i omflyttningen.
            En sådan omflyttning torde väl inte helt kunna undvikas, men vi
            vill peka på att hela problemkomplexet kring ut- och om- flyttning
            och dennas relation till bristen på sysselsättning för kvinnor
            när- mare borde utredas. Det finns exempelvis ingen tillförlitlig
            statistik över den dolda och svårangripbara kvinnliga undersysselsättningen.
            Vi vill fram- hålla att arbetsförmedlingens statistik över kvinnliga
            arbetssökande inte kan anses tillräcklig, eftersom de kvinnor,
            som inte tidigare kunnat erhålla förvärvsarbete via arbetsförmedlingarna,
            i allmänhet inte söker sig till dessa. Det anses också ofta bland
            kvinnor, som aldrig besökt en arbetsförmedling, att detta steg
            är lönlöst, eftersom förmedlingen ändå inte kan bereda dem arbete.
            Enligt vår åsikt är det därför nödvändigt att man på varje ort
            in- gående undersöker hur stor den kvinnliga arbetskraftsreserven
            verkligen är — en undersökning som skulle kunna vara av ovärderligt
            värde för långtids- utredningens fortsatta kartläggning av 1970-talets
            arbetskraftsproblem. Problemen torde accentueras i en framtid,
            då man får se dagens faktiska siffermaterial mot bakgrund av att
            allt fler kvinnor blir självförsörjande och familjeförsörjare.
            Man får vidare se denna utveckling mot en ökande
          </p>
          <pb facs="riksdagen-motions-pdf/data/1964/mot_1964_höst_ak__1081/mot_1964_höst_ak__1081-003.pdf"/>
          <fw xml:id="i-CTw2xeSQeN7tEY2D6PsHHh">
            10 Motioner i Andra kammaren, nr 1081 år 1964
          </fw>
          <p xml:id="i-AGsViGsrqxMZKYnFfv7JfL">
            yrkesutbildning bland kvinnorna. Som utredningen påpekat kommer
            den kvinnliga arbetskraften att öka under en 15-årsperiod i hela
            landet, 1960— 1975, främst i de nordliga länen. Det finns redan
            nu en stor dold arbetslöshet bland kvinnorna, i synnerhet bland
            de gifta kvinnorna. Det torde vad denna grupp beträffar främst
            gälla kvinnor i den yngre medelåldern, kvinnor som enligt långtidsutredningens
            uppskattning till 70 procent behövs i en framtida arbetsmarknad
            för att det svenska näringslivet skall kunna lösa sina arbetskraftsproblem.
            En utred- ning om den dolda kvinnliga undersysselsättningen bör
            därför kompletteras med ett tydligt uttalande till arbetsmarknadsmyndigheter
            och kommuner att de måste ha kvinnornas sysselsättning med i bilden,
            då de gör upp planer för beredskap mot arbetslöshet. Man skall
            kunna experimentera med nya arbets- tider, nya arbetsmetoder och
            framför allt med objekt, som lämpar sig för en arbetskraft som
            står till förfogande. Också arbetsförmedlingarna måste få bättre
            personella resurser för att kunna bedriva en aktiv ackvisition
            av plat- ser, såväl heltids- som deltidsplatser. Enligt vår uppfattning
            har remissyttrandena inte tillräckligt understrukit det starka
            behov, som bevisligen finns av sysselsättning för kvinnorna, ett
            behov som satts i förgrunden av långtidsutredningens senaste statistiska
            material. Därför måste näringslivet differentieras, så att arbete
            bereds såväl män som kvinnor på samma ort. Den ensidiga inriktningen
            på »manlig» sysselsättning bör i en framtid ersättas av en helhetsbild
            över arbetsmark- naden, där mäns och kvinnors möjlighet till sysselsättning
            tas med i beräk- ningen och där det uppmärksammas, att det inte
            längre finns anledning dela upp arbetstillfällena i »manligt&gt;
            och »kvinnligt&gt;. Den ensidighet i näringsstrukturen, som nu
            finns på många håll, bör vid kommande planering motverkas. Vidare
            bör enligt vår åsikt i samråd med arbetsmarknadsorganen yrkesutbildningen
            inriktas på sådana områden, där man också kan räkna med att de
            utbildade kvinnorna bereds sysselsättning. En intensifiering av
            samhällets resurser för omskolnings- och fortbildnings- verksamhet
            är därför nödvändig. Med hänvisning till ovanstående hemställer
            vi, att riksdagen vid behandlingen av proposition nr 185 be- aktar
            de framförda synpunkterna och understryker vikten av att planeringen
            av lokaliseringspolitiken inriktas så, att även den kvinnliga
            arbetskraften kan tillvaratas.
          </p>
          <p type="date" id="i-PpkUBS3oKBiyncNbJdJmCV">
            Stockholm den 24 november 1964
          </p>
          <div xml:id="i-LGh58qJTbNWTYJV82csy6G" type="signatureBlock">
            <p who="unknown" type="signature">
              Elvira Holmberg Annie Jäderberg Sven Hammarberg Astrid Lindekvist
            </p>
          </div>
          <p xml:id="i-WsPz6Pw3wBiBsrgTBVwUdS">
            Rosa Svensson Harald Kärrlander Bo Martinsson
          </p>
        </div>
      </div>
    </body>
  </text>
</TEI>
