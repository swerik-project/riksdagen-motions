<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1956--ak--00021">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__21/mot_1956__ak__21-001.pdf"/>
      <fw xml:id="i-HpiZVF6H5E2xTDrDorQx9z">
        6 Motioner i Andra kammaren, nr 21 år 1956
      </fw>
      <div xml:id="i-SG9btVFWpPuJKfES5p2Xqt" type="motHeader">
        <div xml:id="i-P9qZfbFZA5q2MZxdV6JkGF" type="motTitle"/>
        <div xml:id="i-TRwjJRsbgNSZ7sHwD1EgGp" type="motSubmissionInfo"/>
      </div>
      <div xml:id="i-KR5Zun58jBoPN6ZiiuHWzW" type="motBody">
        <div xml:id="i-Up3tCWPdegoppPhkigashs">
          <p xml:id="i-GBPahCmLBcEtK3BxewosDC">
            Nr 21
          </p>
          <p xml:id="i-C2wgs5W7knqZV2CqB8uLrS">
            Av herr Edberg m. fl., om anslag till Göteborgs musikkonservato-
            rium m. m.
          </p>
          <p xml:id="i-WwtpsG7vCdHXanANhAU4vV">
            Hösten 1916 grundades Göteborgs orkesterskola med Wilhelm Stenham-
            mar som inspektor. Elevantalet uppgick vid starten till 15, steg
            därefter vissa år till 20 för att efter hand minska, så att det
            vid 1950-talets början uppgick till något tiotal. Skolans verksamhet
            begränsades hårt av ekono- miska skäl. 1954 framlade 1947 års
            musikutredning ett betänkande, vari föreslogs upprättande av två
            musikkonservatorier i landsorten, varav ett i Göteborg. Enligt
            utredningens förslag borde göteborgskonservatoriet vara 3-årigt
            med i allt ca 75 elever; årskostnaderna beräknades till 310 000
            kr. Orkestersko- lans huvudman, Göteborgs orkesterförening, ansåg
            nu tiden mogen för ett initiativ. Man beslöt att utveckla verksamheten
            enligt de linjer som för- ordats av musikutredningen och påbörjade
            hösten 1954 en första årskurs av ett treårigt konservatorium.
            Nödvändiga medel för det första halvåret erhölls från en donationsfond.
            25 elever intogs efter prövning i skolan, och undervisning lämnades
            i musikhistoria, körsång, rytmik, harmoni, musik- och gehörslära,
            ensemblespel, piano samt stråk- och blåsinstrument. Antalet lärartimmar
            uppgick under läsåret till 1 690. Försöket utföll väl, och som
            ett stöd åt det tagna initiativet beviljade Göteborgs stad tillräckliga
            medel för att trygga verksamheten under läs- året 1955/56. Anslaget
            hade karaktären av engångsanslag. Planer utar- betades därefter
            för tredje verksamhetsåret, varvid man alltjämt utgick från ett
            elevantal på 75. Kostnaden beräknades nu till 200 000 kr. per
            år. Begäran om anslag av denna storlek ingavs till ecklesiastikdepartementet.
            Efter överläggningar med musikKögskolans direktor beslöt lärarrådet
            minska ramen till att omfatta 45—50 elever med en årlig intagning
            av 15 elever. Kostnaderna för tredje läsåret beräknades med anledning
            härav till 125 000 kr., och en förnyad anhållan om anslag ingavs
            till regeringen, varvid den begärda anslagssumman sålunda ändrades
            till 125 000 kr. Det fram- hölls samtidigt att ett starkt statligt
            stöd var oundgängligt för den fortsatta undervisningen. Utan sådant
            stöd måste verksamheten nedläggas. Denna ansökan föranledde ingen
            åtgärd.
          </p>
          <p xml:id="i-TWb6n9gnwj5vXaoix2Zuvf">
            Vid remissbehandlingen av nämnda ansökan erhöll skolan Musikaliska
            akademiens oförbehållsamma vitsord. Den betecknades av akademien
            som
          </p>
          <pb facs="riksdagen-motions-pdf/data/1956/mot_1956__ak__21/mot_1956__ak__21-002.pdf"/>
          <fw xml:id="i-FWfFsvaUQn9CapYG1Ps5Cr">
            Motioner i Andra kammaren, nr 21 år 1956 7
          </fw>
          <p xml:id="i-Y49i1F2X4EvkP8o6Psc2ms">
            ändamålsenlig och i hög grad behövlig. Det råder en besvärande
            brist på välutbildade musiker av de flesta kategorier. Skolöverstyrelsen
            har i sin prognos över behovet av exempelvis musiklärare funnit
            utbildningsmöjlig- heterna otillräckliga. Tillgången på kyrkomusiker
            är knapp, och den före- slagna omorganisationen av militärmusiken
            torde trots den föreslagna spe- cialutbildningen kräva ytterligare
            åtgärder för vissa instrumentalister, ett förhållande som redan
            gjort sig påmint genom instrumentval bland de mili- tärmusiker
            som nu ingår bland skolans elever. Behovet av välutbildade musikceirkelledare
            inom folkbildningsarbetet har redan understrukits i en motion
            vid föregående års riksdag. Återväxten av dugande musiker för
            or- kesterföreningarnas behov är påfallande svag i vissa grupper.
            Det synes därför vara Hög tid att en upprustning med statlig medverkan
            sker på detta område, där yrkesutbildningen icke hållit jämna
            steg med utvecklingen på andra områden. Musikens folkuppfostrande
            betydelse un- derströks ju redan av de gamla grekerna. Särskilt
            i vår tid, då en nöjesindu- stri av ofta underhaltigt slag med
            starka in- och utländska penningintres- sen som drivkraft inriktar
            sig på ungdomen och söker fylla dess fritidsbe- hov, måste statsmakterna
            sägas ha ett betydande ansvar för att stödja olika kulturella
            aktiviteter, som motverkar nöjesjakten och underhaltiga tids-
            fördriv. Den goda musiken intar i det sammanhanget en förstarangsställ-
            ning. Behovet av flera välutbildade musiker av alla kategorier
            har redan un- derstrukits. Mot detta behov svarar en god tillgång
            på duktig ungdom, som vill utbilda sig inom musikområdet, rikt
            utrustad med energi och begåvning men ofta sämre utrustad när
            det gäller ekonomiska utbildningsresurser. För denna ungdom betyder
            förbättrade och geografiskt mera utspridda ut- bildningsmöjligheter
            en betydande lättnad. Göteborgs musikkonservatorium med rekryteringsbas
            företrädesvis i Väst- sverige måste här betraktas som en blivande
            tillgång, vars fortbestånd icke bör få äventyras genom en alltför
            hård sparsamhet på ett område, som allt- för ofta fått stå tillbaka
            för mera materiella ändamål. 1948 års kulturfonds- utredning har
            principiellt uttalat sig om det allmännas ansvar beträffande konsten
            på grund av samhällets ändrade struktur samt påtalat den tvek-
            samhet som präglat statsmakternas åtgöranden hittills. Den har
            även fram- hållit regeringens och riksdagens initiativskyldighet
            på detta område, efter- som det rör sig om tillgodoseende av kuturbehov
            hos individen, som ofta icke är medvetna. Det är angeläget att
            denna tveksamhet nu avlöses av be- slutsamma åtgärder för att
            främja en kulturell utveckling och humanisering bl. a. genom ett
            levande musikliv, som för oss fram i jämbredd med övriga kulturnationer.
            1947 års musikutredning har ännu ej lett fram till några verkliga
            för- slag. Utredningens förslag beträffande musikundervisningen,
            som var en av de primära uppgifter den fått sig förelagd, var
            sakligt väl grundat. Göte-
          </p>
          <pb facs="riksdagen-motions-pdf/data/1956/mot_1956__ak__21/mot_1956__ak__21-003.pdf"/>
          <fw xml:id="i-Ex5rXcANU4KxuXSDh4xG3Z">
            8 Motioner i Andra kammaren, nr 21 år 1956
          </fw>
          <p xml:id="i-SYjmQC9eNhkE17yK2nthes">
            borgsskolan har planlagts i huvudsak enligt utredningen och håller
            nära kontakt med musikhögskolan för samordning. Som ett bevis
            för det intresse, varmed skolan omfattas, kan nämnas att till
            höstterminen 1955 ansökningar förelåg från 42 nya elever. Av dessa
            in- togs 15 efter prov. Undervisningen har numera också utökats
            med orgel, solosång, pianosoloklass samt pedagogik och metodik.
            Den teoretiska under- visningen utbygges. Undervisningen är kostnadsfri
            och avser i första hand fullständig yrkesutbildning. Inträdesavgift
            erlägges med 10 kr. och termins- avgift med 15 kr. Dessa avgifter
            avsättes till en stipendiefond för stipendier enligt normer som
            senare skall fastställas. Det enskilda initiativet gjorde en insats
            för skolans start. Göteborgs stad har givit ett rejält handtag
            för andra årets verksamhet. Man bör kunna vänta att riksdagen
            nu i handling medverkar till den utveckling av musiklivet, som
            två offentliga utredningar varmt förordat. Undervisningen intar
            i det fallet en nyckelposition. Med stöd av vad ovan anförts hemställes,
            att riksdagen måtte besluta att å åttonde huvudtiteln upp- föra
            ett engångsanslag på 125 000 kr. till Göteborgs musik- konservatorium
            för läsåret 1956/57; samt att riksdagen måtte hemställa till Kungl.
            Maj:t om skynd- sam utredning om skolans framtida organisation
            och verk- samhet samt om framläggande om möjligt redan för näst-
            kommande års riksdag av de förslag, till vilka denna utred- ning
            må föranleda.
          </p>
          <p xml:id="i-JqhS3fEhamEAGRnHskPJ8U">
            Stockholm den 18 januari 19536 Rolf Edberg Carl S:son Schmidt
            Torsten Andersson
          </p>
          <p xml:id="i-BMDUvrP4MyTsVJ9AVijT5Q">
            Walter Sundström Walter Edström
          </p>
        </div>
      </div>
    </body>
  </text>
</TEI>
