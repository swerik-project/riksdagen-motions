<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1964--ak--00049">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__49/mot_1964__ak__49-001.pdf"/>
      <fw xml:id="i-Qkxiw6H3cwiXjauiAkRCUJ">
        14 Motioner i Andra kammaren, nr 49 år 1964
      </fw>
      <div xml:id="i-BPVo5TEMd1XXsejLZzsbyU" type="motHeader">
        <div xml:id="i-CvTrFnp8WJiUC5cHsRev9s" type="motTitle"/>
        <div xml:id="i-6t4aqwEHWvD4NMqrXsVyQT" type="motSubmissionInfo"/>
      </div>
      <div xml:id="i-PPvCVuqTzF4uWRGdx9TJXn" type="motBody">
        <div xml:id="i-APrNgrggsa9t9LEqHizTW9">
          <p xml:id="i-V8vSn4Lz37CeCcG9hnnS1n">
            Nr 49
          </p>
          <p xml:id="i-XjGfUsvyGURjeVizR6qfqw">
            Av herrar Börjesson i Falköping och Gustavsson i Alvesta, om
            för- höjning av vissa livräntor i anledning av yrkesskada m. m.
          </p>
          <p xml:id="i-UZSen87S16b9TJ4qNjTY5L">
            (Lika lydande med motion nr 41 i Första kammaren)
          </p>
          <p xml:id="i-TgexAUA53GsCjCnsPHLP6k">
            En bärande princip inom de allmänna socialförsäkringarna är numera
            att de utgående förmånerna skall vara värdebeständiga. Systemet
            för den allmänna tilläggspensioneringen har sålunda en sådan konstruktion,
            att de utgående pen- sionerna behåller sitt reella värde. Beträffande
            folkpensionerna har samma resultat sedan drygt ett tiotal år tillbaka
            erhållits genom indexreglering, var- jämte folkpensionärerna genom
            särskilda höjningsbeslut erhållit del av de all- männa standardhöjningarna.
            I fråga om den allmänna sjukförsäkringen företogs vid 1962 års
            riksdag en revision av sjukpenningskalan och en höjning av grund-
            sjukpenningens belopp, som bl. a. innebar en anpassning till den
            allmänna in- komstutvecklingen. Även beträffande livräntor som
            utgår enligt olika författningar avseende ersättning för invaliditet
            som inträffat till följd av olycksfall eller yrkesskada i arbete
            eller skada under militärtjänstgöring etc. företogs en omreglering
            vid 1962 års riksdag (prop. nr 119, statsutskottets utl. nr 127,
            andra lagutskottets utl. nr 25, riksdagens skrivelser nr 295 och
            310). Invalidlivräntor till personer under 67 år med minst 20
            procents invaliditet och till äldre personer med minst 30 procents
            invaliditet samt efterlevandelivräntor dels till änkor och änklingar
            under 67 år, dels till barn och föräldrar, höjdes med 30 procent
            om skadan in- träffat före 1955, med 20 procent om skadan inträffat
            1955 eller 1956 och med 10 procent om skadan inträffat 1957—1959.
            1955 genomfördes en liknande om- reglering, men grundad på en
            uppräkning av den s. k. medelarbetsförtjänsten. I stort sett samma
            krav på invaliditetsgrad som vid 1962 års omreglering, d. v. s.
            20 resp. 30 procents invaliditet, gällde också vid denna omreglering.
            Tidigare har vid flera olika tillfällen företagits motsvarande
            omregleringar av ifrågavarande livräntor, av vilka de äldsta utgår
            enligt 1901 års lag angående ersättning för skada till följd av
            olycksfall i arbetet. Syftet har med dessa omregleringar varit
            att hålla de utgående livräntorna i paritet med de allmänna inkomst-
            ökningarna, inbegripet nominella ökningar till följd av penningvärdets
            fall. En genomgående princip synes dock ha varit att personer
            med relativt låg ned- sättning av arbetsförmågan i likhet med
            omregleringarna 1955 och 1962 inte erhållit någon förbättring.
            En följd av den ordning som sålunda tillämpats är givetvis att
            personer med
          </p>
          <pb facs="riksdagen-motions-pdf/data/1964/mot_1964__ak__49/mot_1964__ak__49-002.pdf"/>
          <fw xml:id="i-Fb8ehq9jmKHtpKAzGXiFoR">
            Motioner i Andra kammaren, nr 49 år 1964 15
          </fw>
          <p xml:id="i-DJX36hA1Z6XnL4XpPSUbXL">
            mindre nedsättning av arbetsförmågan inte erhållit någon kompensation
            för penningvärdets fall eller någon förhöjning av livräntorna
            som motsvarar de allmänna standardförbättringarna. Det rättmätiga
            i en sådan ordning kan ifråga- sättas, särskilt med hänsyn till
            att det nutida socialförsäkringssystemet genom- gående har värdebeständiga
            förmåner. Det kan visserligen sägas att den mindre nedsättningen
            av arbetsförmågan i allmänhet inte medför något inkomstbortfall
            av betydenhet. Detta kan möjligen anföras som ett motiv för att
            vederbörande inte med skäl kan göra anspråk på att livränteförmånen
            skall hållas i paritet med de allmänna standardförbättringarna,
            men det kan knappast tagas till för- svar för den minskning av
            livräntornas reella värde, som blivit följden av pen- ningvärdets
            fall. Enligt vår mening måste det anses högst rimligt att åsyftade
            livräntor uppräknats i den omfattning som motsvaras av penningvärdeförsäm-
            ringen, så att de återfår sitt ursprungliga reella värde. Vi föreslår
            att riksdagen i skrivelse till Kungl. Maj:t måtte anhålla om utredning
            och förslag i detta syfte. Men hänvisning till det ovan anförda
            hemställes, att riksdagen i skrivelse till Kungl. Maj:t måtte
            anhålla om utredning och förslag rörande sådan uppräkning av i
            motionen åsyftade livräntor, som ej tidigare uppräknats i den
            omfattning som motsvaras av penningvärdets fall, att livräntorna
            återfår sitt ursprungliga reella värde.
          </p>
          <p xml:id="i-N2Y87fdsaih7MrNd8NLq5a" type="date">
            Stockholm den 16 januari 1964
          </p>
          <div xml:id="i-RVQdMpjrBwEWa4BF116zdu" type="signatureBlock">
            <p xml:id="i-JhQHW4AufdFrqhxLH8zB1c" who="unknown" type="signature">
              Bengt Börjesson Rune Gustavsson i Falköping i Alvesta
            </p>
          </div>
        </div>
      </div>
    </body>
  </text>
</TEI>
