<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KrU-00227">
  <teiHeader>
    <fileDesc>
      <titleStmt>
        <title>Resurscentrum för fred och global utveckling</title>
        <author corresp="i-BaBRFz7sgjhbuqYiz8u7vt">av Désirée Pethrus Engström (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Resurscentrum för fred och global utveckling</title>
          <idno type="rdwebb">GX02Kr227</idno>
          <rs type="number">Kr227</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GX02Kr227/text</ref>
          <ref type="dokument_url_html">http://data.riksdagen.se/dokument/GX02Kr227</ref>
          <ref type="dokumentstatus_url_xml">http://data.riksdagen.se/dokumentstatus/GX02Kr227</ref>
          <ref type="doc">http://data.riksdagen.se/fil/2CBF8C9C-6C4D-4609-97D4-95B26E9D75E5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus Engström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CNwaS98CACjSVpXafHCYTV" type="signed"/>
        <correspContext corresp="i-CNwaS98CACjSVpXafHCYTV">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-SPjvqci9gxFa9dGzndayfH" type="numbering">
          <date when="2009-10-05"/>
        </correspAction>
        <correspAction xml:id="i-QiictJqH7YDAahQAhu46pt" type="submission">
          <date when="2009-10-01"/>
        </correspAction>
        <correspAction xml:id="i-SdqrG7JMkJda48hmwhW1FJ" type="transfer">
          <date when="2009-10-01"/>
        </correspAction>
        <correspAction xml:id="i-GFjhFHyFUSqH5upzrFsDE4" type="assigned"/>
        <correspContext corresp="i-GFjhFHyFUSqH5upzrFsDE4">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-RehCvdswT4TWg5mUDsnYyj">
            Förslag till riksdagsbeslut
          </head>
          <p xml:id="i-LTYzkFRNpeknKVybB9f5t9">
            Riksdagen tillkännager för regeringen som sin mening vad som
            anförs i motionen om behovet av Resurscentrum 1814 för fred och
            global utveckling.
          </p>
        </div>
        <div type="motContent">
          <head xml:id="i-L4m4oqQfAuYfCJZQ9h8UDc" type="h1">
            Motivering
          </head>
          <p xml:id="i-EcUPmyEqs9YGPRUxGmjAQD">
            År 1814 är det år Sverige senast hade stridsberedda trupper på
            främmande mark utan internationellt uppdrag. I internationella
            sammanhang uppfattas 200 år av fred som något fullständigt unikt.
            Särskilt i konfliktområden kan detta ge människor en strimma av
            hopp: att fred också ska kunna bli möjligt i deras eget land,
            i deras egen region. Utmaningen för Sverige sett ur nationellt
            perspektiv är hur Sverige tillsammans med andra länder ska skapa
            ytterligare 200 år av fred efter 2014, och möta hot mot säkerheten
            i globaliseringens, klimatkonflikternas tid.
          </p>
          <p xml:id="i-VaPptLzq3uSvGCLd4Q24qT">
            Sveriges fredshistoria visar att det framför allt är det civila
            samhällets idéburna organisationer, inte minst kvinnor och kvinnoorganisationer,
            som haft en avgörande betydelse för att Sverige år 2014 förhoppningsvis
            ska kunna fira 200 år av fred. Sverige kan och bör också utnyttja
            200 år av fred som en exportvara och visa hur den varit möjlig.
            Sedan det kalla krigets slut 1989 äger de flesta konflikter rum
            inom stater, inte mellan stater. De två traditionella metoderna,
            diplomati och militär intervention, är därför otillräckliga i
            dagens värld. Ett samarbete mellan ett stort antal organisationer,
            näringsliv och myndigheter skapar däremot förutsättningar att
            förebygga och möta säkerhetshot med icke-militära medel i närområdet
            såväl som i världens konfliktområden.
          </p>
          <p xml:id="i-S6fUkz6E6DCbs8SvXCzgKh">
            År 2006 efterlyste FN:s dåvarande generalsekreterare, Kofi Annan,
            lokala och nationella resurser för förebyggande arbete (local
            and national capacities for prevention): Om vi ska kunna förbättra
            effekterna av våra insatser och behandla grundorsakerna till konflikter,
            så måste styrkan i det förebyggande arbetet förflyttas som det
            verkligen har påbörjats från reaktiva externa interventioner med
            begränsad och i slutändan ytlig påverkan till internt drivna initiativ
            med syftet att utveckla lokala och nationella resurser för förebyggande
            arbete. Det här arbetssättet främjar inhemska, självbärande infrastrukturer
            för fred. Dess syfte är att utveckla en kapacitet i samhällen
            att lösa tvister i internt accepterade former, som innefattar
            en vittomfattande konstellation av aktörer inom regeringen och
            det civila samhället (Progress report on the prevention of armed
            conflict, A/60/891).
          </p>
          <head xml:id="i-LvdABF4newHD9hiTyVxVmJ" type="h2">
            Sveriges freds- och utvecklingspolitik under 2000-talet
          </head>
          <p xml:id="i-NBbt6fEFVPisbsyTXQCfmg">
            Sveriges riksdag beslöt redan 2001 att tonvikten i arbetet bör
            ligga på de två första stegen i en konflikthanteringsprocess Utmaningen
            för det internationella samfundet i det konfliktförebyggande arbetet
            är att bidra till att konflikterna hanteras så att våldsanvändning
            och mänskligt lidande kan undvikas. Konfliktförebyggande syftar
            enligt utskottets mening till att på ett konstruktivt sätt kanalisera
            konflikter, i betydelsen samhällsmotsättningar, genom fredliga
            procedurer och strukturer och förhindra att de tar sig väpnade
            uttryck. Här bör även, enligt utskottets mening, de största ansträngningarna
            göras (En säkerhetsordning för 2000-talet, 2000/01 UU4).
          </p>
          <p xml:id="i-zVxa5JaE8aPcVSF8YTQgw">
            Sverige ska alltså lägga tonvikten på och satsa de största ansträngningarna
            på att förhindra att konflikter tar sig väpnade uttryck. Sverige
            ska också enligt riksdagen 2001 fortsätta att vara i fronten i
            arbetet för att förebygga väpnad konflikt: Den roll Sverige kan
            och bör ta på sig, tillsammans med andra likasinnade, är att vara
            konstruktivt pådrivande för att ett konfliktförebyggande perspektiv
            successivt skall genomsyra politiken.
          </p>
          <p xml:id="i-4CFZdoZn1BzFHZwHieP4vt">
            Sveriges utvecklingspolitik (enligt bl.a. Sveriges politik för
            global utveckling, 2003/04:UU3) ska omfatta alla relevanta politikområden.
          </p>
          <head xml:id="i-T6iEGjYNpFqM6J1RDQ8BmY" type="h2">
            Resurscentrum 1814
          </head>
          <p xml:id="i-42Y5p7g5oWuC5i3bhqHUvc">
            I enlighet med FN:s generalförsamling, FN:s generalsekreterares
            förslag och svensk freds- och utvecklingspolitik bör Sverige satsa
            på en uppbyggnad av lokala och nationella resurser för förebyggande
            arbete med syftet att utbilda och utrusta de lokala aktörerna
            det civila samhällets organisationer, myndigheter, näringsliv,
            medier så att de kan bidra till en demokratisk, hållbar och fredlig
            utveckling.
          </p>
          <p xml:id="i-XniCHeXddJLJ8V9T6TqGKw">
            Jubileet 2014 är en anledning att både tacksamt minnas och fira
            vår fredshistoria och samtidigt manifestera viljan att kraftfullt
            och kreativt bidra till en rimligare värld. Resurscentrum 1814,
            så som det här skisseras, kan bli en resurs för både människors
            strävanden efter en fredskultur lokalt och för arbetet med att
            förebygga väpnade konflikter lokalt, nationellt och internationellt.
            Det kan ge erfarenheter och inspiration till liknande initiativ
            i andra länder.
          </p>
          <p xml:id="i-Ek9aMnXGrDjVnodTUxjPC1">
            Centrets övergripande syfte är att bidra till att många olika
            aktörer får en förståelse för vår tids möjligheter att förebygga
            våld och väpnade konflikter och en vilja att medverka till arbetet
            mot våld och krig och för icke-våld och fred i sin närmaste omgivning,
            nationellt och internationellt. Centret bör innefatta flera olika
            verksamhetsdelar såsom ett framtidsinriktat museum med bibliotek,
            arkiv, utställningar och seminarier och vara en mötesplats för
            olika former av dialog, exempelvis religionsdialog. Resurscentret
            ska särskilt inrikta sig på barn och ungdomar och utöva dragningskraft
            på skolklasser från Sverige och andra delar av världen. Det bör
            därför ligga på en central plats i Stockholm, lätt tillgängligt
            för olika målgrupper, t.ex. också utländska besökare i riksdagen,
            hos myndigheter och näringsliv, på konferenser samt turister.
          </p>
          <p xml:id="i-JuBxBVRRFTMMQYmb1dKLYu">
            Sverige har särskilda förutsättningar att skapa en nationell
            och global resurs för fred och säkerhet. Resurscentrets olika
            verksamhetsdelar kan ha olika organisations- och ägarformer och
            ha olika finansieringsformer. Mobilisering, planering, finansiering
            och uppbyggnad av Resurscentrum 1814 bör ske i ett brett och förtroendefullt
            samarbete mellan berörda myndigheter, det civila samhällets organisationer
            och näringslivet. Sveriges regering bör ta ett kraftfullt initiativ
            för att detta ska komma till stånd.
          </p>
        </div>
        <div type="motSignatures">
          <list>
            <item xml:id="i-WXhKABGHeziRuY4ryqw9WE" who="i-BaBRFz7sgjhbuqYiz8u7vt">
              Désirée Pethrus Engström (kd)
            </item>
          </list>
        </div>
      </div>
    </body>
  </text>
</TEI>
