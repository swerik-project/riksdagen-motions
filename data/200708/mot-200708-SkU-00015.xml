<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SkU-00015">
  <teiHeader>
    <fileDesc>
      <titleStmt>
        <title>med anledning av prop. 2007/08:27 Avskaffad statlig fastighetsskatt, m.m.</title>
        <author corresp="i-4dHfDoweVJM2iAJu9BCQqo i-A5R84cTmpky3NHJ7nLKaEt">av Tommy Waidelich och Bosse Ringholm (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:27 Avskaffad statlig fastighetsskatt, m.m.</title>
          <idno type="rdwebb">GV02Sk15</idno>
          <rs type="number">Sk15</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GV02Sk15/text</ref>
          <ref type="dokument_url_html">http://data.riksdagen.se/dokument/GV02Sk15</ref>
          <ref type="dokumentstatus_url_xml">http://data.riksdagen.se/dokumentstatus/GV02Sk15</ref>
          <ref type="doc">http://data.riksdagen.se/fil/4A546B3A-C838-4AA1-A10E-1E2BD25D0970</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4dHfDoweVJM2iAJu9BCQqo</idno>
            <name>Tommy Waidelich</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <name>Bosse Ringholm</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Qt3dD6p9omMo6iGGYAAw5U" type="basedOn"/>
        <correspContext corresp="i-Qt3dD6p9omMo6iGGYAAw5U">
          <ref>Proposition 2007/08:27</ref>
        </correspContext>
        <correspAction xml:id="i-KjoVxfLbTF1CTuLADtJuny" type="signed"/>
        <correspContext corresp="i-KjoVxfLbTF1CTuLADtJuny">
          <note type="signatory" corresp="i-4dHfDoweVJM2iAJu9BCQqo"/>
          <note type="signatory" corresp="i-A5R84cTmpky3NHJ7nLKaEt"/>
        </correspContext>
        <correspAction xml:id="i-NNsLkreBafNot7J3mGpY71" type="referral">
          <date when="2007-11-16"/>
        </correspAction>
        <correspAction xml:id="i-89h3NPGn7Y72s9swTFWXxG" type="dismissal">
          <date when="2007-11-15"/>
        </correspAction>
        <correspAction xml:id="i-EPvRjmF4jqp4mGMnW1pw8n" type="dismissal">
          <date when="2007-11-15"/>
        </correspAction>
        <correspAction xml:id="i-Hy9dwMyJwzLzJotxfCkE4" type="transfer">
          <date when="2007-11-14"/>
        </correspAction>
        <correspAction xml:id="i-Pgd8PUk73JeuW9ovF5TPAi" type="submission">
          <date when="2007-11-14"/>
        </correspAction>
        <correspAction xml:id="i-XA3a3jNCvJfk5aYRp1WNiQ" type="assigned"/>
        <correspContext corresp="i-XA3a3jNCvJfk5aYRp1WNiQ">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-5837Hfv6TteBE9v6nJM2ax">
            Förslag till riksdagsbeslut
          </head>
          <p xml:id="i-CNh8xaLv1gCZtM38xVJhpj">
            Riksdagen avslår regeringens proposition 2007/08:27 Avskaffad
            statlig fastighetsskatt, m.m.
          </p>
        </div>
        <div type="motContent">
          <head xml:id="i-GGPn2tbTDwKVeGV9FMPV67" type="h1">
            Motivering
          </head>
          <p xml:id="i-GBU2eRSza4tasy6Rteh22e">
            Under valrörelsen lovade moderater och kristdemokrater kraftigt
            sänkta fastighetsskatter. Ingen skulle förlora var budskapet till
            stockholmarna. Nu ser vi effekterna. Närmare 150 000 stockholmare
            kommer att drabbas av regeringens förslag till förändrad fastighetsskatt.
            Efter en minst sagt turbulent debatt mellan regeringspartierna
            om utformningen kan vi nu konstatera att de löften som gavs under
            valrörelsen inte var annat än tomma ord.
          </p>
          <p xml:id="i-BTXForkiVYgMyXQFv1RTXd">
            Att regeringen inför en ny flyttskatt kommer att innebära stora
            ekonomiska försämringar för många stockholmare. Enligt Skatteverket
            har drygt 130 000 stockholmare uppskov av reavinsten som uppstått
            vid försäljning av hus eller lägenhet. Särskilt hårt drabbas de
            över 65 år och barnfamiljer som av olika anledningar sålt sitt
            hus eller sin lägenhet och har kalkylerat med uppskov enligt det
            nuvarande regelverket. Att retroaktivt införa en skatt på 0,5
            procent på hela uppskovsbeloppet anser vi är att straffa barnfamiljer
            och andra som vill förverkliga sina drömmar eller som på ålderns
            höst vill ha ett mer lättskött hem. I Stockholm är det ca 17 000
            pensionärer och ca 70 000 i åldern 3049 år som står för de flesta
            uppskoven. Många av dessa är barnfamiljer.
          </p>
          <p xml:id="i-GhU26DwEJmn68axGvWiQW3">
            Enligt HSB Stockholm är effekterna för den som bytt bostad i
            Tyresö och har ett uppskov på 500 000 nästan 2 500 kr mindre i
            plånboken per år. Den som bor eller har sålt sin lägenhet i Stockholms
            innerstad riskerar ännu högre kostnader då uppskovsbeloppen oftast
            är högre. Ett annat exempel är den ensamstående pensionären i
            Järfälla som i våras sålde sitt hus och köpte en nyproducerad
            bostadsrätt. Från första januari ökar hennes boendekostnader med
            över 700 kr per månad så länge hon lever, vilket inte ingick i
            boendekalkylen när beslutet togs om ett nytt och tryggare boende
            på ålderns höst . För henne och många andra äldre innebär införandet
            av en flyttskatt en ökad orättvisa och ökad otrygghet.
          </p>
          <p xml:id="i-Mxz8Zw476kQ6btiiEWyrp1">
            Över 28 000 villaägare i Stockholmsregionen får enligt Villaägarnas
            riksförbund dessutom högre fastighetsskatt innan kostnaderna för
            flyttskatten. Om vi räknar in flyttskatten blir effekterna än
            värre även för dessa. En annan boendeform som kan betrakta sig
            som dubbel förlorare är så kallade bostadsrättsradhus. De beskattas
            idag som småhus men omfattas inte av samma avdragsmöjligheter
            som för villor. När frysningen av taxeringsvärdet upphör kommer
            dessa föreningar drabbas av kraftigt höjd fastighetsskatt helt
            tvärt emot vad de borgerliga partierna utlovade i valrörelsen.
          </p>
          <p xml:id="i-B2yvTVtXVdKjkb8Eau3z9n">
            Regeringens bostadspolitik är orättvis, omodern och oansvarig.
            Den riskerar ge allvariga effekter för samhällsutvecklingen, särskilt
            i Stockholmsregionen. De nya reglerna är nyckfulla och leder till
            en ökad stagnation på bostadsmarkanden och skapar inlåsningseffekter.
            Den som inte flyttar premieras, medan rörlighet bestraffas. Många
            äldre kommer att bo kvar i sina stora hus för att det blir för
            kostsamt att flytta till mer anpassade lägenheter. Vi ser tydliga
            risker med inlåsningseffekter som leder till en ökad tröghet på
            bostadsmarknaden. Det har också en negativ inverkan på tillväxt
            och utveckling i Stockholmsregionen. Möjligheterna för näringslivet
            att rekrytera kvalificerad personal påverkas negativt, särskilt
            som regeringen övriga bostadspolitik har lett till tvärnit i byggandet
            av hyresrätter.
          </p>
          <p xml:id="i-GRbUNQGj26ax72hHjzquNW">
            Orättvisorna mellan de olika upplåtelseformerna kommer att öka
            med den borgerliga regeringens förslag. Äganderätt gynnas mer
            än hyresrätter och bostadsrätter. Det leder till att den rådande
            obalansen mellan boendeformerna förstärks. De nya reglerna är
            också oberäkneliga och oförutsägbara utifrån ett enskilt hushållsperspektiv,
            vilket skapar en större osäkerhet på bostadsmarknaden. Risken
            för stagnation på bostadsmarknaden är stor, vilket i sin tur påverkar
            byggandet. Den som inte flyttar premieras, medan rörlighet bestraffas.
            Vi behöver en rättvis boendebeskattning som inte straffar stockholmarna.
            Att slott och koja ska beskattas lika är en orättvis, omodern
            och oansvarig politik.
          </p>
          <p xml:id="i-TNGyyidNehQcPQNaVdNFrp">
            Vi behöver ett skattesystem som ger legitimitet och skapar rättvisa
            mellan boendeformerna. Att ägarna till stora lyxvillor får 10
            000-tals kronor i sänkt fastighetsskatt som betalas med en retroaktiv
            flyttskatt för dem sålt sin bostad är en orättvis politik. Förslaget
            innebär samma beskattning som tidigare men att beskattningen ändras
            från att vara löpande skatt på värdet till en flyttskatt. För
            en tillväxtregion som behöver en rörlig bostadsmarknad ger detta
            fel signaler. Snarare handlar det om en Stockholmsfientlig politik.
          </p>
        </div>
        <div type="motSignatures">
          <list>
            <item xml:id="i-WoDUAGi5mYE74165GHzxZM" who="i-4dHfDoweVJM2iAJu9BCQqo">
              Tommy Waidelich (s)
            </item>
            <item xml:id="i-TWPjoBxWuzUpPXf3xCU9XB" who="i-A5R84cTmpky3NHJ7nLKaEt">
              Bosse Ringholm (s)
            </item>
          </list>
        </div>
      </div>
    </body>
  </text>
</TEI>
