<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__ak__379/mot_1951__ak__379-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            16 Motioner i Andra kammaren, nr 379.
          </p>
          <p>
            Nr 379.
          </p>
          <p>
            Av fru Ewerlöf, om vissa åtgärder i abortförebyggande syfte.
          </p>
          <p>
            Genom ändringar i lagen 1939 om avbrytande av havandeskap, den
            s. k. abortlagen, vilka antogos av riksdagen den 17 maj 1946,
            vidgades indika- tionerna för legal abort högst betydligt. Havandeskap
            får därefter bl. a. avbrytas »när med hänsyn till kvinnans levnadsförhållanden
            och omstän- digheterna i övrigt kan antagas att hennes kroppsliga
            och själsliga krafter skulle allvarligt nedsättas genom barnets
            tillkomst och vården om barnet&gt;. I kungl. medicinalstyrelsens
            direktiv utvecklas detta närmare på föl- jande sätt: &gt;Därmed förutsättes
            emellertid icke att sjukdom, kroppsfel eller svag- het förefinnes
            hos kvinnan vid tiden för ingreppet. Bestämmelsen innebär också,
            att hänsyn får tagas ej allenast till den kraftnedsättning, som
            skulle följa av barnets tillkomst, utan även till de påfrestningar,
            som kunna upp- komma vid vården av barnet. Lagrummet tar sålunda
            närmast sikte på en mera långsam nedslitning av kvinnans krafter.»
            Avsikten med lagen har angivits vara bl. a. att genom dessa vidgade
            in- dikationer för legal abort bringa ned antalet kriminella aborter
            genom att förmå abortsökande att vända sig till en specialkurator
            i stället för till en illegal abortör och genom den hjälp av social
            och ekonomisk art kuratorn kan förmedla avvärja ett avbrytande
            av havandeskapet. Av uppenbara skäl är det omöjligt att få en
            tillförlitlig statistik över an- talet illegala aborter och sålunda
            kunna visa, om lagen i detta hänseende haft önskad effekt. Det
            är icke heller möjligt att få statistik över de fall, där ett
            illegalt ingrepp medfört skador, som tvingat till sjukhusvård,
            då det ofta bereder svårigheter att avgöra, huruvida man har att
            göra med en spontan eller framkallad abort. Det anses dock troligt
            att antalet fall, där ingreppet varit förenat med dödsfara och
            patienten för sent kommit till sjukhus, nu minskats, då även illegala
            abortörer lärt sig använda mo- derna antibiotica t. ex. penicillin.
            Vad man däremot med säkerhet vet, är att de legala aborternas
            antal är i starkt stigande. Medan antalet legala aborter under
            de första åren efter ikraftträdandet av 1939 års lag höll sig
            tämligen konstant omkring 500 per år, inträdde senare en markant
            och successiv ökning. Sammanlagt har under tioårsperioden 1939—1948
            beviljats 15 920 legala aborter. Statistiken för 1950 är ännu
            inte klar, men medicinalstyrelsen har läm- nat några preliminära
            siffror, varav framgår, att antalet beviljade legala
          </p>
          <pb facs="riksdagen-motions-pdf/data/1951/mot_1951__ak__379/mot_1951__ak__379-002.pdf"/>
          <p>
            Motioner i Andra kammaren, nr 379. 17
          </p>
          <p>
            aborter var 5 900 under 1950 mot 5 503 under 1949. Antalet ansökningar
            har ökats avsevärt och uppgick till ungefär 6 400 under 1950.
            Dödligheten i samband med legala aborter var 1948 0,8 ?/o0. För
            närvarande är det praktiskt taget omöjligt att få fortlöpande
            upp- gifter på abortfrekvensen. Sveriges läkarförbund har två
            gånger hemställt hos medicinalstyrelsen, att samtliga abortfall
            skulle statistiskt redovisas kvartalsvis för att verkningarna
            och tillämpningen av den nya lagen smi- digare skulle kunna följas.
            Det är ett önskemål att medicinalstyrelsen redo- visar, i vilken
            utsträckning ansökningar avslås. Uppfattningen hos allmän- heten
            torde nämligen vara att medicinalstyrelsen bifaller samtliga ansök-
            ningar. Kungl. Maj:t tillsatte den 20 januari 1950 en abortkommitté.
            Denna be- räknar enligt kommitténs sekreterare att kunna trycka
            sin utredning i september 1951. Kommittén har i skrivelse till
            inrikesdepartementet i janu- ari 1951 framhållit, att man funnit
            »en viss förskjutning med avseende på de abortsökande kvinnornas
            civilstånd&gt; i det att antalet gifta abortsö- kande kvinnor stigit.
            Vid kvinnokliniken i Uppsala voro under tiden november 1948—maj
            1949 83 kvinnor intagna för abortprovokation på den utvidgade
            medicin- indikationen. Vid samtal mellan vederbörande läkare och
            de intagna ha ej sällan andra motiv för abort kommit till synes
            än de som angivits å ansökningarna och på grund av vilka provokation
            beviljats. Det visade sig att när de praktiska bekymren kunnat
            lösas med kurators bjälp eller när patienten fått diskutera sitt
            fall med läkaren 30 kvinnor av de 83 frivilligt avstodo från abort.
            Enligt uppgift av läkaren har ingen av de 30 sedermera ångrat
            sig. I en artikel i Svensk Läkartidning nr 29/1950 har gjorts
            följande uttalande i anslutning till en redogörelse härför. »I
            de fall, där doktor Arén övertalat kvinnorna att bära fram sina
            barn, har medicinalstyrelsen fun- nit abort befogad och lämplig,
            men Arén har visat, att aborten varit obe- fogad och olämplig.»
            Ovanstående visar enligt min mening, att en speciell och noggrann
            social utredning i varje enskilt fall är nödvändig och att sålunda
            varje prövning av ansökan om abort grundad på socialmedicinsk
            eller medicinskt sociala indikationer, vare sig den skall beslutas
            av medicinalstyrelsen eller två läkare, obligatoriskt borde föregås
            av en dylik utredning. Det är att för- moda att så redan sker
            på varje plats där särskilda rådgivningsbyråer för abortsökande
            finnas, och problemet är givetvis mera svårlöst på andra håll.
            Lämpliga vägar i samarbetet med framför allt sjukhuskuratorer
            men kanske på sina håll distriktssköterska eller barnavårdsnämnd
            böra dock prövas. Medicinalstyrelsen har hittills godkänt planer
            för sex rådgivningsbyråer för abortsökande, nämligen i Stockholm,
            Göteborg, Malmö, Gävle, Hu- diksvall och Solna.
          </p>
          <p>
            2-— Bihang till riksdagens protokoll 1951. 4 saml. Nr 371-379.
          </p>
          <pb facs="riksdagen-motions-pdf/data/1951/mot_1951__ak__379/mot_1951__ak__379-003.pdf"/>
          <p>
            18 Motioner i Andra kammaren, nr 319.
          </p>
          <p>
            En utvidgning av denna verksamhet till att omfatta allt större
            delar av landet är givetvis nu ytterst angelägen. Ifrågasättas
            kan emellertid, om härvid inte andra vägar än de hittills beträdda
            böra prövas, om inte abort- frågan bör sättas in i ett större
            sammanhang. Ett allt större intresse har i våra dagar börjat ägnas
            behovet av en allmän rådgivning i familje- och äktenskapsfrågor,
            med vilken intimt hör samman den sexualrådgivning, som nu på ett
            mindre lyckligt sätt anknutits till mödravårdscentralerna och
            därför i praktiken är föga utnyttjad. Inpassade i en dylik allmän
            familje- och äktenskapsrådgivning synes såväl den abortförebyggande
            verksamheten som sexualrådgivningen få väsentligt större möjligheter
            att verka för sina syften. På grund av de begränsade resurserna
            inte minst i personellt hänseende kan visserligen en dylik utvidgning
            av programmet komma att något fördröja den planerade utbyggnaden
            av den abortföre- byggande verksamheten, men fråga är dock om
            inte nackdelarna härav uppvägas av vad som på lång sikt vore att
            vinna på denna uppläggning. Med stöd av vad ovan anförts hemställes,
            att riksdagen måtte besluta att i skrivelse till Kungl. Maj:t
            anhålla, att Kungl. Maj:t ville dels uppdraga åt me- dicinalstyrelsen
            att låta föra en fortlöpande statistik över samtliga av medicinalstyrelsen
            eller av två läkare behand- lade ansökningar om tillstånd till
            abort, dels, eventuellt ge- nom 1950 års abortkommitté, föranstalta
            om sådan änd- ring av gällande regler att behandling av ansökan
            om abort på grund av socialmedicinska och medicinskt sociala indi-
            kationer obligatoriskt skall föregås av social utredning, dels
            ock, likaledes eventuellt genom 1950 års abortkommitté, låta undersöka
            möjligheterna att vid planering av abort- förebyggande verksamhet
            i nya distrikt inrätta allmänna familje- och äktenskapsrådgivningsbyråer,
            till vilka denna verksamhet anslutes, i stället för särskilda
            rådgivnings- byråer för abortsökande.
          </p>
          <p>
            Stockholm den 26 januari 1951.
          </p>
          <p>
            Elsa Ewerlöf.
          </p>
          <p>
            Iduns tryckeri, Esselte AB. Stockholm 1951 116108
          </p>
        </div>
      </div>
    </body>
  </text>
</TEI>
