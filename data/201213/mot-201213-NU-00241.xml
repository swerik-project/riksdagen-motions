<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-NU-00241">
  <teiHeader>
    <fileDesc>
      <titleStmt>
        <title>Marknader och förutsättningar för sociala företag</title>
        <author corresp="i-KHwyNd4PtTDS74vUs9zWKS">av Anna Wallén m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Marknader och förutsättningar för sociala företag</title>
          <idno type="rdwebb">H002N241</idno>
          <rs type="number">N241</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H002N241/text</ref>
          <ref type="dokument_url_html">http://data.riksdagen.se/dokument/H002N241</ref>
          <ref type="dokumentstatus_url_xml">http://data.riksdagen.se/dokumentstatus/H002N241</ref>
          <ref type="doc">http://data.riksdagen.se/fil/E50BE5FF-E86B-4171-A122-D134A361DA25</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KHwyNd4PtTDS74vUs9zWKS</idno>
            <name>Anna Wallén</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3YAEMbZXswzuyekFnSxXSF</idno>
            <name>Olle Thorell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-SQtBtzxQLj4TaXXq9jLy7r</idno>
            <name>Pia Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5ssbbxQgxb9Kd9qb25SWWF" type="signed"/>
        <correspContext corresp="i-5ssbbxQgxb9Kd9qb25SWWF">
          <note type="signatory" corresp="i-KHwyNd4PtTDS74vUs9zWKS"/>
          <note type="signatory" corresp="i-3YAEMbZXswzuyekFnSxXSF"/>
          <note type="signatory" corresp="i-SQtBtzxQLj4TaXXq9jLy7r"/>
        </correspContext>
        <correspAction xml:id="i-MU8cBB5qhYiQ1P1iLU8byH" type="numbering">
          <date when="2012-10-04"/>
        </correspAction>
        <correspAction xml:id="i-AKS7CNyCX7oE1oGPYmJiRL" type="submission">
          <date when="2012-10-03"/>
        </correspAction>
        <correspAction xml:id="i-XPurykHVL89bFoLhB93sWf" type="transfer">
          <date when="2012-10-02"/>
        </correspAction>
        <correspAction xml:id="i-DVXZhiohNFrRyukmqNaGJ9" type="assigned"/>
        <correspContext corresp="i-DVXZhiohNFrRyukmqNaGJ9">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-T4uok8ztJcdWwrnzkFHeh4" type="motHeader"/>
      <div xml:id="i-7MhDHW7z9Ma7xWSS5LFdWA" type="motBody">
        <div xml:id="i-w9ZmEHJVLYtHnRanG5ypk" type="motProposal" subtype="förslag">
          <head xml:id="i-AdPot4f4w2WUnm1xCJ9SuG">
            Förslag till riksdagsbeslut
          </head>
          <p xml:id="i-Xh5vofFhV1qLzWpK9QCZ1j">
            Riksdagen tillkännager för regeringen som sin mening vad som
            anförs i motionen om att dels skapa utökade marknader för sociala
            företag, dels skapa bättre förutsättningar för att finansiera
            bildande av sociala företag.
          </p>
        </div>
        <div xml:id="i-RxzhiWkcVReHS8ZoiQnNRW" type="motContent">
          <head xml:id="i-3Hn1tHLo2rgwRgvqQVRJ3w" type="h1">
            Motivering
          </head>
          <p xml:id="i-AjGH6BvpT6aBQg8nfwnEYh">
            Nästan en miljon människor i arbetsför ålder står idag utanför
            den svenska arbetsmarknaden. Många kan och vill arbeta men vägen
            in på arbetsmarknaden är stängd. Ett funktionshinder som innebär
            att arbetsplatsen och uppgifterna måste anpassas kan vara ett
            praktiskt hinder. I andra fall är personen för eljest för att
            vara välkommen på en arbetsplats. Ofta handlar det om okunskap
            och rädsla för vad det innebär att anställa och arbeta tillsammans
            med människor med till exempel psykisk funktionsnedsättning eller
            en trasslig bakgrund som har satt sina spår. För andra har en
            lång sjukskrivning eller oturen att bli arbetslös i fel yrke eller
            på fel ort skurit av kontakten med arbetsmarknaden. För oss socialdemokrater
            är arbete, att vara inkluderad och behövd, en viktig faktor för
            ett gott liv.
          </p>
          <p xml:id="i-QeyePsLEZGnTiBCkEdSrr">
            I Europa har sociala företag skapat hundratusentals nya arbeten
            och i Sverige växer antalet arbetstillfällen skapade i sociala
            företag. Flertalet av dessa människor lever i utsatthet och fattigdom
            och upplever en stor maktlöshet. Behovet av stöd och särskilda
            insatser för att komma in på arbetsmarknaden är stort. En ökad
            samverkan mellan olika myndigheter och mer individuellt utformade
            insatser skulle kunna bidra till att många fler kan lämna bidragsberoendet
            bakom sig. Många vill och kan arbeta men arbetsförhållandena och
            uppgifterna måste anpassas till individens förutsättningar.
          </p>
          <head xml:id="i-13zs8dEshr7LspCeQpNUpM" type="h2">
            Definition
          </head>
          <p xml:id="i-KXDwpQDyHhsq8EnWfpuQnf">
            Sociala företag (enligt Tillväxtverket) har som ändamål att integrera
            människor som står långt ifrån arbetsmarknaden. Deras uppgift
            är även att i samhället och i arbetslivet skapa delaktighet för
            medarbetarna genom ägande, avtal eller på annat väl dokumenterat
            sätt återinvestera sina vinster i det egna eller liknande verksamheter.
            Företaget är fristående från offentlig verksamhet men binder samman
            entreprenörskap med individens behov av arbete och samhällets
            behov av tjänster som driver affärsverksamhet där medarbetarna
            och deras förutsättningar står i centrum.
          </p>
          <p xml:id="i-53uQsJZ3mqyLc9hDnEpjGR">
            De sociala företagen bedriver affärsverksamhet med medarbetarna
            och deras förutsättningar i centrum. Företagen organiseras oftast
            som ekonomiska eller ideella föreningar men även aktiebolag och
            stiftelser förekommer. De verkar på både den privata och den offentliga
            marknaden genom att sälja produkter och/eller tjänster till privatpersoner,
            företag och den offentliga sektorn.
          </p>
          <p xml:id="i-Aa6WL41KwvQW1A4nMQ34gd">
            De har en affärsidé, de marknadsför och tjänar pengar på sin
            produktion av varor och tjänster, och de betalar skatt och arbetsgivaravgifter
            för sina anställda. Personal i sociala företag har samma möjligheter
            till subventionerade anställningar som personal på andra arbetsplatser.
            En del medarbetare har beviljats en varaktig sjukersättning och
            arbetar främst för att ha en meningsfull vardag, för att ha arbetskamrater
            och för att känna att den arbetsförmåga som de har oavsett hur
            den ser ut och hur stor den är är behövd och tas tillvara.
          </p>
          <head xml:id="i-H5D1YDXNiMhNHFVEpCHTpT" type="h2">
            Skapa en marknad
          </head>
          <p xml:id="i-2nek9hjf32fuHW7HJch92S">
            Det sociala företagandet har stora möjligheter att skapa nya
            hållbara företag och utveckla affärsområden som ger nya arbetstillfällen
            samtidigt som nya grupper integreras på arbetsmarknaden. För att
            dessa företag ska kunna överleva måste det finnas en marknad.
          </p>
          <p xml:id="i-3UQxn2QyGPiuxeVaV4wbYN">
            Kommuner, staten och landsting/regioner kan främja socialt företagande
            genom att tydligt visa att företagens tjänster och produkter efterfrågas.
            Allra bäst görs det genom progressiva skrivningar i visioner,
            riktlinjer och upphandlingspolicyer. I upphandlingen bör det ställas
            krav på sociala kriterier. Det kan vara att en viss andel av anbudsgivarens
            personal ska ha ett dokumenterat arbetshandikapp eller att företaget
            åtar sig att anställa x antal arbetslösa ungdomar och så vidare.
          </p>
          <head xml:id="i-F3qS7nwcfCGDupYShwTGML" type="h2">
            Finansiering
          </head>
          <p xml:id="i-5oak1UiDznWtkLbNySxw2J">
            Människor som står i begrepp att starta sociala företag har ofta
            mycket svårt att få lån. De har ofta inga tillgångar, har levt
            på bidrag en längre tid och är därför inte attraktiva bankkunder.
            Därför är det viktigt att regeringen ser över möjligheterna till
            finansiering genom till exempel statliga mikrolån, för att socialt
            företagande ska kunna bli den positiva faktor i Välfärdssverige
            som det har potential att bli.
          </p>
        </div>
        <div xml:id="i-57ifXcPJLu3J8A2yCtZsaR" type="signatureBlock">
          <list xml:id="i-DXGKAwpttih6svdvD4hkCY">
            <item xml:id="i-J8whhFUnNdnxkJfFNptmJ4" type="signature">
              Anna Wallén (S)
            </item>
            <item xml:id="i-KGMshSVwUXkk4VwmeH4uFs" type="signature">
              Olle Thorell (S)
            </item>
            <item xml:id="i-9iE3UnbsM3JBeVm8LBUofM" type="signature">
              Pia Nilsson (S)
            </item>
          </list>
        </div>
      </div>
    </body>
  </text>
</TEI>
