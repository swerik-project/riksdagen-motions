<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969--ak--00018">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__18/mot_1969__ak__18-001.pdf"/>
      <fw xml:id="i-Wx88LkXMQxH2K4dQJFLFqt">
        8 Motion i Andra kammaren, nr 18 år 1969
      </fw>
      <div xml:id="i-LS2XuKHK4tDA2FZoxXrCzA" type="motHeader">
        <div xml:id="i-D1x9sdGDQMLX7vjJE8ruhQ" type="motTitle"/>
        <div xml:id="i-5Sp1Hj3fUNGt6pxoVHocqq" type="motSubmissionInfo"/>
      </div>
      <div xml:id="i-EDRiaJQP8yfWD4aRp1eeWs" type="motBody">
        <div xml:id="i-NC98T1LMY4ZMCkn7G9qKYh">
          <p xml:id="i-T4pi8WeAExGrsQx7kouZ3Z">
            Nr 18
          </p>
          <p xml:id="i-LbkmrkAATUNsjSSHy22zX6" type="titleString">
            Av herr Hermansson m. fl. om sänkning av pensionsåldern, m.m.
          </p>
          <p xml:id="i-A8XnEhbntByBNTkLXwoLyq">
            (Lika lydande med motion nr 15 i Första kammaren)
          </p>
          <p xml:id="i-6XUWihaovWPiyVXnzkStkw">
            Höstriksdagen 1968 beslöt i anledning av vpk- och s-motioner
            i båda kamrarna bifalla ett utskottsutlåtande i vilket uttalades
            som angeläget att utan tidsutdräkt utreda frågan om sänkt pensionsålder
            till &gt;arbetstagare under jord i gruva». I debatten uttalades
            att utredningen borde inbegripa även andra jämförbara underjordsarbetande,
            dock utan att fördröja ut- redningsarbetet avseende gruvarbetarnas
            pensionsålder. Beslutet utgör en viktig etapp på vägen att i vidsträcktare
            mening få en lösning av den under en lång följd av år aktuella
            frågan om en lägre pensionsålder i vårt land. Sverige som ekonomiskt
            och socialt påstås vara ett föregångsland jäm- fört med många
            andra länder befinner sig i detta avseende i ett sämre läge än
            exempelvis Finland, där den generella pensionsåldern är 65 år,
            Storbri- tannien 65 år (kvinnor 60 år), Västtyskland 65 år, Frankrike
            60 år, Italien 60 år (kvinnor 55 år). Det finns emellertid enskilda
            kategorier i vårt land som åtnjuter en lägre pensionsålder. 170
            000 av statens 370 000 arbetare och tjänstemän pensioneras vid
            60 års ålder, 100 000 pensioneras när de är 63 år och ytterligare
            lika många vid 65 års ålder. 150 000 å 200 000 kommunal- anställda
            pensioneras vid 65 år. Enligt ITP-planen är pensionsåldern 635
            år för män och 62 år för kvinnor. Denna omfattas av ca 400 000
            tjänstemän och arbetsledare i enskild tjänst, vilka är pensionsberättigade
            inom SPP, vartill kommer ca 100 000 fösäkrade i med SPP jämförbara
            pensionskassor. Det kan tilläggas att inom krigsmakten tillämpas
            — även i fredstid — en pensionering vid 50, 55 respektive 60 år.
            Alla under årens lopp väckta riksdagsmotioner om sänkt pensionsålder
            har avvisats med hänvisning till kostnaderna. Mot bakgrunden av
            de an- förda uppgifterna om grupper som åtnjuter en lägre pensionsålder
            ter sig resonemanget närmast cyniskt. Opinionen för en sänkt pensionsålder
            växer sig oaktat invändningar om kostnaderna allt starkare. Detta
            hänger säker- ligen samman med den ökade arbetstakten och hårdare
            pressen i arbetslivet. Svenska träindustriarbetareförbundets kongress
            år 1968 beslöt att upp- draga åt förbundsstyrelsen att aktualisera
            frågan om en sänkning av pen- sionsåldern till 65 år. I det av
            kongressen antagna utlåtandet noteras att
          </p>
          <pb facs="riksdagen-motions-pdf/data/1969/mot_1969__ak__18/mot_1969__ak__18-002.pdf"/>
          <fw xml:id="i-SHUt86jNPQxnMnyZnLNsCx">
            Motion i Andra kammaren, nr 18 år 1969 9
          </fw>
          <p xml:id="i-GShbB89PJTuz7x7ThijCRN">
            viss höjning av pensionsåldern ägt rum för vissa i detta avseende
            särskilt gynnade grupper. Det ansågs dock orealistiskt att räkna
            med en pensions- ålder på 67 år för alla. Därför bör fackföreningsrörelsen
            aktualisera kra- vet på en sänkning av den allmänna ålderspensionen
            till 65 år, hävdades det. Utlåtandet tog upp sannolika invändningar,
            bl. a. sades: »När det gäller samhällsekonomin, kan de nu missgynnade
            inte i alla tider ta på sig ett exklusivt ansvar för denna.» Vi
            delar den syn på frågan som kongressen härvid gav uttryck åt.
            När det gäller 40-timmarsveckans genomförande har man inriktat
            sig på en tidsplan — uppenbarligen en alltför väl tilltagen sådan.
            Men det är i längden orimligt att enbart med hänvisning till kostnaden
            ställa sig på en totalt av- visande position. Frågan om att i
            första hand uppnå sänkt pensionsålder för utövare av särskilt
            tunga och hälsofarliga yrken är angelägen. Riksdags- beslutet
            angående gruvarbetarnas pensionsålder kan bilda utgångspunkten
            för en sådan etapplösning. I sitt remissyttrande till betänkandet
            om Pensionstillskott m.m. gör LO ett kritiskt påpekande att pensionsförsäkringskommittén
            icke behand- lat den viktiga frågan »om möjligheter för vissa
            grupper med tungt och hälsofarligt arbete att erhålla en oreducerad
            ålderspension före 67 års ålder». Det är uppenbart att LO varken
            här eller i utlåtandet till motioner vid 1966 års LO-kongress
            enbart har haft gruvarbetarna i tankarna. Men om det också är
            möjligt att fastställa flera sådana grupper som bör komma i fråga
            för oreducerad pension vid lägre ålder än den allmänna pensions-
          </p>
          <p xml:id="i-TXpbYVFw8u8YgWGHVAawL9">
            åldern på 67 år, kan det — vilket flera gånger riktigt påpekats
            då frågan varit på tal — vara svårt att dra gränsen för vad som
            skall anses som
          </p>
          <p xml:id="i-B8AWTr8jZ2kzewBMA1KHiQ">
            &gt;»tungt och hälsofarligt arbete&gt;. Vid flera tidigare riksdagar
            har i kommunistiska riksdagsmotioner före- slagits ändrade bestämmelser
            om förtida uttag av ålderspension. De nu
          </p>
          <p xml:id="i-K8KWnPggHTw59PdA3hDHrr">
            gällande bestämmelserna innebär att — om förtida uttag göres
            från 63 års ålder — pensionen reduceras med 28,3 Z för hela den
            återstående livstiden.
          </p>
          <p xml:id="i-QWAdqYEF1miJ3P5CB92K3h">
            I åberopade motioner föreslogs att reduktionen skulle upphöra
            vid uppnåd- da 67 år, d. v. s. att full pension skulle utgå i
            vanlig ordning. Att det trots det obestridliga behovet av en pensionering
            vid lägre ålder än 67 år hittills endast är 28 253 pensionärer
            som gjort förtida uttag av ålderspension visar tydligt att reduceringsreglerna
            ter sig avskräckande. I debatten om pen- sioneringsfrågorna har
            på sistone dykt upp uttrycket »flexibel pensions- ålder&gt;, som
            man hävdade borde utgöra alternativ till exempelvis under valrörelsen
            1968 aktualiserat krav om sänkt pensionsålder. Landsorganisa-
            tionen är tydligen inne på detta, då det i dess yttrande om pensionstill-
            skott i punkten 7 heter: »Reglerna om förtida uttag som nu fungerar
            mindre tillfredsställande bör ses i sitt sammanhang med reglerna
            om för- tidspension och möjligheterna för vissa grupper att erhålla
            oreducerad ål-
          </p>
          <pb facs="riksdagen-motions-pdf/data/1969/mot_1969__ak__18/mot_1969__ak__18-003.pdf"/>
          <fw xml:id="i-EjH8x9fHFrHPJRTvJQ55n1">
            10 Motion i Andra kammaren, nr 18 år 1969
          </fw>
          <p xml:id="i-P4QL6cUJqLbx1bJDN4hhWj">
            derspension före 67 års ålder. LO understryker att dessa frågor
            måste lö- sas.&gt; I tidningen Arbetet (s) heter det (3/11 1968):
            &gt;En framgångsväg som ter sig smaklig och attraktiv är ett system,
            där åldersgränsen mindre fixeras till ett bestämt år, där den
            enskilde individen själv finge avgöra vid vilken ålder han önskar
            gå i pension. För att detta skall bli möjligt krävs, att de betydande
            reduceringar av pensionen, som nu görs vid förtida uttag, lindras.&gt;
            (Motionärernas kursiv.) Vid genomförandet av sådana ändringar
            i bestämmelserna om förtida uttag av ålderspension som ovan förordats
            kräver enligt vår mening logi- ken att motsvarande lagändringar
            genomföres, som möjliggör att pen- sionstagaren kan erhålla kommunalt
            bostadstillägg samt hustrutillägg. Den tillämpning av begreppet
            &gt;»flexibel pensionsålder» den ovan citerade tid- ningen tänker
            sig kan måhända te sig en smula diskutabel. Eftersom det främsta
            syftet med reformerade bestämmelser måste vara att erbjuda förmånligare
            villkor för en tidigare pensionering åt yrkesutövare inom hårda
            och pressande arbeten än vad nuvarande bestämmelser om förtida
            uttag ger, kanske ett ansökningsförfarande till de lokala försäkringskassor-
            na blir ofrånkomligt. Det får bli uppgiften för en tillsatt utredning
            alt när- mare pröva dessa enskildheter. För vår del är vi icke
            beredda att ställa en reformering av lagen om förtida pensionsuttag
            som ett alternativ till sänkt pensionsålder. Den om- fattning
            den lägre pensionsåldern upp till 65 år har i vårt land kan icke
            motivera ett bibehållande av den i särklass höga allmänna pensionsåldern
            i Sverige. Ett genomförande av sänkt allmän pensionsålder till
            65 år skulle naturligtvis begränsa behovet av förtida uttag av
            ålderspension — men icke upphäva detta behov. En reformering av
            bestämmelserna om förtida pen- sionsuttag ställer sig självfallet
            mindre kostsam än en generell sänkning av den allmänna pensionsåldern.
            Den kan av detta skäl komma att bli en etapplösning. Dock icke
            för någon längre tid. Vi anser i likhet med en växande facklig
            opinion frågan om en till 635 år fastställd allmän pen- sionsålder
            vara ett krav av sådan angelägenhetsgrad, att det icke bör få
            ställas på framtiden. Med hänvisning till det anförda föreslås,
            att riksdagen i skrivelse till Kungl. Maj:t måtte hemställa dels
            om förslag rörande en sänkning av den allmänna pen- sionsåldern
            till 65 år; samt dels om en utredning rörande formerna för en
            rörlig pen- sionsålder, eventuellt genom reformering av bestämmelserna
            om förtida pensionsuttag i den riktning som anförts i denna motion.
          </p>
          <p xml:id="i-W2woHVgqDkN1QERYCYfHri">
            Stockholm i januari 1969 C. H. Hermansson (vpk) Gunvor Ryding
            (vpk) Eivor Marklund (vpk)
          </p>
        </div>
      </div>
    </body>
  </text>
</TEI>
