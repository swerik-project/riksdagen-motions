<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--01174">
  <teiHeader>
    <fileDesc>
      <titleStmt>
        <title>om omställningsproblem i samband med värnpliktstjänstgöring.</title>
        <author>av herr Gernandt</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om omställningsproblem i samband med värnpliktstjänstgöring.</title>
          <idno type="rdwebb">FY021174</idno>
          <rs type="number">1174</rs>
          <ref type="dokument_url_text">http://data.riksdagen.se/dokument/FY021174/text</ref>
          <ref type="dokument_url_html">http://data.riksdagen.se/dokument/FY021174</ref>
          <ref type="dokumentstatus_url_xml">http://data.riksdagen.se/dokumentstatus/FY021174</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7oBpdKNLc3LYD8YF1233E6</idno>
            <name>ANDERS GERNANDT</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-gUqnoQ9SXJZSDD3phTr3r" type="signed"/>
        <correspContext corresp="i-gUqnoQ9SXJZSDD3phTr3r">
          <note type="signatory" corresp="i-7oBpdKNLc3LYD8YF1233E6"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__1174/mot_1975__1174-001.pdf"/>
      <fw xml:id="i-EQy7yBSxmw6JCzGksWPAKk">
        Mot. 1975:1174 13
      </fw>
      <div xml:id="i-AZ2FjYsw9CP3ZWkbQuqkHu" type="motHeader">
        <div xml:id="i-9f5peRc35TrpvAx6yEz4CE" type="motTitle"/>
        <div xml:id="i-RRRBCqPw5u6ks8TXnSpjx6" type="motSubmissionInfo"/>
      </div>
      <div xml:id="i-VzqFsbgdW6HN3cKuAqXEGv" type="motBody">
        <div xml:id="i-VMG86s7uHAVDGkrPt9s1h8">
          <p xml:id="i-YJb5SFqoDWUhFvdTjDtkF3">
            Nr 1174
          </p>
          <p xml:id="i-SG2ciEcF92N6z5XmoAbQ9Y">
            av herr Gernandt om omställningsproblem i samband med värnpliktstjänstgöring.
          </p>
          <p xml:id="i-CUt4sYxL9tnzS7otUQKV4h">
            För ynglingar som genomför värnpliktsutbildning inträffar tidsmässigt
            två betydelsefulla omställningar i livsmönstret. Först sker en
            övergång från skolan till det militära livet och därefter en övergång
            till civilt arbete eller fortsatt civil utbildning. På grund av
            anmärkningsvärt stor avgång av värnpliktig personal vid mönstringsförrättningen
            och senare under värnpliktstjänstgöringen återstår slutligt endast
            ca 65 96 som fullgör militär värnpliktstjänst. Att mycket stor
            andel av bortfallet av värnpliktig personal beror på fysiska och
            psykiska insufficienter är en larmsignal om befolkningens hälsotillstånd.
            Detta konsta- terande kan ju synas vara obefogat att behandla
            i denna motion, men det iakttagna förhållandet kan nog ändå kopplas
            till tankegången i motionen. Försvarets begränsade ekonomiska
            tillgångar har bl. a. lett till förkortning av vissa utbildningstider.
            Brist på utbildningspersonal leder till att någon forcering av
            utbildningstakten under den kortare utbildningstiden svårligen
            låter sig göras. Av olika skäl är inte heller all utbildningspersonal
            så väl lämpad för någon ytterligare effektiverad utbildning, vilket
            är en brist som måste konstateras. Positiv vilja och goda ambitioner
            saknas inte hos utbildare och övrig befälspersonal. Men den plötsliga
            omställningen till soldatlivet som de inryckande ynglingarna nödgas
            göra utesluter hos dem helt naturligt motivering till positiv
            vilja och goda ambitioner. Det uppstår en för alla parter besvärligt
            situation som i många fall fortsätter att råda under hela utbildningstiden.
            Vid den så småningom uppnådda utryckningen uppstår i ett antal
            fall nya omställningsproblem då ynglingarna återgår till civil
            verksamhet. För dem som då har problem med arbetsanskaffning m.
            m. är omställnings- proceduren särskilt besvärlig. De tre stadierna
            skolan-värnpliktstiden-arbetslivet är för samhällsrepre- sentanterna
            inom varje avgränsat område (skolpersonal, militärbefäl, arbets-
            givare) ett mycket viktigt arbetsfält där de helt visst utövar
            sitt fackkunnan- de på bästa sätt. Men detta gäller endast inom
            det egna området (skolan- läggningen, förläggnings- och övningsområdet,
            arbetsplatsen i statlig, kom- munal eller enskild regi). Vid eftertanke
            finner man att de tre stadierna är mycket markant av- gränsade
            från varandra — åtminstone är förhållandena och vistelsetiden
            in- nanför det militära staketet alltför avgränsat från skolans
            och arbetsgiva-
          </p>
          <pb facs="riksdagen-motions-pdf/data/1975/mot_1975__1174/mot_1975__1174-002.pdf"/>
          <fw xml:id="i-C5x5vdXUUshQc3syUkCU9r">
            Mot. 1975:1174 14
          </fw>
          <p xml:id="i-MunyWLxJQQxtwVoNxvzxsr">
            rens intresse. Det är om dessa förhållanden och dess följdverkningar
            som denna motion handlar utifrån en önskan att förbättra situationen
            för alla parter.
          </p>
          <p xml:id="i-KR56QYYKWNKhcY4E6YxZwX">
            Från skola till kasern
          </p>
          <p xml:id="i-WxRF1iAfRj2JU8koG7MsVo">
            I dagens skola råder förhållandevis stor frihet för eleverna.
            De krav som ställs på eleverna är mycket små. Ofta kommer kraven
            i stället från eleverna. De får lära sig att granska, fråga, kritisera
            och diskutera, vilket i och för sig är värdefullt att kunna, och
            det skapar större frimodighet och förmåga till öppen kommunikation.
            Däremot är det ytterst klent beställt med ele- vernas fysiska
            träning, vilket är beklagligt från flera synpunkter. Bl. a. skulle
            inlärningsprocessen fungera mycket bättre om den kompletterades
            med var- vad fysisk aktivitet. Många andra hithörande faktorer
            kunde också nämnas. Några samhällsviktiga sådana återfinns i separat
            motion rörande den framtida nyttan av fysisk aktivitet i uppväxtåren
            och där även värnpliktsförhållandena något berörs. Med vana vid
            de under skol- och fritiden rådande förhållandena — som i vissa
            fall kan vara relativt slappa och lättsamma — kommer en del ynglingar
            ut i ett arbetsliv som i begynnelsen inte alltid ställer så höga
            krav men ger inkomster och reglerad fritid. Vare sig inställelse
            till värnpliktstjänst- göring sker från arbetsliv eller fortsatta
            studier ställs ynglingen emellertid nu helt plötsligt inför helt
            nya levnadsförhållanden och förhållandevis höga krav. Här arbetas
            den lediga hållningen bort, här skall ideligen passas tider och
            utrustningsalternativ, här skall klädseln vara likartad och obekväm,
            här skall man stå i kö för måltider och bo 16-20 personer i samma
            rum etc. Och inte går det för sig att säga emot eller diskutera,
            som man kanske hade fått lära i skolan. Allting är plötsligt så
            annorlunda. Och i andra änden av landet går kanske fästmön och
            väntar barn — och avbetalningen på bilen är inte klar heller.
            Ja, problemen är avgjort stora. Visst var det problem även under
            sek- lets första hälft och tidigare, men då var ynglingarnas bindning
            till ägodelar, egen familj och ekonomiska objekt inte så stora.
            Man hade inte lärt sig att ”sticka upp” så mycket som nu och tog
            i allmänhet värnplikten som en mera naturlig och nödvändig sak
            än dagens ungdom. För ått mildra de olika effekterna av det avbräck
            i tillvaron som värn- pliktsutbildningen utgör bör om möjligt
            någonting göras. Så länge ekono- min inte tycks medge ”full lön”
            under utbildningstiden bör man försöka mildra de psykologiska
            effekterna på olika sätt. Bl. a. gör skolan alldeles för litet
            för att förbereda ynglingarna för den kommande skyldigheten till
            militärtjänstgöring. Man tycker sig t. o. m. skönja tendenser
            till misskre- ditering av denna samhällsplikt från vissa lärares
            sida — antingen detta beror på pacifistisk inställning eller har
            annan bakgrund.
          </p>
          <pb facs="riksdagen-motions-pdf/data/1975/mot_1975__1174/mot_1975__1174-003.pdf"/>
          <fw xml:id="i-2Ps9GzV4BrAckUChDUTMva">
            Mot. 1975:1174 15
          </fw>
          <p xml:id="i-XLPWj9ryATUDLuuoFLio1t">
            De försök till upplysning och motivation som avser att försöka
            förbereda ynglingarna för den förestående militärtjänsten och
            därigenom mildra om- ställningsproblemen m. m. måste oftast göras
            av militären och på deras begäran. Detta kan ju lämpligen ske
            på samma sätt som polisen ger sina informationer och demonstrationer
            i skolorna. Hur det bäst skall skötas skall ej diskuteras här.
            Mycket angeläget är det emellertid att det vid in- ryckningen
            föreligger bättre förståelse och ansvarskänsla samt helst även
            något intresse för att genomföra militärutbildningen på ett för
            alla agerande lämpligt sätt. Det skulle bli lättare och trevligare
            för alla berörda parter då.
          </p>
          <p xml:id="i-WgREey71xhV2829HHmcK7k">
            Kan positiv samverkan tänkas?
          </p>
          <p xml:id="i-6jirtowsbobR4SQxErsTGS">
            Om utbildningsbefälet inte alltid har det bästa pedagogiska kunnandet
            och den dagliga rutinen inte alltid fungerar helt väl så bör sådant
            successivt kunna rättas till. Men det blir avgjort inte bättre
            om det leder till osämja och missnöje i verksamheten. Den friktion
            som tydligen så lätt uppstår orsakar en stor psykisk belastning
            på många värnpliktiga samt på befäl och civilanställd personal.
            Hur förekommande nedbrytande och ofruktbara mot- sättningar skall
            kunna vändas till positiv samverkan som skulle göra ut- bildningstiden
            lättare att genomleva och utbildningen effektivare är ett an-
            geläget problem att lösa. Men just i detta sammanhang uppmärksammas
            lätt — särskilt vid vissa förband — vissa pågående företeelser
            som man har svårt att finna vara av godo. De flesta värnpliktiga
            gör sin tjänst utan att i högre grad låta sig besväras av rådande
            förhållanden. De är lojala mot sin ålagda uppgift — även om de
            naturligtvis inte trivs med tjänsten — och de vållar inga särskilda
            problem. Vissa andra låter sig lättare fångas av existerande missnöjeskam-
            panjer — mer eller mindre organiserade — och bidrar därmed till
            att sprida missnöje och olust. Det är bekant att sådant tar sig
            uttryck i viss maskning, sjukskrivningar — särskilt inför besvärliga
            övningar — matstrejker, vårdslöshet med materiel och skapande
            av irritationer och besvär för befäl och civilanställda. Vid omfattande
            sjukskrivningar, t. ex. i samband med större utbildningsövning-
            ar, måste en del av det redan ringa antalet utbildare stanna ”hemma”
            inom kasernområdet för att sysselsätta de hemmavarande värnpliktiga
            som van- ligen inte är ”helt” sjukskrivna. Mycket av vad som ovan
            relaterats måste bl.a. betraktas som bristande lojalitet mot kamraterna.
            Det är säkert många som anser att en riksdagsmotion inte är rätta
            vägen att behandla dessa frågor, och motionen kommer eventuellt
            att möta kritik i olika sammanhang. Men här redovisas enbart fakta
            i avsikt att försöka finna vägar ut ur en situation som är besvärande
            för såväl de värnpliktiga som befäl och civilanställda vid de
            förband där exempel som här relaterats förekommer.
          </p>
          <pb facs="riksdagen-motions-pdf/data/1975/mot_1975__1174/mot_1975__1174-004.pdf"/>
          <fw xml:id="i-35zUUePr75PbsfRP9KjK37">
            Mot. 1975:1174 16
          </fw>
          <p xml:id="i-3zRqnLJqBYbmcVwJZLikYZ">
            Bortsett från att den tyngande utbildningstiden skulle bli lättare
            att genom- leva om ett positivt samarbete kunde uppnås, kan man
            förmoda att åter- gången till det civila arbetslivet även skulle
            gynnas av detta. En avsikt med denna motion är att fästa uppmärksamheten
            på följande. De ynglingar som genomgått den militära utbildningstiden
            med aversion och motsätt- ningar tycks på en del förband ha tagit
            intryck av där pågående agitations- verksamhet, bl. a. genom tidskrifter.
            Den verksamheten och dess följder är naturligtvis till förfång
            för den militära sektorn. Men det intresserar tills vidare inte
            den civila samhällsdelen så långe som det sker innanför de mi-
            litära grindarna. Men varje år ”rycker” det ut ett antal värnpliktiga
            som under relativt lång tid har försökt uppnå egna och kollektiva
            förmåner genom maskning, överklagningar, sjukskrivning och kanske
            även matstrejk och demonstra- tioner. Dessa kommer nu ut i arbetslivet
            och skall anställas — förhoppningsvis nu med en bättre inställning
            — av stat, kommun eller enskilt företag. Om det följer eventuella
            vanor eller omställningsproblem är möjligen en öppen fråga, men
            särskilt välmotiverade är de kanske inte vid utryckningstillfället.
          </p>
          <p xml:id="i-BKPiyQBaqdWuGCaNjWX9W5">
            Sammanfattning och hemställan
          </p>
          <p xml:id="i-S9AcPHBoy2uZ41fEJCDn8P">
            Möjligen har denna motion inte pekat på några större problem.
            Det får väl andra ta ställning till. Men framför allt vill den
            påvisa den rådande bristen på positiv motivation för värnpliktsutbildningen
            och på den uppen- bara bristen på kontinuitet i samverkan m. m.
            i ledet skola-militärtjänst- göring-arbetsliv. Den vill peka på
            det förhållandevis låga intresseutbytet mellan de olika ansvarshavande
            i detta kontinuerliga led. Och den vill slut- ligen fråga hur
            andra ser på det anförda — om det finns orsak att titta närmare
            på det och söka finna samförståndslösningar till alla parters
            bästa, inte minst de värnpliktigas. Med hänvisning till det anförda
            får jag hemställa att riksdagen hos regeringen begär att ökad
            uppmärksamhet ägnas åt i motionen berörda frågor och att dessa
            vid bedömt behov härav utreds och lämpliga samordningsåtgärder
            m. m. vidtas.
          </p>
          <p xml:id="i-B3JkDyNJe8Rt6KNThobiwE" type="date">
            Stockholm den 27 januari 1975 ANDERS GERNANDT (c)
          </p>
          <p xml:id="i-C25ZHp3dFfiTmWbZf3GBUQ">
            GOTAB :758750S Stockholm 1975
          </p>
        </div>
      </div>
    </body>
  </text>
</TEI>
