<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_227/mot_200506_MJ_227-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ227 pnr: c376
          </p>
          <p>
            Motion till riksdagen 2005/06:MJ227
          </p>
          <p>
            av Agne Hansson och Staffan Danielsson (c)
          </p>
          <p>
            Utveckling av dimetyleter som motorbränsle
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om en utökad försöksverksamhet med förnybara bränslen.
          </p>
          <p>
            Motivering
          </p>
          <p>
            De ändliga fossila bränslena bör fasas ut och ersättas av förnybara
            miljövänliga bränslen. Inte minst den nuvarande oljeprischocken
            visar hur viktigt det är att komma vidare i den energiomställning
            som är helt oundviklig för att klara en hållbar utveckling i landet
            och på jorden. Alla ansträngningar bör därför göras för att påskynda
            denna omställning från miljöskadligt ändligt till miljövänligt
            förnybart. Lösningarna för vårt land bör naturligt sökas där Sverige
            har naturliga förutsättningar att skapa egna inhemska = bränslen.
            Mottryckskraft, biogas och metanol = från jordbruksproduktion
            är några viktiga exempel. En viktig råvara som vi har i Sverige
            är skogen. Det har visat sig möjligt att framställa bränsle också
            med ved som råvara. Dimetyleter (DME) är ett sådant gasolliknande
            bränsle som kan framställas av biomassa. Den utveckling som i
            dag bedrivs på konsultbasis av DME i Sverige har visat sig vara
            framgångsrik. Volvo har redan presenterat en lastbilsmotor som
            kan drivas med DME. Med tanke på de utmärkta fördelar såväl miljömässigt
            som ekonomiskt och produktions- och exportmässigt som en framställning
            av DME skulle ha nationellt bör staten medverka till att en kraftfullare
            utveckling av detta drivmedel kommer till stånd. Utmärkta möjligheter
            för att starta sådan verksamhet finns i Kalmar län vid den nedlagda
            massafabriken i Edsbruk och eller pappersbruket i Silverdalen.
            Kalmar län är det skogrikaste länet söder om Dalälven. Regionen
            över huvud taget är skogrik och tillgången på råvara utomordentlig
            på nära avstånd.
          </p>
          <pb facs="riksdagen-motions-pdf/data/200506/mot_200506_MJ_227/mot_200506_MJ_227-0002.pdf"/>
          <p>
            2005/06:MJ227
          </p>
          <p>
            Ytterligare en lösning som bör prövas är möjligheten att utgå
            från ”svartlut” som är en energirik restprodukt vid framställning
            av pappersmassa och som finns i stora mängder vid massabruken.
            Södra skogsägarnas anläggning i Mönsterås är en sådan anläggning
            där framställning av DME från ”svartlut” med fördel kan startas.
            Målsättningen i miljöarbetet måste vara att sluta kretsloppen.
            Framställning av DME ur ”svartlut” och att därmed utnyttja ännu
            mer av energiinnehållet i massabrukens restprodukter är ytterligare
            ett viktigt steg mot det fullkomliga kretsloppssamhället. Biogasdrivna
            massaveds- och timmerbilar som transporterar råvaran till Mönsterås
            bruk och som kan tanka DME på återresan behöver inte längre vara
            en utopi. Det kan förverkligas genom att satsa på utveckling och
            framställning av DME av biomassa och ”svartlut”. Regeringen bör
            initiera att en sådan verksamhet kommer till stånd i linje med
            vad som anförs i motionen.
          </p>
          <p>
            Stockholm den 21 september 2005
          </p>
          <p>
            Agne Hansson (c) Staffan Danielsson (c)
          </p>
        </div>
      </div>
    </body>
  </text>
</TEI>
