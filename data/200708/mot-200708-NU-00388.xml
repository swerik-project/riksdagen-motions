<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-NU-00388">
  <teiHeader>
    <fileDesc>
      <titleStmt>
        <title>Fildelning</title>
        <author corresp="i-Leyzhvbh6PmugF8H6t8yV4">av Karl Sigfrid m.fl. (m, c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fildelning</title>
          <idno type="rdwebb">GV02N388</idno>
          <rs type="number">N388</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GV02N388/text</ref>
          <ref type="dokument_url_html">http://data.riksdagen.se/dokument/GV02N388</ref>
          <ref type="dokumentstatus_url_xml">http://data.riksdagen.se/dokumentstatus/GV02N388</ref>
          <ref type="doc">http://data.riksdagen.se/fil/3D53183E-114C-48DE-B857-030298825338</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Leyzhvbh6PmugF8H6t8yV4</idno>
            <name>Karl Sigfrid</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-EvEhiwEfBXTnZhpZqBB1u5</idno>
            <name>Lisbeth Grönfeldt Bergman</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-MvtueCqXEtMA1qymmmnHWQ</idno>
            <name>Lena Asplund</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GJLL78ePjJhSXVWBYyRW8t</idno>
            <name>Margareta Cederfelt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-N9Pi9YpD4nvtCEsVp2CGcX</idno>
            <name>Staffan Danielsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VdwfkeMB7dXY3HmGPKvkyk" type="signed"/>
        <correspContext corresp="i-VdwfkeMB7dXY3HmGPKvkyk">
          <note type="signatory" corresp="i-Leyzhvbh6PmugF8H6t8yV4"/>
          <note type="signatory" corresp="i-EvEhiwEfBXTnZhpZqBB1u5"/>
          <note type="signatory" corresp="i-MvtueCqXEtMA1qymmmnHWQ"/>
          <note type="signatory" corresp="i-GJLL78ePjJhSXVWBYyRW8t"/>
          <note type="signatory" corresp="i-N9Pi9YpD4nvtCEsVp2CGcX"/>
        </correspContext>
        <correspAction type="referral" xml:id="i-Prv4yVqV9M4mgarhtqvBQc">
          <date when="2007-10-16"/>
        </correspAction>
        <correspAction type="dismissal" xml:id="i-2uRHJHVcLr35hZhJz9tbpy">
          <date when="2007-10-16"/>
        </correspAction>
        <correspAction type="numbering" xml:id="i-9GiyBCV8docojrWLcEdrLi">
          <date when="2007-10-09"/>
        </correspAction>
        <correspAction type="submission" xml:id="i-82HXVhEGJc5v78JUMXNMWf">
          <date when="2007-10-05"/>
        </correspAction>
        <correspAction type="transfer" xml:id="i-A9foPxACkuCNZpHqGW4kUh">
          <date when="2007-10-05"/>
        </correspAction>
        <correspAction type="assigned" xml:id="i-T9A3Dx2wGgnJ4ofBCjdjko"/>
        <correspContext corresp="i-T9A3Dx2wGgnJ4ofBCjdjko">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-EAJhPiGtkANjKCN2aveyyn">
            Förslag till riksdagsbeslut
          </head>
          <p xml:id="i-WhZCh2DGFgZBGeUXDYKLvx">
            Riksdagen tillkännager för regeringen som sin mening vad som
            anförs i motionen om att begränsa upphovsrätten så att kopiering
            av immateriella verk för icke-kommersiellt bruk blir tillåtet.
          </p>
        </div>
        <div type="motContent">
          <head type="h1" xml:id="i-KcFofhXLvy6H9dfYgKVTcb">
            Motivering
          </head>
          <p xml:id="i-Sjy11WTq5FFxGy1uVf43nq">
            Dagens upphovsrätt har blivit frånsprungen av den tekniska utvecklingen.
            Cd-skivor och dvd-filmer som säljs i butiker eller skickas med
            posten är på väg att fasas ut av moderna fildelningstekniker.
            Att branscher som därmed spelat ut sin roll försvinner är en utveckling
            som varken kan eller bör förhindras. Att med rättsliga insatser
            försöka stoppa fildelningen för att rädda branscher som inte klarar
            att leva sida vid sida med den tekniska utvecklingen är som att
            försöka förbjuda kopieringsapparater för att öka tryckeriernas
            affärsmöjligheter.
          </p>
          <head type="h2" xml:id="i-L74GsLbwUd26FfQkQveqC6">
            Upphovsrätten ett monopol utan folklig förankring
          </head>
          <p xml:id="i-8HXY6qMenw12GaAvJyN2zJ">
            Syftet med att reglera rättigheter i lag är att skapa stabila
            spelregler på marknaden regler som stämmer överens med det allmänna
            rättsmedvetandet. Det gör inte den nuvarande upphovsrätten. Enligt
            en undersökning från SOM-institutet är det bara 25 procent av
            svenska folket som anser att upphovsrätten så som den är utformad
            bör bestå. Samtidigt vill 44 procent tillåta all fildelning. Bland
            de yngsta de som har växt upp med nedladdning av musik och film
            som en självklar del av vardagen är det näst intill ingen som
            försvarar förbudet mot fildelning. Lagskärpningen år 2005 tycks
            inte heller ha gjort medborgarna mer negativa till fildelningen.
          </p>
          <p xml:id="i-XC6zHP78VoWvTVgsNcWA7t">
            Mest positiva till att tillåta all fildelning är unga kvinnor.
            Det finns ingen tydlig högervänster-dimension i frågan, utan både
            bland dem som står till höger och bland dem som står till vänster
            finns det en tydlig övervikt för att tillåta all fildelning. Det
            är ungefär en tredjedel av svenskarna som själva har laddat hem
            musik någon gång under det senaste året. Av dem som är under 20
            år är det tre fjärdedelar.
          </p>
          <head type="h2" xml:id="i-KfkYRdy6E4AmQvSt6y2ZCJ">
            De nya affärsmodellerna är redan här
          </head>
          <p xml:id="i-XepdEeFHwxcXykCTExbBUk">
            Det är viktigt att skilja mellan kreatörernas intresse och distributörernas
            intresse. Medan skivbranschen ser fildelningen som ett problem
            är det mängder av nya artister som tack vare tekniken får en snabb
            och gratis distributionskanal. Inkomster kan de få på andra sätt
            än genom att sälja skivor, en verksamhet som främst gynnar skivbolag
            och butiker. En studie gjord vid Princeton University har visat
            att världens 35 mest välbetalda artister i snitt tjänar 7,5 gånger
            mer på sina turnéer än på sin skivförsäljning. Av de 35 artisterna
            var det bara 4 vars skivförsäljning gav mer än turnéerna.
          </p>
          <head type="h2" xml:id="i-JcrogKSzAc6MGbgWMYbvtS">
            Upphovsrätt är inte ägande
          </head>
          <p xml:id="i-W1s4X6qSwFN38W5wfxMyvq">
            En vanlig missuppfattning är att upphovsrätt är detsamma som
            konventionell äganderätt och att nedladdning därmed är stöld.
            Så är det inte. I den Timbroutgivna Det stora misstaget: Socialismens
            felslut förklarar ekonomen och Nobelpristagaren F.A. Hayek skillnaden
            mellan konventionell äganderätt och upphovsrätt. Medan tillgången
            på materiella resurser till sin natur är begränsad är tillgången
            till immateriella verk obegränsad, såvida politiker inte lagstiftar
            fram en begränsning genom kopieringsförbud. Enligt Hayek har erfarenheten
            inte visat att sådana begränsningar medför ökad innovation. En
            senare Nobelpristagare, Milton Friedman, beskriver upphovsrätten
            som ett monopol som minskar utbudet till en nivå under den optimala.
            Upphovsrätten och de förbud som följer därav bör enligt Friedman
            främst beskrivas som en inskränkning av yttrandefriheten.
          </p>
          <p xml:id="i-JeRe3zLdGAawjfTDzutfm3">
            Äganderätten är en sedvana som hjälper oss att avgöra vem som
            har rätt till resurser när utbudet är begränsat. Upphovsrätten
            påminner om äganderätten såtillvida att den tillfaller skaparen
            av ett verk, men där slutar likheterna. En digital fil kan, till
            skillnad från fysiska föremål, kopieras oändligt många gånger
            utan att någon blir fråntagen sin egendom. Rätten som står på
            spel är alltså inte äganderätten utan ensamrätten att styra hur
            ett digitaliserat verk får användas.
          </p>
          <p xml:id="i-WtcX5hHsNw61YEPosPn8Yr">
            Ett rimligare alternativ än dagens upphovsrätt är att den som
            offentligt säljer en produkt får acceptera att andra använder
            sin frihet och sin äganderätt till att skapa kopior för eget bruk.
            Det är inte heller ekonomiskt motiverat med ett monopol som syftar
            till att ge upphovsmannen rätt att tjäna pengar på sin verksamhet.
            I andra sammanhang kräver vi att företagare har en affärsmodell
            som fungerar utan monopollagstiftning. Varför skulle inte det
            gälla artister?
          </p>
          <head type="h2" xml:id="i-AFrZDgveKxic1HkDC3cQhp">
            Fildelning en ny variant av en gammal tradition
          </head>
          <p xml:id="i-3NDFuJWCo7Kts3DMuEocqd">
            Motsvarigheter till att ladda hem musik på Internet har funnits
            länge. För tjugo år sedan kopierade var och varannan person kassettband.
            Ibland för att ha en säkerhetskopia på den inköpta musiken, och
            ibland var det kompisar som kopierade varandras musik. Många hade
            en dubbeldäckare hemma, vars enda egentliga syfte var att underlätta
            kopiering. Det var aldrig tal om att göra husrannsakan för att
            sätta dit kopierande tonåringar. Tvärtom har det under lång tid
            funnits en acceptans i Sverige för att kopiera musik för icke-kommersiellt
            bruk. I den mån det har varit förbjudet i lag har lagstiftningen
            uppfattats på samma sätt som lagen mot att gå mot röd gubbe.
          </p>
          <p xml:id="i-S4VkDUrio8ekpubhywWvg2">
            Att fildela är som att kopiera ett kassettband, men nu kan människor
            som vill byta musik hitta varandra på Internet. Eftersom musiken
            lagras digitalt är kopian inte längre av lägre kvalitet än originalet.
            Det som är nytt är alltså inte att människor delar musik, och
            inte heller att det sker i stor skala.
          </p>
          <head type="h2" xml:id="i-FWRbJzPP9cWagdNyCZWyZo">
            Kommersiellt och icke-kommersiellt bruk
          </head>
          <p xml:id="i-STSSHzV6C3HzqKnqwBbW98">
            Upphovsrätten är inte en etisk konstruktion med syfte att skydda
            grundläggande rättigheter utan en pragmatisk kompromiss. Detta
            tar sig bland annat uttryck i att upphovsrätten förfaller efter
            en bestämd tid, vilket skiljer den från rätten till materiell
            egendom. Den upphovsrätt som vi har i dag kan vara en fungerande
            kompromiss i ett lågutvecklat samhälle där framställningen av
            kopior är möjlig endast för dem som framställer kopiorna i kommersiell
            skala. De piratkopior som cirkulerar kommer då från ett fåtal
            källor, och det är fullt möjligt för myndigheterna att stoppa
            verksamheten. I ett högutvecklat samhälle där vem som helst kan
            framställa kopior av ett verk är det däremot omöjligt att förhindra
            kopiering utan att samtidigt bygga upp en omfattande övervakningsapparat.
            Därför behöver vi en ny, mer begränsad upphovsrätt som tar sikte
            endast på att förbjuda storskalig, kommersiell piratkopiering.
          </p>
          <p xml:id="i-JyDujaW4JApvLexpHy2rmL">
            Det är svårt nog att med civiliserade metoder bekämpa den fildelning
            som sker med P2P-tekniker. Om vi ser kopieringen i ett vidare
            perspektiv blir det ännu tydligare att den inte kan stoppas. Parallellt
            med P2P-nätverken kopieras stora mängder material via de personliga
            nätverken kompisar som kopierar filmer och musik via exempelvis
            usb-minnen och trådlösa dataanslutningar mellan mobiltelefoner.
            Med större och billigare minnen i kombination med bättre överföringshastigheter
            kan denna typ av kopiering vara tillräcklig för att vem som helst
            ska kunna ta del av vilket immateriellt verk som helst. För att
            förhindra detta räcker det inte att spåra Internetanvändare det
            krävs att i stort sett alla medborgare utsätts för visitationer
            och regelbunden husrannsakan. Istället för att ta denna farliga
            väg bör vi konstatera att användarnas möjligheter att kopiera
            verk som säljs offentligt är en marknadsförutsättning som affärsidkare
            måste lära sig att leva med.
          </p>
          <head type="h2" xml:id="i-Vv8urkwUY6BaAMX4VU8RPA">
            Jakten på fildelare har ett pris
          </head>
          <p xml:id="i-Fo2oa8tnG5AfGNhwZ5t1Jd">
            Idén att jaga tonåringar som har kopierat några enstaka låtar
            har tidigare varit främmande liksom idén att försöka stänga sökmotorer
            som The Pirate Bay, vars servrar beslagtogs i en uppmärksammad
            polisrazzia förra våren. Motsvarigheten till Pirate Bay-razzian
            hade för tjugo år sedan varit att storma Sonys fabriker, konfiskera
            alla dubbelkassettbandspelare och stänga ned huvudkontoret. Precis
            som The Pirate Bay tillhandahöll Sony, och många andra stora elektronikföretag,
            ett verktyg för kopiering utan att själva kopiera eller inneha
            kopior av upphovsrättsskyddat material.
          </p>
          <p xml:id="i-Twbg7uWQY42t5PQGPGqLW">
            Vid tillslaget mot Pirate Bay tog polisen även servrar som tillhörde
            företag helt utan kopplingar till The Pirate Bay. De här företagen
            var inte misstänkta för något brott, men ändå förstörde myndigheterna
            deras verksamhet. Webbplatser slutade att fungera och kunder förlorade
            sina leveranser. För många företagare dröjde det flera dagar att
            få tillbaka datorutrustningen, och i vissa fall vägrar myndigheterna
            fortfarande att lämna tillbaka beslagtagna servrar. Justitiekanslern
            har bestämt att staten inte ska betala ut skadestånd till de företagare
            som fick sin verksamhet förstörd. Detta är bara ett exempel på
            hur jakten på fildelare skördar offer.
          </p>
          <head type="h2" xml:id="i-3pX12rUD2paRsC1im7jGkR">
            Utredningar
          </head>
          <p xml:id="i-Qh2ougtgF3GeRgYzswGaAN">
            Flera utredningar har den senaste tiden lagt fram förslag om
            hur fildelningen ska stoppas, bland annat att upphovsrättsinnehavare
            ska kunna begära ut identiteten på fildelare från Internetleverantörerna.
            Detta skulle leda till att anonyma eller slutna fildelningstjänster
            utvecklas.
          </p>
          <p xml:id="i-TPJ3UHezqysNsgsjMksrX5">
            Ett annat förslag som har förts fram i en utredning är att upphovsrättsinnehavare
            ska kunna tvinga Internetleverantörer att stänga av uppkopplingen
            för dem som fildelar. Genom detta Internetförbud skulle den som
            har laddat hem musik eller film bli avskuren från omvärlden. För
            människor som sköter en stor del av sin kommunikation genom Internet
            är det här som att bli satt i husarrest. Förslaget kommer dessutom
            leda till att en integritetskränkande övervakningsapparat måste
            byggas upp för att inspektera vad användare gör på Internet. Internetleverantörerna
            har reagerat kraftigt mot förslaget om att de ska påtvingas polisiära
            uppgifter.
          </p>
          <p xml:id="i-K9ApndzE3EMZgZAcm87d86">
            I takt med att anonymiseringsverktyg och krypteringslösningar
            blir bättre kommer jakten på fildelare att kräva en alltmer omfattande
            övervakningsapparat. Denna apparat kan göra livet besvärligt för
            många, men den kan inte stoppa den tekniska utvecklingen.
          </p>
          <head type="h2" xml:id="i-W5WHCHW8mHuQiNExWMBUVP">
            Fildelning är en del av marknaden
          </head>
          <p xml:id="i-P8oPsKL9p6NSeNBDeG5SQA">
            Fildelning är inte en proteströrelse eller en konsumentrörelse
            för lägre priser på cd och dvd-skivor. Fildela gör människor för
            att den tekniska utvecklingen tillåter dem att snabbt, enkelt
            och kostnadsfritt kopiera låtar och filmer som de vill ha. De
            har upptäckt den nya tekniken och konstaterat att den ger dem
            ett mervärde. Alltså utnyttjar de den. För musik- och filmskapare
            innebär den tekniska utvecklingen förändrade marknadsvillkor.
            Att sänka priset på cd-skivor skulle inte i någon betydande utsträckning
            minska fildelningen, och inte heller billiga iTunes-liknande tjänster
            kan på allvar konkurrera med gratismusiken. Den som ropar efter
            sådana lösningar har inte förstått hur grundläggande den förändring
            är som marknaden nu genomgår till följd av P2P-nätverken.
          </p>
          <p xml:id="i-BibNPoLnvE7HCxorZYz2Fu">
            Konsumenter vill ha sin musik och sina filmer omedelbart och
            gratis. Så ser dagens mediemarknad ut, och de aktörer som vill
            tjäna pengar på immateriella verk måste anpassa sig till det.
            Konkurrensen med P2P-nätverken får företagen klara genom att ha
            bättre och mer användarvänliga gränssnitt. Och vetskapen om att
            upphovsmännen tjänar på att du använder de kommersiella tjänsterna
            kommer att attrahera användare.
          </p>
          <head type="h2" xml:id="i-TRp86DqnajaUvtTvQYoRp1">
            Utveckling bättre än repressiva lagar
          </head>
          <p xml:id="i-XhXtMfDmDgnR3MB21YL5WS">
            Människor som förstår den tekniska utvecklingen inser att tekniken
            förändrar sedvanor och måste få genomslag i lagstiftningen. Gemensamt
            för dem som instämmer i att vi bör tillåta fildelning är att de
            är framtidsoptimistiska och teknikvänliga. Ju mer insatta de är
            i den tekniska utvecklingen desto tydligare ser de att slaget
            mot fildelningen inte bara är förlorat utan att det också har
            varit förlorat sedan ett decennium tillbaka. Istället för att
            motarbeta utvecklingen bör vi konstatera att fildelningen har
            blivit en del av vår kultur och därmed en marknadsförutsättning
            som kreatörer måste kunna hantera. För dem som ser möjligheterna
            med tekniken är utvecklingen positiv, och genom att avkriminalisera
            fildelningen skapar vi förutsättningar för att framtidens upplevelseindustri
            snabbare ska finna sina nya affärsmodeller.
          </p>
        </div>
        <div type="motSignatures">
          <list>
            <item xml:id="i-EJbvKeX2jyBpUgKgPfFoWt">
              Karl Sigfrid (m)
            </item>
            <item xml:id="i-YWLSBiiGUquXUNNhd4fFKo">
              Lisbeth Grönfeldt Bergman (m)
            </item>
            <item xml:id="i-YTsfV85NHQUFWZFnZJWTkS">
              Lena Asplund (m)
            </item>
            <item xml:id="i-84kmNjZPLA1cwMoWaTXJPu">
              Margareta Cederfelt (m)
            </item>
            <item xml:id="i-CtWoK6z1rHKQezFxddEmxR">
              Staffan Danielsson (c)
            </item>
          </list>
        </div>
      </div>
    </body>
  </text>
</TEI>
