<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--01059">
  <teiHeader>
    <fileDesc>
      <titleStmt>
        <title>om preventivmedelsrådgivning för skolungdom.</title>
        <author>av fröken Rogestam och fröken Eliasson </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om preventivmedelsrådgivning för skolungdom.</title>
          <idno type="rdwebb">FX021059</idno>
          <rs type="number">1059</rs>
          <ref type="dokument_url_text">http://data.riksdagen.se/dokument/FX021059/text</ref>
          <ref type="dokument_url_html">http://data.riksdagen.se/dokument/FX021059</ref>
          <ref type="dokumentstatus_url_xml">http://data.riksdagen.se/dokumentstatus/FX021059</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Bx9fbNBh4ybH7H2kWavRdb</idno>
            <name>GABRIEL ROMANUS</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8wWiG7JgSZDPsGEAsowUWg" type="signed"/>
        <correspContext corresp="i-8wWiG7JgSZDPsGEAsowUWg">
          <note type="signatory" corresp="i-Bx9fbNBh4ybH7H2kWavRdb"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__1059/mot_1974__1059-001.pdf"/>
      <div type="motHeader" xml:id="i-AtZzwbjcCcFr1r183Y582R">
        <div type="motTitle" xml:id="i-T4HoFhBH9KZZi8G8uaWde6"/>
        <div type="motSubmissionInfo" xml:id="i-RdtLMoCfWeYMAv9mDuzYUP"/>
      </div>
      <div type="motBody" xml:id="i-MD9hbN49txuxfaNgoYSNuE">
        <div xml:id="i-ShPqBK7Bcdnxj548fyVcFu">
          <p xml:id="i-NJgTkyWsWm9HrYHSrtk9Qm">
            Mot. 1974:1059 12
          </p>
          <p xml:id="i-AF9RPEVnTa9tUFGmvM5EYy">
            Nr 1059
          </p>
          <p xml:id="i-7uetH1YYAGS6iv7HhCfX8S">
            av herr Romanus om preventivmedelsrådgivning för skolungdom.
          </p>
          <p xml:id="i-HqidbKyam29ZBk8KQ2bTh3">
            Könsmognaden inträder i dag tidigare än förr, vid i genomsnitt
            cirka 13,5 års ålder för flickor och cirka ett år senare för pojkar.
            Sexualdebuten har också sjunkit i åldrarna, medianåldern ligger
            i dag troligen mellan 16 och 17 år, något lägre i de större städerna
            än på landsbygden. Samtidigt kan man konstatera att ungdomarna
            går allt längre i skolan. Cirka 85 0 av svenska ungdomar beräknas
            i dag sluta gymnasieskolan vid 18 års ålder. Därefter vidtar för
            de flesta fortsatt utbildning. Perioden mellan den sexuella debuten
            och den tidpunkt då man har möj- lighet och intresse att sätta
            barn till världen och ta hand om dem har alltså blivit längre,
            De rådande normerna hindrar i dag inte heller unga människor att
            etablera sexuella kontakter. Men samhället har i dag stora brister
            när de gäller unga människors möjligheter att få preventivrådgivning.
            De legala aborternas antal har de senaste åren ökat. Å andra sidan
            har de illegala aborterna med största sannolikhet minskat och
            kanske t. o. m. så gott som försvunnit. Vid sidan av totalantalet
            aborter måste dock ob- serveras det faktum att de yngre åldersgrupperna
            i förhållande till sitt totala antal står för en stor del av ökningen.
            För gruppen 15-19 år har aborterna, räknat per 100 000 kvinnor,
            ökat från 302 år 1965 till 2045 år 1972, och för gruppen 20-24
            år har ökningen varit från 414 till 1967 under samma tid. Även
            beträffande gonorré återfinns större delen av fallen bland ungdomar
            upp till 25 år. Även om orsaken till de höga abortsiffrorna bland
            de unga inte är klarlagd är det dock uppenbart att preventivmedelsanvändningen
            brister i stor ut- sträckning. Man kan förmoda att en rad faktorer
            spelar in. Dit hör kvar- dröjande könsrollsvärderingar som bl.
            a. hindrar flickor från att ta ansvar för preventivmedelsanvändning.
            Skolan har axlat ett stort ansvar beträffande förmedling av kunskaper
            och värderingar inom sexual- och samlevnadsområdet. Denna undervisning
            är mycket viktig. Dock har det visat sig att många andra faktorer
            än kunskaper spelar in när det gäller preventivmedelsanvändning.
            Utredningen ”Om sexuallivet i Sverige” visade att sexualkunskapen
            var lika god hos 18-30-åriga kvinnor som genomgått abort som hos
            en kon- trollgrupp. En undersökning i Umeå hösten 1972 — våren
            1973 av 105 abort- sökande kvinnor visade på samma fenomen — det
            brast inte i kunskap om preventivmedel. Snarare tycktes problemet
            där vara en bristande kon-
          </p>
          <pb facs="riksdagen-motions-pdf/data/1974/mot_1974__1059/mot_1974__1059-002.pdf"/>
          <p xml:id="i-FqVNCAYoTcn6gtkTsEiz37">
            Mot. 1974:1059 13
          </p>
          <p xml:id="i-2AnQHYMVdbbLUjVF6DT1tV">
            tinuitet i användningen av preventivmedel. Man upphör av olika
            skäl med t. ex. p-piller och skaffar inte ersättning. En viktig
            faktor i det sammanhanget är svårigheterna att snabbt komma till
            rådgivning. Köerna är fortfarande på många håll månads- och halv-
            årslånga. Unga människor drar sig för att ge sig i kast med den
            krångliga procedur det ibland innebär att beställa tid på preventivrådgivningsmottag-
            ning. Behovet av hjälp kommer snabbt på och kräver omedelbara
            åtgärder. Vetskapen om de långa väntetiderna gör att många ger
            upp och förlitar sig på turen. På flera håll i landet har man
            skapat särskilda ungdomsmottagningar för att komma till rätta
            med problemen i de yngre åldrarna. I t. ex. Stockholm är skoldirektionen
            sedan februari 1972 huvudman för en byrå med en halvtidsanställd
            läkare (gynekolog) och två halvtidsanställda barnmorskor. I Borlänge
            är staden huvudman för en ungdomsmottagning, med mot- tagning
            en gång i veckan, dit ungdomar är välkomna med alla sorters pro-
            blem, inbegripet preventivrådgivning. Det har visat sig att preventivråd-
            givning har blivit den dominerande delen av verksamheten. Även
            i Malmö och Göteborgs stad har särskilda preventivrådgivningsmottagningar
            för ung- dom öppnats. I Sollentuna kommun har nyligen beslutats
            om en försöks- verksamhet med preventivrådgivning inom skolhälsovårdens
            ram. En tillsatt arbetsgrupp föreslog: att rådgivning till Sollentunaungdomar
            upp till ca 20 år skulle underlättas genom inrättande av en särskilt
            mottagning för sexual- och preventivme- delsrådgivning, att mottagningen
            skulle benämnas ”Ungdomsmottagningen för sexual- och preventivrådgivning”,
            att verksamheten vid denna mottagning skulle vara kostnadsfri
            för den enskilde, att en halvtidsanställd barnmorska skulle knytas
            till verksamheten, att förste skolläkaren skulle ansvara för verksamheten,
            att någon av skolkuratorerna samt någon socialassisten skulle
            knytas till verksamheten, att någon skolpsykolog samt socialförvaltningens
            psykolog skulle knytas till verksamheten, att verksamheten skulle
            samordnas med socialläkarens och den psykiska barna- och ungdomsvårdens
            verksamhet, att tid skulle reserveras för personalen för extern
            förebyggande upplysning, att en folder skulle utarbetas för att
            sprida information om försöksverk- samheten. Kommunfullmäktige
            har beslutat om en försöksverksamhet år 1974 i hu- vudsak enligt
            gruppens förslag. Enligt min mening är det naturligt att skolhälsovården
            står som huvudman för preventivrådgivningsmottagningar för skolungdom.
            Det är en praktisk
          </p>
          <pb facs="riksdagen-motions-pdf/data/1974/mot_1974__1059/mot_1974__1059-003.pdf"/>
          <p xml:id="i-6YWt15s27G4Rb9u2kVd86H">
            Mot. 1974:1059 14
          </p>
          <p xml:id="i-PkVYXniPxq7scRu22LG5es">
            konsekvens av den sexual- och samlevnadsundervisning som bedrivs.
            I den- na framhålls noga att ansvar, hänsyn och omtanke kräver
            att man inte utsätter någon för risken att bli förälder i förtid.
            Ungdomarna har kontakter med skolhälsovårdens personal sedan flera
            år tillbaka. Detta är värdefullt vid ställningstagande till val
            av preventiv- medel, då psykologiska och medicinska hänsyn måste
            tas. Hur mottagningen organiseras kan variera beroende på lokala
            förutsätt- ningar. Det är viktigt att skolhälsovårdens personal
            får adekvat utbildning för sina uppgifter. För preventivrådgivningen
            bör barnmorska med särskild utbildning i preventivrådgivning ansvara,
            med tillgång till gynekolog för svårare bedömningar. Skolsköterskor
            och skolläkare bör ha nära samarbete med preventivrådgivningen.
            Lämpligt är om byråns personal kan ges tillfälle till deltagande
            i skolans undervisning för diskussioner med eleverna om preventivfrågor.
            Med hänvisning till det anförda hemställer jag att riksdagen till
            Kungl. Maj:t uttalar, att preventivmedelsrådgiv- ning snarast
            möjligt bör byggas upp inom skolhälsovårdens ram, enligt de riktlinjer
            som anges i -motionen.
          </p>
          <p xml:id="i-8QZq3FsbDKGjSpFkv1rg8B">
            Stockholm den 25 januari 1974 GABRIEL ROMANUS (fp)
          </p>
          <pb facs="riksdagen-motions-pdf/data/1974/mot_1974__1059/mot_1974__1059-004-001.pdf"/>
          <pb facs="riksdagen-motions-pdf/data/1974/mot_1974__1059/mot_1974__1059-004.pdf"/>
          <pb facs="riksdagen-motions-pdf/data/1974/mot_1974__1059/mot_1974__1059-005.pdf"/>
          <p xml:id="i-8gca4bGWw5AoD7rXK1aZ4N">
            GOTAB 74 5877 S Stockholm 1974
          </p>
        </div>
      </div>
    </body>
  </text>
</TEI>
