<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-CU-00416">
  <teiHeader>
    <fileDesc>
      <titleStmt>
        <title>Stadsodling i hållbara städer</title>
        <author corresp="i-MKm68HiDPih8eisvsh6GJg">av Bo Bernhardsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stadsodling i hållbara städer</title>
          <idno type="rdwebb">H002C416</idno>
          <rs type="number">C416</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H002C416/text</ref>
          <ref type="dokument_url_html">http://data.riksdagen.se/dokument/H002C416</ref>
          <ref type="dokumentstatus_url_xml">http://data.riksdagen.se/dokumentstatus/H002C416</ref>
          <ref type="doc">http://data.riksdagen.se/fil/4793B879-0255-4561-9A16-5D0C31E301C3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MKm68HiDPih8eisvsh6GJg</idno>
            <name>Bo Bernhardsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LjG7V3Htz2Qp2UV8JBh5fZ" type="signed"/>
        <correspContext corresp="i-LjG7V3Htz2Qp2UV8JBh5fZ">
          <note type="signatory" corresp="i-MKm68HiDPih8eisvsh6GJg"/>
        </correspContext>
        <correspAction xml:id="i-5MSTvJT5BVv3yPjnuzwMng" type="numbering">
          <date when="2012-10-08"/>
        </correspAction>
        <correspAction xml:id="i-9pFLjLE6TfUUnA18TmQYdw" type="submission">
          <date when="2012-10-05"/>
        </correspAction>
        <correspAction xml:id="i-NB3S4FjTgckh4eboKj2vA2" type="transfer">
          <date when="2012-10-03"/>
        </correspAction>
        <correspAction xml:id="i-8aSWgzzSWagF4BkyFRsyjT" type="assigned"/>
        <correspContext corresp="i-8aSWgzzSWagF4BkyFRsyjT">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DPwQrTnFVHv6zoezV5pjkT" type="motHeader"/>
      <div xml:id="i-6tNqw5Aar5KBR1pRcB2mNb" type="motBody">
        <div xml:id="i-9A3YjQ6gj3hTMWkNRafM5s" type="motProposal" subtype="förslag">
          <head xml:id="i-TyTTLNawcFCjALb5DoPyTB">
            Förslag till riksdagsbeslut
          </head>
          <p xml:id="i-X671er2RBdq5BjA6is8mfS">
            Riksdagen tillkännager för regeringen som sin mening vad som
            anförs i motionen om åtgärder för att bevara och utveckla förutsättningarna
            för trädgårdsodling i städerna.
          </p>
        </div>
        <div xml:id="i-Pmfc2BV5GZ8ib82q6YhxNE" type="motContent">
          <head xml:id="i-4zDwitJDdRkyvBtwK78eL3" type="h1">
            Motivering
          </head>
          <p xml:id="i-U3mPw4bbP1YP122XNEjo5q">
            Städerna måste bli mer hållbara i framtiden. Konsensus råder
            kring detta högt prioriterade mål. Vanligen menar man därmed främst
            att marken måste utnyttjas mer effektivt och att de tekniska lösningarna
            på transporter, uppvärmning, vatten och avlopp, sophantering med
            mera måste bli bättre. Ofta avser man också social hållbarhet;
            de gynnsamma sociala nätverken ska främjas och segregation och
            utanförskap motverkas.
          </p>
          <p xml:id="i-TZ7hoxWd3M1n3asrGEpF67">
            Det är däremot mindre vanligt att man inbegriper städernas livsmedelsförsörjning
            i hållbarhetsbegreppet. Det är förståeligt mot bakgrund av dagens
            överflöd av livsmedel i lätt tillgängliga butiker. Men vid närmare
            eftertanke är det beklagligt och förvånande att inte också denna
            aspekt vägts in i strävan att göra städerna mer hållbara.
          </p>
          <p xml:id="i-TkQn6aeJzL2eCVpKxY6UVx">
            Vi gör av med ungefär lika mycket energi för att få mat på våra
            bord som summan av den energi vi använder för uppvärmning av våra
            bostäder och den energi vi använder till privata biltransporter.
            På senare tid har det uppmärksammats att av olika skäl en stor
            del av maten kastas i stället för att ätas, men det handlar också
            i hög grad om vad vi äter, varifrån maten kommer och hur den tillverkas,
            förpackas, distribueras och bereds. Här finns en mycket stor potential
            för energisparande som inte tas tillvara, samtidigt som stora
            ansträngningar görs för att minska slöseriet med energi i andra
            avseenden.
          </p>
          <p xml:id="i-93tDU5oAkDpb2wQ1eJehPQ">
            Blickar vi framåt är det dessutom bekymmersamt att livsmedelsförsörjningen
            i alla led är så beroende av riklig tillgång på billiga fossila
            bränslen, något som vi inte kan räkna med i framtiden. En osäkerhetsfaktor
            är därtill att det mesta av den olja, som ännu relativt enkelt
            kan utvinnas, finns i länder med instabila eller odemokratiska
            regimer. Störningar i oljehandeln kan snabbt ge påtagliga effekter
            på produktion och distribution av livsmedel.
          </p>
          <p xml:id="i-3qi1f4vZmuDLn8VDEHyV2Z">
            När oljetoppen är nådd ökar efterfrågan på mark för produktion
            av drivmedel. Samtidigt kommer den snabbt ökande mängden stadsbor
            i folkrika länder att ha berättigade anspråk på bättre föda. FN:s
            jordbruksorgan FAO förutser följdriktigt en mycket stor ökning
            av efterfrågan på livsmedel under de närmaste decennierna. Om
            produktionen inte samtidigt kan öka i motsvarande grad finns det
            risk för mycket kännbara prisökningar och begränsningar i tillgången
            på livsmedel. I fattigare länder kan detta bli en ödesfråga för
            stora delar av befolkningen, men även i vår del av världen finns
            det anledning att inte bara minska energiåtgång och koldioxidutsläpp
            i livsmedelssektorn utan även föreställa sig hur minskande tillgång
            på billiga livsmedel kan förändra livsvillkoren för stadsbefolkningen.
          </p>
          <p xml:id="i-FZzsZv7cQ8EkXXdndQ7rfe">
            Av flera skäl är det således angeläget att uppmärksamma livsmedelsförsörjningen
            i arbetet med hållbara städer. Men denna fråga har inte tagits
            upp av Delegationen för hållbara städer, som nu snart har avslutat
            sitt arbete. I direktivet för det nya uppdrag om hållbara städer
            som Boverket och tre andra myndigheter har fått nämns heller inget
            om detta, och inte heller i Boverkets ordinarie uppdrag.
          </p>
          <p xml:id="i-2rQTjQ3t59Bk2xTPckjYsH">
            En fråga som borde belysas bättre är hur vi ska förbättra möjligheterna
            till stadsnära jordbruk och stadsodling i olika former. Kan vi
            bygga städerna tätare och samtidigt erbjuda de boende mark för
            trädgårdsodling, både som fritidssysselsättning och i olika former
            av småskaligt entreprenörskap?
          </p>
          <p xml:id="i-PaGFb5ym4iwHxsaMkZjqsD">
            Koloniträdgårdar och annan stadsodling bidrar till biologisk
            mångfald, rekreation, social gemenskap och trivselvärden för alla
            som vistas i staden. Dessutom bidrar trädgårdsodlingen redan nu
            i beaktansvärd grad till livsmedelsförsörjningen och kan bli en
            mycket stor tillgång i en potentiell bristsituation.
          </p>
          <p xml:id="i-APUKxJ5rTNo7LV1j1j2fBD">
            Det finns således goda skäl för kommunerna att bättre integrera
            olika former av trädgårdsodling i stadsplaneringen. Regeringen
            bör därför ge Boverket och andra berörda myndigheter i uppdrag
            att på olika sätt främja att så sker. Regeringen bör också utreda
            hur städernas livsmedelsförsörjning ska säkras och vilken roll
            husbehovsodlingen kan komma att spela i ett framtida scenario
            med större konkurrens om livsmedlen på världsmarknaden och ökande
            behov av lokal produktion.
          </p>
          <p xml:id="i-NvRJRKoEpet4FszTtDeLSa">
            Riksdagen har tidigare avslagit motioner med denna inriktning
            med motiveringen att de aktuella frågorna redan uppmärksammas
            i olika former av statliga myndigheter och genom särskilda satsningar.
            Detta torde i någon mån, men knappast i tillräcklig utsträckning,
            vara fallet, vilket är motionens självklara utgångspunkt. Dessa
            frågor om hållbara städer kräver förnyad, ökad och målmedveten
            uppmärksamhet.
          </p>
        </div>
        <div xml:id="i-RwYxVox9va8CiEXgyERwCu" type="signatureBlock">
          <list xml:id="i-BGMF6SDSZrZcq3jt6GbidN">
            <item xml:id="i-BZq2NNBwzsjgGMU8GYCF3g" type="signature">
              Bo Bernhardsson (S)
            </item>
          </list>
        </div>
      </div>
    </body>
  </text>
</TEI>
