<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-AU-03359">
  <teiHeader>
    <fileDesc>
      <titleStmt>
        <title>med anledning av prop. 2015/16:128 Ett särskilt skydd mot repressalier för arbetstagare som slår larm om allvarliga missförhållanden</title>
        <author corresp="i-AHfQ621Fp1orxTGB2WDjUY">av Fredrik Malm m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3359 av Fredrik Malm m.fl. (L)</title>
          <idno type="rdwebb">H3023359</idno>
          <rs type="number">3359</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H3023359/text</ref>
          <ref type="dokument_url_html">http://data.riksdagen.se/dokument/H3023359</ref>
          <ref type="dokumentstatus_url_xml">http://data.riksdagen.se/dokumentstatus/H3023359</ref>
          <ref type="docx">http://data.riksdagen.se/fil/F3B3A01D-AD4D-42E1-83F0-9210ACFA6AF7</ref>
          <ref type="pdf">http://data.riksdagen.se/fil/2E3DB5A0-7F04-4D07-98DD-05C27F890ECE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-MgBfeQnReGPU152Si12BRU</idno>
            <name>Maria Arnholm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-QKE6ihmLRJvwhV4neD6h7b</idno>
            <name>Erik Ullenhag</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-D8B2Xf6UADbqciPHrqFxSc</idno>
            <name>Birgitta Ohlsson</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5ea3Q6LoTpqxLuCmN5hDQa" type="basedOn"/>
        <correspContext corresp="i-5ea3Q6LoTpqxLuCmN5hDQa">
          <ref>Proposition 2015/16:128</ref>
        </correspContext>
        <correspAction xml:id="i-5FNhW56z3n7VUHawUydTYc" type="signed"/>
        <correspContext corresp="i-5FNhW56z3n7VUHawUydTYc">
          <note type="signatory" corresp="i-AHfQ621Fp1orxTGB2WDjUY"/>
          <note type="signatory" corresp="i-MgBfeQnReGPU152Si12BRU"/>
          <note type="signatory" corresp="i-QKE6ihmLRJvwhV4neD6h7b"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-D8B2Xf6UADbqciPHrqFxSc"/>
        </correspContext>
        <correspAction xml:id="i-Vz7WQ3HhGTn6gS6JS86EBP" type="submitted">
          <date when="2016-03-30"/>
          <time when="16:41:08"/>
        </correspAction>
        <correspAction xml:id="i-8teqSiVcj51rjuDUkBSWA3" type="dismissed">
          <date when="2016-04-05"/>
        </correspAction>
        <correspAction xml:id="i-CwcD927GwhE5KDkCznPBvy" type="referred">
          <date when="2016-04-06"/>
        </correspAction>
        <correspAction xml:id="i-X2AuEV42k6HNhxQe5ux7e3" type="assigned">
          <date when="2016-06-08"/>
          <time when="16:28:12"/>
        </correspAction>
        <correspContext corresp="i-X2AuEV42k6HNhxQe5ux7e3">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-BXunqExwXUYkuL8ddXUhzE" type="behandlas_i"/>
        <correspContext corresp="i-BXunqExwXUYkuL8ddXUhzE">
          <ref type="uppgift">2015/16:AU11</ref>
          <ref type="ref_dok_id">H301AU11</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">AU11</ref>
          <ref type="ref_dok_titel">Ett särskilt skydd mot repressalier för arbetstagare som slår larm om allvarliga missförhållanden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UxvQtXrYqiCpoyVBq5PGuc" type="motHeader">
        <div xml:id="i-BD8piMQUVPvFMtZSGfcsbq" type="motTitle">
          Motion till riksdagen 2015/16:3359 av Fredrik Malm m.fl. (L)
          med anledning av prop. 2015/16:128 Ett särskilt skydd mot repressalier
          för arbetstagare som slår larm om allvarliga missförhållanden
        </div>
      </div>
      <div xml:id="i-2YGFrJKFMEtLMPVcL3Qg5y" type="motBody">
        <div xml:id="i-VhVQSPeSZViTZC3zNGZaaC" type="motProposal" subtype="förslag">
          <head xml:id="i-8jvLSZ9ttF9kiYnF72oFnJ">
            Förslag till riksdagsbeslut
          </head>
          <list xml:id="i-9r2jVS4yN5tx2U7vaE1Dtf">
            <item xml:id="i-2kipkAGF2crtdFmMjq7a5L" sortKey="Yrkande 1">
              Riksdagen antar regeringens lagförslag med de motivuttalanden
              som framgår av motionen.
            </item>
          </list>
        </div>
        <div xml:id="i-2QgJLcZVaRBfUxte3rBC5j" type="motContent">
          <head xml:id="i-HwPqSt6US6hrs7RdWUyvif" type="h1">
            Motivering
          </head>
          <p xml:id="i-TkGYFEZA7dHQPUmwShbUpw">
            När allvarliga brister eller rentav lagbrott upptäcks på en arbetsplats
            visar det sig i efterhand ofta att missförhållandena varit kända,
            men att medarbetarna dragit sig för att berätta om dem. Ofta är
            oron ogrundad, men det har inträffat fall där arbetsgivare utsatt
            personalen för direkta eller indirekta påtryckningar om att hålla
            tyst. I vissa branscher kan detta även få allvarliga följder för
            tredje man. Missförhållandena kan leda till att människor utsätts
            för hälsorisker, ökade olycksrisker eller vanvård.
          </p>
          <p xml:id="i-S1HcffccGBfkRB7karNTnd">
            I Sverige råder en stark och grundlagsfäst meddelarfrihet med
            exempelvis rätt till källskydd för den som hör av sig till massmedier.
            Det är viktigt att detta följs upp med ett stärkt skydd för medarbetare
            som berättar om brister eller risker i den egna verksamheten.
            Ett sådant skydd kan bland annat handla om att det på arbetsplatsen
            finns en tydlig struktur och policy för hur medarbetare ska göra
            som vill slå larm om något som inte är som det ska vara. Kunskapen
            om dessa riktlinjer behöver också finnas hos medarbetarna själva,
            så att de kan dra nytta av dem.
          </p>
          <p xml:id="i-7KQGi2hWyFRExA9hVedTtm">
            Men därutöver behövs även ett tydligare lagskydd, så att arbetsgivaren
            riskerar rättsliga konsekvenser om en arbetstagare som slagit
            larm – en så kallad visselblåsare – utsätts för bestraffningsåtgärder.
          </p>
          <p xml:id="i-ApPu8V5WN77MTaD9RYWZVP">
            Därför välkomnar Liberalerna att det nu föreslås regler om möjlighet
            att utdöma skadestånd av den som utsätter visselblåsare för repressalier.
            Detta ligger i linje med det som Liberalerna aktivt arbetat för
            under lång tid. Ökat skydd för visselblåsare var en särskild punkt
            i det arbetsmarknadspolitiska program som antogs av landsmötet
            2009 och som därefter blev vägledande för vårt arbete i alliansregeringen.
          </p>
          <p xml:id="i-85BWnyxtVgUYdeTyHScKtb">
            I februari 2013 medverkade Liberalerna till att alliansregeringen
            gav en särskild utredare i uppdrag att se över skyddet för arbetstagare
            som slår larm om olika former av missförhållanden, oegentligheter
            eller brott och föreslå åtgärder som syftar till att stärka skyddet
            och skapa ett tydligare regelverk (dir. 2013:16). Utredaren redovisade
            sina förslag i betänkandet Visselblåsare. Stärkt skydd för arbetstagare
            som slår larm om allvarliga missförhållanden (SOU 2014:31), som
            ligger till grund för förslagen i regeringens proposition.
          </p>
          <p xml:id="i-9qtAE48f11VdUgkxCoLJud">
            Liberalerna står bakom huvuddelen av de förslag som läggs fram
            i propositionen. På en väsentlig punkt tar vi dock avstånd från
            regeringens resonemang, nämligen att lagen omfattar situationer
            där det påstådda missförhållandet enbart består i att något anses
            vara ”oetiskt”.
          </p>
          <p xml:id="i-5A9jVkYByrttvBgsau4jy8">
            I korthet innebär lagförslaget alltså att den arbetstagare som
            slår larm om allvarliga missförhållanden i arbetsgivarens verksamhet
            ska kunna få skadestånd om han eller hon utsätts för repressalier
            för att ha slagit larm. Lagen är tvingande till arbetstagarens
            förmån och kan inte avtalas bort. Med allvarliga missförhållanden
            avses brott med fängelse i straffskalan samt ”därmed jämförliga
            missförhållanden”. Det är i regeringens uppräkning av vad som
            kan åsyftas med detta som problemet ligger.
          </p>
          <p xml:id="i-GinPAeckGridYLmfWSMbcP">
            Uppräkningen av ”jämförliga missförhållanden” börjar med flera
            exempel som är okontroversiella. Det handlar bland annat om brott
            mot regler på arbetsmiljö- och finansmarknadsområdet där sanktionsavgifter
            används i stället för straff. Vidare nämns kränkningar av grundläggande
            fri- och rättigheter, korrupt beteende, risker för liv, säkerhet
            och hälsa, skador på miljön eller felaktig användning av allmänna
            medel.
          </p>
          <p xml:id="i-7Mptuc9t4ju8xbpismWSkA">
            Vidare nämns brott mot arbetsgivarens interna regler och principer.
            Detta kan i och för sig diskuteras, eftersom kommunala värdegrunder,
            företags uppförandekoder och liknande dokument normalt inte har
            någon rättsligt bindande status. Å andra sidan kan både offentliga
            och privata arbetsgivare använda denna sorts dokument för att
            marknadsföra sig själva gentemot allmänheten och stärka sitt varumärke,
            och det torde då ha ett allmänintresse att få klarlagt om kommunen
            eller företaget i själva verket bryter flagrant mot det som de
            själva förbundit sig till. Även detta exempel på vad som i lagens
            mening ska utgöra missförhållande kan alltså Liberalerna godta.
          </p>
          <p xml:id="i-JoBzVGTBtuLxW7mS12iQMB">
            Som ett sista exempel i den icke uttömmande listan nämns därefter
            ”oetiska förhållanden”. Här blir regeringens resonemang däremot
            starkt problematiskt.
          </p>
          <p xml:id="i-JgnBzeCBuo7kwVBjc5SLv4">
            Naturligtvis är det så att brottsliga handlingar och andra missförhållanden
            av det slag som nämns ovan normalt uppfattas som oetiska. Det
            är dock inte detta som regeringen tar sikte på. Regeringens resonemang
            innebär i stället att ”oetiskt förhållande” blir ett självständigt
            kriterium. På så vis omfattar lagens tillämpningsområde även sådant
            som anses vara ”oetiskt” trots att det inte i något avseende innebär
            lagbrott, kränkningar av fri- och rättigheter, risker för liv,
            säkerhet, hälsa eller miljö, brott mot interna föreskrifter eller
            liknande.
          </p>
          <p xml:id="i-9uzEDReHYQ1gJmFRwkBMfD">
            Att i lagen ta in resonemang om vad som är ”etiskt” och ”oetiskt”
            är förenat med stora risker. Till att börja med blir det omöjligt
            för den enskilde arbetstagaren att förutse i vilka lägen lagen
            erbjuder skydd. Hur ska den anställde på förhand kunna veta om
            domstolen delar hens uppfattning om vad som är oetiskt? Det går
            naturligtvis inte att göra, och därmed kan lagen aldrig ges en
            förutsägbar tillämpning.
          </p>
          <p xml:id="i-7EMFfBKkdcsokm7yHwx5Me">
            Att göra ”oetiska förhållanden” till ett självständigt kriterium
            gör dessutom lagens effekter mer svårförutsägbara även för andra
            än arbetstagaren själv. Detta kan i särskilt hög grad gälla inom
            verksamheter som är omdebatterade men lagliga. Pälshandel, uppfödning
            av minkar för pälsens skull, omskärelse av pojkar eller import
            av halal- och koscherslaktat kött är några exempel på lagliga
            verksamheter som är kontroversiella.
          </p>
          <p xml:id="i-Ng4gCZYto2RZNK4PSZwEdu">
            Ska lagstiftningen komma till användning i högre utsträckning
            vad gäller dessa verksamheter enbart därför att stora delar –
            ibland rentav en majoritet – av allmänheten tar avstånd från dem?
            Regeringens resonemang pekar på att svaret skulle kunna bli jakande.
          </p>
          <p xml:id="i-PUuqaVD4PBiTk478tRDhfS">
            Dels skriver regeringen att ”arbetstagares personliga etiska
            övertygelser [inte ska] tillämpas någon betydelse”, dels poängterar
            den att förhållanden ”kan vara grovt stötande för en stor majoritet
            av allmänheten utan att vara kriminaliserade”. Därefter fastslår
            regeringen: ”Det kan finnas ett allmänintresse av att oetiska
            förhållanden avslöjas, som inte minst ligger i intresset av allmän
            upplysning och en informerad samhällsdebatt om sådana förhållanden.”
            I förlängningen av detta resonemang ligger att visselblåsarlagen
            desto lättare kan tillämpas på en viss verksamhet ju mer omstridd
            denna är hos allmänheten och ju fler som tycker att den är omoralisk,
            även om verksamheten i fråga följer lagar, föreskrifter och styrdokument.
          </p>
          <p xml:id="i-W9QAyvdpwxC8ZWbZsjceos">
            Till stöd för sitt resonemang anför regeringen att det i Europadomstolens
            praxis anses finnas ett särskilt stort allmänintresse när det
            gäller ”grym och oetisk djurhållning” samt ”oetiska anställningsförhållanden”.
            Dessa exempel, hämtade från en domstol med jurisdiktion över 47
            länder, övertygar dock inte vad gäller utformningen av den svenska
            lagtexten.
          </p>
          <p xml:id="i-QUHRk63qyNcygv7DWAbiqr">
            Sverige har Europas och kanske världens strängaste djurskyddslag,
            och den svenska arbetsmarknadslagstiftningen ger tillsammans med
            kollektivavtal och andra normerande föreskrifter ett mycket starkt
            skydd mot att anställda exploateras. Om lagskyddet har luckor
            ska det uppmärksammas, men i så fall genom att lagarna förbättras
            och inte genom att staten i generella ordalag utpekar vissa förhållanden
            som ”oetiska”. Det bör i sammanhanget även noteras att Europarådets
            rekommendation om skydd för visselblåsare inte innehåller någon
            uppmaning till medlemsstaterna att låta begreppet ”allmänt intresse”
            omfatta även ”oetiska förhållanden” (se SOU 2014:31 s. 243).
          </p>
          <p xml:id="i-DmjhziNqvR6VvedKGYVVme">
            Den europeiska dimensionen ger tvärtom argument för en försiktig
            hållning vad gäller lagstiftning som bygger på allmänna antaganden
            om vad som uppfattas som etiskt hos befolkningsmajoriteten i ett
            samhälle. Utgångspunkten måste vara att den svenska lagstiftningen
            håller en sådan standard att den skulle kunna vara normerande
            för andra europeiska länder. Men det som är ”grovt stötande för
            en stor majoritet av allmänheten”, och där det därmed skulle kunna
            ”finnas ett allmänintresse av att oetiska förhållanden avslöjas”,
            kan vara helt andra saker i andra länder.
          </p>
          <p xml:id="i-2NDam9w7LE63itWu6p2Uvc">
            Exempelvis i synen på abort och hbt-personers rättigheter finns
            stora skillnader mellan länder i vad som uppfattas som etiskt
            acceptabelt. I en undersökning utförd av TNS 2005 på uppdrag av
            dåvarande Euro RSCG sade endast 23 procent av de svarande i Polen
            att de instämde mycket i påståendet att en kvinna som inte vill
            få barn ska ha rätt till abort. I 2010 års upplaga av European
            Social Survey 2010 instämde 89 procent av de svarande i Sverige
            i påståendet att ”homosexuella borde få leva som de själva vill”,
            men bara 28 procent av de svarande i vårt grannland Litauen.
          </p>
          <p xml:id="i-HruouT6h7sPVHNrRSyMnSp">
            Ur ett europeiskt perspektiv är det alltså riskabelt att den
            svenska regeringen tycks välja en argumentationslinje där den
            breda majoritetens moraluppfattning läggs till grund för vilka
            förhållanden som ska stämplas som ”oetiska” i lagens mening.
          </p>
          <p xml:id="i-X9t7JaVyzAYemPFHH4w7Lr">
            Lagrådet har pekat på att det är förenat med betydande svårigheter
            att avgöra vad som är grovt stötande för en stor majoritet av
            allmänheten. Sveriges advokatsamfund har avstyrkt att lagstiftningen
            innehåller allmänna hänvisningar till etik, och menar att detta
            varken är rättssäkert eller ändamålsenligt. Vi instämmer i denna
            kritik.
          </p>
          <p xml:id="i-NHTVd3DHpAXtzCSgcuvFhN">
            Liberalerna tar avstånd från att i lagstiftningen göra generella
            hänsyftningar på majoritetens moraluppfattningar. Det är angeläget
            att lagens tillämpningsområde bestäms på ett objektivt sätt och
            på ett sätt som innebär enhetlig och rättssäker tillämpning för
            såväl minoritet som majoritet i ett samhälle. Allmänna antaganden
            om vilka förhållanden som i ett samhälle ska utpekas som etiska
            eller oetiska bör därför inte ligga till grund för en bedömning
            av vad som är ett allvarligt missförhållande i lagens mening.
          </p>
        </div>
        <div xml:id="i-B9RLVt4Ta4FtKocQbXU3Yu" type="signatureBlock">
          <list xml:id="i-2q9S2A1nsV7PZ4rpiEQ1bF">
            <item xml:id="i-C2U1aLRnWZDk11Mvnbr8JB" who="i-AHfQ621Fp1orxTGB2WDjUY" type="signature">
              Fredrik Malm (L)
            </item>
            <item xml:id="i-5zLb1LSsc4cw7ZqTDQjHG5" who="i-MgBfeQnReGPU152Si12BRU" type="signature">
              Maria Arnholm (L)
            </item>
            <item xml:id="i-EZFTffDrKoDzpGrxBt7KDB" who="i-QKE6ihmLRJvwhV4neD6h7b" type="signature">
              Erik Ullenhag (L)
            </item>
            <item xml:id="i-8MV5ZHkM85HeTiRpBTtUnX" who="i-S7wLw9aynA5vbRCsqxxL3N" type="signature">
              Tina Acketoft (L)
            </item>
            <item xml:id="i-Xk7miKCP371cKXVR5x2Dcd" who="i-QQYotqFjTJA7EiQZc1Wmzs" type="signature">
              Emma Carlsson Löfdahl (L)
            </item>
            <item xml:id="i-PnFCfeCWwQVPZAHdasqzhc" who="i-U6F8gqiuV2DEZN1aMhyDnJ" type="signature">
              Christer Nylander (L)
            </item>
            <item xml:id="i-TiWk4MTaf5DGr19ubYubhW" who="i-D8B2Xf6UADbqciPHrqFxSc" type="signature">
              Birgitta Ohlsson (L)
            </item>
          </list>
        </div>
      </div>
    </body>
  </text>
</TEI>
