<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-JuU-00479">
  <teiHeader>
    <fileDesc>
      <titleStmt>
        <title>Motion om samers underläge i markrättstvister</title>
        <author corresp="i-AW2Kqb5j7PK8cas4SinHt3">av Paavo Vallius (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion om samers underläge i markrättstvister</title>
          <idno type="rdwebb">GT02Ju479</idno>
          <rs type="number">Ju479</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GT02Ju479/text</ref>
          <ref type="dokument_url_html">http://data.riksdagen.se/dokument/GT02Ju479</ref>
          <ref type="dokumentstatus_url_xml">http://data.riksdagen.se/dokumentstatus/GT02Ju479</ref>
          <ref type="doc">http://data.riksdagen.se/fil/93C8AD20-7DCA-4AAD-8BC3-15BF420C7D64</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AW2Kqb5j7PK8cas4SinHt3</idno>
            <name>Paavo Vallius</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-uYZEzQ4SwH6AiFU3xW4FP" type="signed"/>
        <correspContext corresp="i-uYZEzQ4SwH6AiFU3xW4FP">
          <note type="signatory" corresp="i-AW2Kqb5j7PK8cas4SinHt3"/>
        </correspContext>
        <correspAction xml:id="i-LeZNqry2omSaHtNTEwxwyu" type="referral">
          <date when="2005-10-13"/>
        </correspAction>
        <correspAction xml:id="i-L4os2YRC6CG6gniiM9zkMs" type="dismissal">
          <date when="2005-10-13"/>
        </correspAction>
        <correspAction xml:id="i-PJX4BsqUpb72jHvcZDRAuE" type="submission">
          <date when="2005-10-05"/>
        </correspAction>
        <correspAction xml:id="i-TuofGzPL7tnnsBSckCuwJq" type="assigned"/>
        <correspContext corresp="i-TuofGzPL7tnnsBSckCuwJq">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_Ju_479/mot_200506_Ju_479-0001.pdf"/>
      <div xml:id="i-GDdKdMGWdodGD9UDrvNeV6" type="motHeader">
        <div xml:id="i-JLzJ3oVnPPAyLNHD6EyDUt" type="motTitle"/>
        <div xml:id="i-Wf7LqB4GrfZ5SG9E4qVUhU" type="motSubmissionInfo"/>
      </div>
      <div xml:id="i-R12vNrx92P6G9XnpLYYh59" type="motBody">
        <div xml:id="i-X8FiuDLA8nGncx11rGD4Vc">
          <p xml:id="i-SdKanFT4xnRaDgRMRXrMSA">
            2005/06 mnr: Ju479 pnr: s3000
          </p>
          <p xml:id="i-FWN43MgP8JketHkwGThcwT">
            Motion till riksdagen 2005/06:Ju479
          </p>
          <p xml:id="i-CnQnsh4a5xWzA62ZFif4oA">
            av Paavo Vallius (s)
          </p>
          <p xml:id="i-B9SpUNWBuw8wqXX3C58jdH">
            Motion om samers underläge i markrättstvister
          </p>
          <p xml:id="i-XToxaV2FMxXim1z3PVM6FB">
            Motionen delad mellan flera utskott
          </p>
          <p xml:id="i-Uj496A2gSEJ2eTA1ymibR2">
            Förslag till riksdagsbeslut
          </p>
          <p xml:id="i-NJHNRnL5wnxSvmUL1qNMgc">
            1. Riksdagen tillkännager för regeringen som sin mening vad i
            motionen anförs om ändrade bevisregler.' 2. Riksdagen tillkännager
            för regeringen som sin mening vad i motionen anförs om rättegångskostnader
            i samband med markrättstvister.
          </p>
          <p xml:id="i-27QUZPfUyKVsVYX4C2ad4s">
            "Yrkande 1 hänvisat till KU.
          </p>
          <pb facs="riksdagen-motions-pdf/data/200506/mot_200506_Ju_479/mot_200506_Ju_479-0002.pdf"/>
          <p xml:id="i-8rhWzyBka121zjJf3cdyXp">
            2005/06:Ju479
          </p>
          <p xml:id="i-XKkhG6XVphxe4kmqehTMw2">
            Motivering
          </p>
          <p xml:id="i-XvkzRhWZNtve26xBuDVTn7">
            Samerna är Sveriges ursprungsfolk och Sverige har ett folkrättsligt
            ansvar för att den samiska kulturen bevaras och ges möjlighet
            att utvecklas. Rennäringen är en viktig del av den samiska kulturen
            och svenska staten har vid ett flertal tillfällen uttalat att
            rennäringen måste ges förutsättningar att överleva. Rennäringen
            är en utsatt näring, som är föremål för undanträngning och förlust
            av betesmöjligheter bl.a. beroende på konkurrerande markanvändning,
            exploatering, samhällets utbyggnad av infrastrukturen och andra
            intressen som gör anspråk på markerna. För närvarande pågår ett
            antal rättsprocesser där markägare stämt samebyar under påstående
            att det inte föreligger någon renbetesrätt på deras marker. Ett
            flertal processer har också avslutats. Resultatet av dessa rättsprocesser
            har blivit att samebyar förlorat tillgången till vinterbete i
            flera områden, eftersom de inte kunnat bevisa sin rätt till nyttjande.
            Processerna har redan fått allvarliga sociala och ekonomiska konsekvenser
            för enskilda samer och samebyar, konsekvenser som ytterst hotar
            rennäringens fortlevnad i regionen och ursprungsfolkets möjligheter
            att fortsätta sitt traditionella levnadssätt. Dessa rättsprocesser
            är ett resultat av svenska statens hantering av samefrågorna.
            Lösningen av markfrågorna och Sveriges ratificering av ILO-konvention
            nr 169 har varit föremål för utredning i flera år och någon snar
            ratificering tycks inte vara i sikte. Genom att Sverige som stat
            ännu inte löst markfrågorna som berör rennäringen, trots internationella
            och nationella löften därom, ställs nu enskilda människor mot
            varandra på lokal nivå. Detta skapar även konflikter som får sociala
            konsekvenser för samerna. De samer som nu förlorat rätten till
            bete på stora markområden har av regeringen hänvisats = till —
            förhandlingar med markägarna för att = lösa nyttjanderättsfrågorna.
            Staten har ett stort ansvar för att komma till rätta med den uppkomna
            situationen och för att förhindra att samma situation uppkommer
            i andra områden. Om statsmakten inte agerar i detta läge, hotas
            även den samiska kulturens och det samiska språkets fortlevnad
            i dessa områden, eftersom rennäringens fortbestånd är av central
            betydelse för både kulturens och språkets bevarande och den kollektiva
            samiska identiteten. Det i sin tur skulle även strida mot Sveriges
            folkrättsliga åtaganden enligt Europarådets minoritetskonventioner
            och FN:s konvention om civila och politiska rättigheter.
          </p>
          <p xml:id="i-4j6yGksyrQxpyAcPjpfz7A">
            Förslag till förändringar
          </p>
          <p xml:id="i-7tN5jHXLiAire1ajWZgGCf">
            Sverige måste leva upp till sina internationella åtaganden rörande
            den inhemska samiska befolkningen genom att fatta politiska beslut
            som möjliggör en rättvis prövning i domstol. Samebyarna får nu
            försvara sin rätt till markerna i domstolsförfaranden som inte
            upplevs som rättvisa.
          </p>
          <pb facs="riksdagen-motions-pdf/data/200506/mot_200506_Ju_479/mot_200506_Ju_479-0003.pdf"/>
          <p xml:id="i-M6cGoihPcWTXVU7qk64Vzs">
            Ändring av bevisreglerna
          </p>
          <p xml:id="i-VEANpYzC3VN2S4fDDvW6tJ">
            Nuvarande bevisregler grundar sig på hur jordbrukarna använder
            och historiskt har använt sina marker. Rennäringen använder markerna
            på ett helt annat sätt, vilket gör att samebyarna har stora svårigheter
            att inom ramen för det nuvarande systemet bevisa sin existens.
            Renskötseln lämnar i stort sett inga synliga spår i markerna.
            Situationen försvåras ytterligare av att samerna varit ett nomadiserande
            folk vars förutsättningar ser helt annorlunda ut än jordbrukarnas,
            samt att man historiskt sett inte har haft något eget skriftspråk
            och därför inte har någon egen dokumentation som kan användas
            i rättsprocesserna. Dessa förhållanden medför att samernas utgångslägen
            i en process blir sämre och att de får stora svårigheter att styrka
            sina rättigheter. Att samerna nu har att bevisa sin existens i
            ett område får inte anses rimligt. Det är därför angeläget att
            bevisreglerna ändras så att samerna får en rättvisare prövning
            i domstolarna. Norge har redan 1996 infört nya rättegångsbestämmelser
            pga. likartade processer. På samma sätt som man i Norge valt att
            beakta samernas utsatta läge och göra förutsättningarna mer jämlika,
            kan Sveriges riksdag och regering ta sitt ansvar. En förändring
            av reglerna skulle även gynna den harmonisering som pågår på nordisk
            nivå i frågor som rör samerna.
          </p>
          <p xml:id="i-9PaURz4UfySm5BhjLG7APL">
            Rättegångskostnaderna
          </p>
          <p xml:id="i-PFHqGiWdqeZ9XsUk1ZoN5p">
            I de mål som avgjorts i Sverige har rättegångskostnaderna uppgått
            till stora belopp. Idag har berörda samebyar stora skulder eftersom
            de ålagts att betala motpartens rättegångskostnader. Risken är
            mycket stor att dessa samebyar inte klarar av den ekonomiska situationen
            och att de därför måste upphöra med renskötseln. Ytterst är det
            de enskilda renägarna som ansvarar för skulderna. Det svenska
            rättssystemet är uppbyggt utifrån den grundläggande förutsättningen
            att parterna ska ha tillgång till rättsskydd och i vissa fall
            rättshjälp. Samebyarna har endast begränsade möjligheter till
            denna typ av skydd. Inget svenskt försäkringsbolag har dock varit
            villigt att teckna försäkringar för denna typ av mål. De samebyar
            som är medlemmar i Samernas Riksförbund har sedan 2002 en rättsskyddsförsäkring.
            Självrisken är dock mycket hög och det finns ett takbelopp på
            det belopp som kan utgå, vilket gör att det vid en tvist är tveksamt
            om rättegångskostnaderna skulle täckas. Samebyarna har inte heller
            rätt till rättshjälp eftersom juridiska personer i princip inte
            kan beviljas rättshjälp. Samebyarna och ytterst enskilda samer
            har därmed inte samma möjligheter som andra medborgare i Sverige
            att skydda sig mot rättegångskostnader. Följden av att samebyarna
            inte har ett fullgott försäkrings- eller rättshjälpsskydd är att
            de inte har kunnat anlita den juridiska hjälp som de skulle behöva
            i denna typ av mål. Det har till och med förekommit att en sameby
            har fört sin egen talan då det inte funnits ekonomiska förutsättningar
            att anlita juridisk hjälp och att man av ekonomiska skäl varit
            tvungna att avstå från att driva process (tredskodom).
          </p>
          <p xml:id="i-569WdfsSRrAXeNFLzukdpp">
            2005/06:Ju479
          </p>
          <pb facs="riksdagen-motions-pdf/data/200506/mot_200506_Ju_479/mot_200506_Ju_479-0004.pdf"/>
          <p xml:id="i-YF5fcvufJpLyqdsgZEHZP1">
            2005/06:Ju479
          </p>
          <p xml:id="i-Cr92QmqMs3aRtSuP6DQHp7">
            Många samebyar saknar således reella möjligheter att driva en
            rättsprocess på lika villkor, särskilt om man beaktar att enskilda
            markägare som stämt samebyar i många fall har haft tillgång till
            alla de juridiska resurser som deras starka intresseorganisationer
            har. Samebyar som stäms av markägare hamnar därmed i ett ekonomisk
            och processuellt utsatt läge. ILO-utredningen" föreslog redan
            1999 att en regel måste införas som innebär att staten står för
            rättegångskostnader i mål som rör principiellt viktiga frågor
            rörande samernas markrättigheter, för att samerna ska få en reell
            — möjlighet att få sina anspråk prövade. Även FN:s människorättskommitté
            har uttalat att en stat bör täcka kostnader när frågor rörande
            ursprungsbefolkningars markrättigheter prövas i domstol. Enligt
            kommittén är detta nödvändigt för att samer ska kunna ta till
            vara sina rättigheter enligt artikel 27 i FN:s konvention om civila
            och politiska rättigheter.” I Norge har man tagit det av Människorättskommittén
            påtalade ansvaret.
          </p>
          <p xml:id="i-Anoz9rv641Wj1tCptPrzbD" type="date">
            Stockholm den 26 september 2005
          </p>
          <p xml:id="i-35Kf8H2gUCEtPNrLWL6xZL" type="signatureBlock">
            Paavo Vallius (s)
          </p>
          <p xml:id="i-LfYLBG6K1fMiBkHrMy1eT9">
            ! SOU 1999:25
          </p>
          <p xml:id="i-YPairTvPK8kexTArFFgaK4">
            ? Se särskilt Concluding Observations of the Human Rights Committee
            : Norway 1999, CCPR/C/79/Add.112
          </p>
        </div>
      </div>
    </body>
  </text>
</TEI>
