<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1927--ak--00450">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1927/mot_1927__ak__450/mot_1927__ak__450-001.pdf"/>
      <fw xml:id="i-KzstH2c89j86uCBUis7WrY">
        Motioner i Andra kammaren, Nr 450. 1
      </fw>
      <div xml:id="i-QuErwLKrhRx6Th2oTxzhWv" type="motHeader">
        <div xml:id="i-NyjYQwuTYH6QaPAwqsX5sS" type="motTitle"/>
        <div xml:id="i-SoJkeuU8s3zM4ywigS2iRQ" type="motSubmissionInfo"/>
      </div>
      <div xml:id="i-N8WUrgH7jP6dfumm3sVqe8" type="motBody">
        <div xml:id="i-BkJymzw3jmrVCB3SKJkgF8">
          <p xml:id="i-7BE7VNKAqejHMtKp19zNVw">
            Nr 450.
          </p>
          <p xml:id="i-6TY6GvMtBmaKDCBharGpa3">
            Av herr Thore, i anledning av Kungl. Maj:ts proposition, nr 198,
            med förslag till lag om utlännings rätt att här i riket vistas.
          </p>
          <p xml:id="i-PbkhkFhFPKBgrX5nU3uqZU">
            Kungl. Maj:ts proposition till riksdagen, nr 198, med förslag
            till lag om utlän- ningars rätt att här i riket vistas innehåller
            en väsentlig skärpning och utvidgning av nu gällande lag av 1914
            angående förbud för vissa utlänningar att här i riket vistas.
            Sistnämnda lag är i huvudsak inarbetad i nu förelig- gande lagförslag,
            under det att de delar av lagförslaget, som kunna beteck- nas
            som utvidgningar och skärpningar, främst synas vara hämtade från
            en av Kungl. Maj:t på administrativ väg den 4 september 1926 utfärdad
            kungörelse om övervakande av utlänningar i riket. Vissa delar
            av denna kungörelse, särskilt i vad berör "utlännings arbetstillstånd,
            innefattar en i restriktiv natur så vitt gående reglering av utlänningars
            rätt att erhålla arbetsanställning här i riket, att kungörelsen
            i nämnda avseende närmast kan anses motsvara en immigrationslagstiftning.
            Detta inryck förstärkes, då man tager del av en i kungl. propositionen,
            nr 199, av socialstyrelsen till Kungl. Maj:t ingiven skri- velse,
            där det framhålles, att styrelsen genom nyss nämnda kungörelse
            den 4 sept. 1926 erhållit nya arbetsuppgifter av den art och omfattning,
            att sty- relsen funnit sig nödsakad att för densammas fullgörande
            begära medel för anställande av särskilda arbetskrafter. Ifrågavarande
            kungörelse torde, såväl beträffande sitt innehåll som med avseende
            å de ökade kostnader för statsverket, vilka blivit en följd av
            den skärpta övervakningen av utlänningar, ha fått en sådan räckvidd,
            att man snarast sett sig nödsakad att genom en av riksdagen antagen
            lag erhålla sanktion på det genom kungörelsen införda förfarandet.
            Det skulle eljest varit önskvärt, särskilt i fråga om den viktiga
            del av lagförslaget, som berör utlänningars rätt till arbetsanställning
            här i riket, att erhålla en fylligare och genom konkreta fall
            belyst erfarenhet, än vad propositionen förmått åstadkomma, huru
            redan utfärdade bestämmelser verkat, innan man på detta nog så
            ömtåliga och svåröverblickliga område går att införa en permanent
            lagstiftning. Som motiv för en immigrationslagstiftning av den
            ifrågasatta beskaffen- heten har av departementschefen anförts
            en del omständigheter, vilka i och för sig ingalunda äro oviktiga,
            än mindre böra obeaktas, men vilka av departe- mentschefen satts
            i ett sådant sammanhang och givits en sådan tolkning, att det
            rent av förefaller att vara en bjudande plikt att nu omedelbart
            på
          </p>
          <p xml:id="i-GiuyVyTXCUwrnnaBGfu5yX">
            Bihang till riksdagens protokoll 1927. 4 saml. 94 häft. (Nr 450.)
          </p>
          <pb facs="riksdagen-motions-pdf/data/1927/mot_1927__ak__450/mot_1927__ak__450-002.pdf"/>
          <fw xml:id="i-5sBsC1T2redJ4HMTomitRx">
            2 Motioner i Andra kammaren, Nr 450.
          </fw>
          <p xml:id="i-4Vepb84YTED9JmKTAEo5yR">
            området i fråga företaga djupt ingripande lagstiftningsåtgärder.
            Det fram- hålles sålunda, att då den väsentliga regulatorn för
            befolkningsöverskottet i Europa, nämligen invandringen till Nordamerika,
            numera endast till ringa del fungerar, i det att invandrarnas
            antal pressats ned från 1,200,000 till 150,000 pr år, en betydligt
            ökad omflyttning inom Europa från överbefolkade länder, till områden,
            som ännu icke hysa befolkningsöverskott, måste bli följ- den.
            Sverige förväntas för den skull att i avsevärd omfattning bli
            utsatt för en ström av befolkningselement från Tyskland och Östeuropa,
            vilka här ämna söka sin utkomst. De arbetssökande utlänningarna
            torde komma att utgöra icke blott kroppsarbetare inom olika arbetsfack
            utan jämväl ingen- jörer, kontorister och affärsanställda i allmänhet.
            En avsevärd inflyttning av utländska arbetssökande, vilka i hemlandet
            icke hava en löne- eller lev- nadsstandard motsvarande de svenska
            arbetarnas och affärsanställdas, skulle leda till en försämring
            av det här i landet rådande läget på arbetsmarkna- den. En verkan
            därav kan lätteligen bliva, att på det allmänna ställas ökade
            krav på arbetslöshetsunderstöd. Under dessa förhållanden, säges
            i propositionen, framstår som en nödvändighet, att åtgärder vidtagas
            till för- hindrande av att den inhemska arbetsmarknaden erhåller
            mera betydande tillskott i arbetskraft. Det tillägges emellertid
            att ett fullständigt avstängande från vårt land av utländska arbetssökande
            tydligen ej kan ifrågakomma, bland annat med hänsyn till den verkan,
            en sådan lagstifting skulle medföra för svenska medborgares utkomst
            utomlands. Därjämte kan icke bortses från att även vårt land har
            behov av viss utländsk arbetskraft, isynnerhet sådan som är i
            ett eller annat hänseende specialutbildad.
          </p>
          <p xml:id="i-7Eb8759x1879wiyJLSwk14">
            Departementschefen påpekar vidare den prohibitiva tendens, vilken
            allt mera sätter sin prägel på de olika ländernas främlingspolitik,
            och vilken utmynnat i en beträffande utlänningars rätt till bosättning
            och yrkesutöv- ning nog så restriktiv lagstiftning. Sådan lagstiftning
            har införts icke blott i de stora världsstaterna utan även i våra
            grannländer. Slutligen ger departementschefen uttryck åt vissa
            synpunkter i ordningens, säkerhetens och rasens intresse, vilka
            intressen skulle tillgodoses genom att hämma hitkomsten av utlänningar.
            Vad i så avseende anförts skall emeller- tid här icke upptagas
            till behandling. | Så som departementschefen upplagt problemet,
            nämligen sannolikheten för att icke säga vissheten av att ett
            allt mera ökat befolkningsöverskott upp- står i vissa delar av
            Europa, vilket med naturnödvändighet måste söka sig dit, varest
            befolkningstätheten är relativt låg, alltså i stor omfattning
            till Sverige, förefaller det att vara en oavvislig skyddsåtgärd
            att lägga en kraftig barriär mot en alltför våldsam hitströmning.
            Tendensen till folkomflyttningar mellan de europeiska staterna
            och särskilt i vad berör vårt land är emeller- lid i propositionen
            i påtaglig hög grad överskattad och framställningen med- följes
            icke av några siffror eller andra data, som bestyrker förhållandet.
            Av de utdrag, som lämnas från andra europeiska länders lagstiftning
            beträf-
          </p>
          <pb facs="riksdagen-motions-pdf/data/1927/mot_1927__ak__450/mot_1927__ak__450-003.pdf"/>
          <fw xml:id="i-S63d3Bt1P44Z2uWP1YJhYn">
            Motioner i Andra kammaren, Nr 450. 3
          </fw>
          <p xml:id="i-GkjrH8hfxW4GTiMgdnhEbE">
            fande [rämlingspolitiken, torde ej heller omedelbart framgå,
            att denna lag- stiftning främst riktat sig på att skydda det egna
            landet från hotande befolk- ningsöverskott från grannländerna.
            Skulle den uppfattningen i Europa bli rådande, att det ena landet
            ständigt är i färd med att avvältra ett befolknings- överskott
            på det andra, komme till slut ett olidligt mellanfolkligt tillstånd
            att uppstå. Välfärdsåtgärder av den art, den ifrågavarande lagstiftningen
            avser, måste alltså tagas under lugnt omprövande och ej genomföras
            under någon upp- jagad stämning. Uttalandet i propositionen beträffande
            den verkan, en restriktiv politik gent emot utlänningar skulle
            medföra i vad avser svenska medborgares möj- lighet att vinna
            utkomst i utlandet, torde jämväl vara ett skäl för att gå varsamt
            fram vid en eventuell immigrationslagstiftning. Antalet av tekniskt
            och merkantilt utbildade unga män i landet, utöver dem, som för
            närvarande här kunna vinna anställning, är ingalunda obetydligt,
            vadan möjligheterna för detta överskott att för en längre eller
            kortare tid kunna placeras utom landets gränser icke böra försvåras.
            Om lagförslaget, betraktat från mera allmänna synpunkter, förefaller
            att vara allt för restriktivt, så blir omdömet enahanda, om man
            undersöker dess verkningar beträffande en del industrigrenar,
            där tillgång på utländsk ar- betskraft i viss utsträckning är
            ett oavvisligt behov. Detta gäller i mycket hög grad våra skeppsvarv,
            vilka beträffande fullgörandet av de utländska beställningarna,
            som utgöra det vida övervägande antalet av varvens ny- byggnader,
            äro beroende av montörer, leverantörer, praktikanter, inspektö
            rer m. fl. personer av utländsk nationalitet. — — — Att det här
            rör sig om mycket stora intressen kan man förstå därav, att ett
            av dessa skeppsvarv för närvarande har leveranser för utländska
            bestäl- lare uppgående till 8 fartyg för en sammanlagd kontraktssumma
            av 18 milj. kronor och för vars fullgörande 2,600 svenska arbetare
            äro sysselsatta. Ett rederi, som med ett varv gör upp om en fartygsleverans,
            har enligt allmänt gällande praxis (understundom i leveransavtalet
            inskriven) rätt att till varvet sända dels inspektörer och kontrollanter
            för övervakande av leveransens riktiga fullgörande, dels rederiet
            tillhörig personal (däcksbefäl, maskinbefäl, motormän etc.) för
            erhållande av nödig utbildning och prak- tik i maskineriets och
            fartygsdetaljernas skötsel. Sådana personer förekomma i relativt
            stor utsträckning. I fråga om förstnämnda kategori har polisens
            detektiva avdelning i allmänhet nöjt sig med att låta vederbörande
            redo- göra för orsaken till deras närvaro i landet, varefter de
            erhållit uppehålls. tillstånd. Beträffande praktikanter o. d.,
            vilka ju enligt sakens natur måste direkt deltaga i förekommnade
            arbeten och därför i vissa fall erhålla betal- ning av varvet,
            fordrar däremot polismyndighet, att de skola vid hitkomsten med-
            föra arbetstillstånd, vid risk att eljest bliva utvisade i avvaktan
            på sådant tillstånds erhållande. I fartygens utrustning ingå ofta
            utländska leveranser
          </p>
          <pb facs="riksdagen-motions-pdf/data/1927/mot_1927__ak__450/mot_1927__ak__450-004.pdf"/>
          <fw xml:id="i-UZ7EwbofdA4RgM1YyruzkQ">
            4 Motioner i Andra kammaren, Nr 450.
          </fw>
          <p xml:id="i-GapphXVXtLi3aimntNSequ">
            i stor omfattning, vare sig detta beror på beställarens föreskrift
            om visst fabrikats användning, eller på svårigheter att till konkurrensmässigt
            pris erhålla vissa detaljer inom landet, om de ens där tillverkas.
            Understundom levererar beställaren själv viss utrustning. De instruktörer
            och montörer, som för leveransens riktiga fullgörande måste tillhandahållas
            av dylik ut- ländsk leverantör och jämväl vanligen avlönas av
            denne, bliva även enligt $ 14 i lagförslaget skyldiga att innehava
            arbetstillstånd. (Se motiveringen å sid 53.) Av det ovan nämnda
            bör framgå, att ifrågavarande utländska medborgares närvaro är
            en nödvändighet för beställningarnas erhållande och utförande.
            Ve- derbörande personer äro även väl medvetna härom och känna
            det hart när som ett trakasseri att hos polismyndigheterna behöva
            underkasta sig det besvär och den tidsspillan, som tillkommit
            genom den skärpta övervakningen av utlännin- gar. De ha begivit
            sig hit eller rättare beordrats hit i fullt lojalt syfte och bi-
            draga i verkligheten i hög grad till att öka arbetstillgången
            för de svenska ar- betarna, samtidigt som de befrämja varvsrörelsen.
            Nu har från vederbörande polismyndigheter anförts, att det bör
            vara relativt lätt för de ifrågavarande per- sonerna att ha sitt
            arbetstillstånd klart vid hitkomsten. Detta är emellertid icke
            fallet. De här omhandlade personerna befinna sig ofta utrikes,
            tjänstgörande å fartyg under gång eller å utländska verkstäder,
            när de erhålla order att in- ställa sig vid den svenska verkstaden,
            och få då hitresa omedelbart utan att besöka hemlandet.
          </p>
          <p xml:id="i-6XCnwtBnvn63Bf2Zp42ZrD">
            Vad ovan nämnts i fråga om nybyggnader gäller även för utländska
            repara- tions- och ombyggnadsarbeten. Under senare åren har exempelvis
            en del myc- ket betydande arbeten av detta slag, avseende valfångare,
            på 10,000—12,000 ton och mera, vilka förut plägat utföras i Holland,
            gått till svenska verkstäder. Bå- tarna komma direkt från Sydpolarhavet,
            och arbetena skola färdigföras på den korta tiden mellan fångstperioderna
            samt pläga pågå dag och natt. Man vet ej, innan båtarna besiktigats
            i dockan, vilka arbeten som behöva utföras och huru stor del av
            den här mycket talrika personalen som bör kvarstanna för arbete-
            nas övervakande eller för deltagande i detsamma. Det blir självfallet
            ingen tid för sökande av arbetstillstånd — erhållandet av sådant
            har visat sig draga en tid av tre veckor — eller dispenser före
            arbetets igångsättande. Skulle det i framtiden visa sig uppstå
            svårigheter och risk, att de utländska redarna ej skulle med eget
            folk få utföra vissa arbeten ombord, komma de säkert att ånyo
            dirigera sina båtar till Holland, och Sverige går miste om dessa
            betydande ar- betsförtjänster — valfångstreparationerna representerade
            under fjolåret ett be- lopp av närmare 12/; milj. kronor för de
            svenska arbetarna. Bland. arbeten, som de svenska varven, bl.
            a. på grund av deras väl kända motortillverkning, bruka kunna
            med fördel förskaffa, är insättning av motorer i skrov byggda
            å annat varv. Under insättningstiden måste det varv, som leve-
            rerat skrovet, utföra en del arbeten för komplettering etc:, och
            i sakens natur ligger, att de härför måste anlita åtminstone en
            del arbetare från egna varvet.
          </p>
          <pb facs="riksdagen-motions-pdf/data/1927/mot_1927__ak__450/mot_1927__ak__450-005.pdf"/>
          <fw xml:id="i-ThijVhm7uGEfBR5NZTYhrb">
            Motioner i Andra kammaren, Nr 450. 5
          </fw>
          <p xml:id="i-XiPTYSLWKzve4nC4NMEAny">
            Enligt lagförslaget blir möjligheten för det skrovlevererande
            varvet att utföra dessa arbeten beroende på, om de kunna få arbetstillstånd
            beviljat, det senare i sin tur beroende på yttranden från en del
            myndigheter, arbetsgivare och ar- betareorganisationer etc. Klart
            är, att under sådana förhållanden en stor risk föreligger för
            skepps- byggeriverkstäderna att avsluta kontrakt rörande utländskt
            arbete i Sverige. Arbetsgivaren kan enligt lagförslaget icke få
            behörighet att sysselsätta ett visst antal utländska arbetare
            utan endast arbetaren den och den. (Se motiveringen, sid. 33 och
            54.) Då leveranskontrakten ofta uppgöras långt i förväg, innan
            arbetet tager sin början, är omöjligt att vid detta tidiga skede
            avgöra, vilka arbetare som vid leveransens utförande komma att
            användas för ett visst arbete. De genom den restriktiva främlingspolitiken
            uppkomna olägenheterna och svårigheterna för de svenska skeppsvarven,
            vilka olägenheter och svårigheter av allt att döma bli än mera
            framträdande, ifall nu föreslagna lagstiftning får gällande kraft,
            är nog så belysande för vad statliga välfärdsåtgärder av det ifrågavarande
            slaget kunna föra med sig i släptåg. Att nu överblicka den in-
            verkan en skärpt främlingskontroll kan erhålla på verksamheten
            inom olika industrigrenar, hantverk eller å näringslivet i allmänhet,
            jämväl med hänsyn till arbetstillfällen för svenska arbetare,
            är tydligen ej gärna möjligt, men av vad som hittills framgått
            torde vara klart, att lagstiftning ifråga om främlingskon- trollen
            bör genomföras med större varsamhet och med en smidigare tillämp-
            ning av gällande föreskrifter, än som kan förväntas bli fallet,
            om den k. pro- positionen i oförändrat skick upphöjes till lag.
            Följande omarbetningar och jämkningar i lagförslaget kunna anses
            vara be- hövliga, i syfte att göra bestämmelserna mindre agressiva
            samt smidigare ifråga om sin tillämpning. 1) Hela kapitlet om
            utlänningars rätt till arbetsanställning och därmed sam- manhängande
            bestämmelser bör utgå, och eventuella föreskrifter här regleras
            på administrativ väg. Länsstyrelsen i Göteborgs och Bohus län,
            som anslutit sig till ett sådant förfarande, anför som skäl härför,
            att bestämmelser av ifrågavarande slag borde äga bestånd allenast
            så länge sådant vore av behovet påkallat, och uppenbart vore,
            att i administrativ väg utfärdade föreskrifter snabbare och smidigare
            kunde rätta sig efter vid varje tid rådande förhållande. I vad
            den ovannämnda länsstyrelsen sålunda anfört kan man obetingat
            instämma. 2) Att dispensmöjligheterna enligt $ 51 göras större,
            avseende längre tid och möjliggörande för viss arbetsgivare dispens
            för visst antal arbetare, ej särskilt nämnda, och ej heller för
            visst specificerat arbete. Med avseende på utökade dispensmöjligheter
            för anställning av utländska ar- betare här i landet må påpekas
            den i propositionen å sid. 100 förekommande redogörelsen över
            i Tyskland gällande föreskrifter, där den individuella kon- trollen
            i ifrågavarande avseende ej synes tillämpas. Påtagligt är, att
            såväl kungörelsen den 4 september 1926 som föreliggande proposition
            i ett sådant fall,
          </p>
          <pb facs="riksdagen-motions-pdf/data/1927/mot_1927__ak__450/mot_1927__ak__450-006.pdf"/>
          <fw xml:id="i-UL9NurW8CMzd4c2tyS5t8V">
            6 Motioner i Andra kammaren, Nr 450.
          </fw>
          <p xml:id="i-7mnGfzojnoHxJJzfPMZcr3">
            att en arbetsgivare medgives att använda arbetskraft från utlandet,
            och sålunda själv kan antagas lämna garanti för att endast önskvärda
            subjekt komma att anställas, gjort den individuella kontrollen
            till självändamål. 3) Att dispens i brådskande fall må kunna omedelbart
            lämnas av lokal po- lismyndighet eller i varje fall av länsstyrelsen
            i vederbörande län. 4) Att under alla förhållanden möjlighet till
            överklagande av socialstyrelsens beslut beredes. 5) Att vid omarbetningen
            tages hänsyn till innehållet av som bilaga här bi- fogade skrivelse
            från Svenska Amerikalinjen. Förut har påpekats, att lagförslaget
            jämte dess motivering är hållet i en mot främlingar mycket avvisande
            anda, som om meningen vore att ge uttryck åt den uppfattningen,
            att helst inga utlänningar böra finnas i riket eller i varje fall
            så få som möjligt. En ledamot i lagrådet har mycket skarpt vänt
            sig mot denna anda, då han anfört, att lagförslaget gör ett beklämmande
            intryck och att i vad utlänningars ställning här i riket angår,
            har rättsstaten efterträtts av den sociala välfärds- och polisstaten.
            Flerfaldiga uttalanden i propositionen styrka detta omdöme. Så
            säges på ett ställe, ”att om invandringen skall kunna på ett effektivt
            sätt övervakas, utlänningar med nödvändighet måste vara un- derkastade
            vidsträckt anmälnings- och uppgiftsplikt. Syftemålet att skydda
            den inhemska arbetskraften mot utländsk konkurrens lärer ej kunna
            ernås, med mindre man redan vid gränsen kan uppställa hinder för
            utländska arbetssö- kande att inkomma i riket.” Blir en eventuell
            lag på de olika fallen tillämpad i denna anda, måste frik- tioner
            och obehagligheter ovillkorligen uppstå. Det synes icke oviktigt
            för en blivande lags smidiga tillämpning att denna oviljans och
            misstänksamhetens anda avlägsnas ur motiven. På grund av vad sålunda
            anförts hemställes,
          </p>
          <p xml:id="i-2dz9a2odoSfyUhNYcAUJES">
            att, därest ej Kungl. Maj:ts proposition med förslag till lag
            om utlännings rätt att här i riket vistas anses böra avslås, sådan
            om- arbetning av lagförslaget av vederbörande utskott måtte företagas,
            att de här ovan under punkterna 1—5 anförda synpunkterna bliva
            beaktade.
          </p>
          <p xml:id="i-QJ2Vj7PSeoBhrneq9CpKWD" type="date">
            Stockholm den 29 mars 1927.
          </p>
          <div type="signatureBlock" id="i-NaeeKVJU9n7QC797CsqWxA">
            <p who="i-BKaeof17U4zVqCVaBSDwyd" type="signature">
              Alex Thore
            </p>
          </div>
          <pb facs="riksdagen-motions-pdf/data/1927/mot_1927__ak__450/mot_1927__ak__450-007.pdf"/>
          <p xml:id="i-DWFvJyqEDA2Qevsn2wVnjc">
            -—-
          </p>
          <fw xml:id="i-Pz4gUsVgimezHGMq8wqmft">
            Motioner i Andra kammaren, Nr 450.
          </fw>
          <p xml:id="i-TdgMjCCjYP2ZSHC1jLxTbK">
            Bilaga. Svenska Amerika Linien. Göteborg den 28 mars 1927.
          </p>
          <p xml:id="i-BEHWp9Vw1yU587yqCUtj8M">
            Herr Riksdagsman Kapten Alex. Thore, Stockholm.
          </p>
          <p xml:id="i-LXjSk75hFhcARSLNZ74fTg">
            Vi ha att erkänna mottagandet av Eder ärade skrivelse av den
            22 dennes och tacka för översända förslag till lag om utlännings
            rätt att här i riket vistas. Efter att hava genomläst detsamma
            finna vi det i flera avseenden strängare än nu gällande förordning,
            liksom i lagförslaget icke finnas omnämnda så vik- tiga kategorier
            resande som turister och transitresande, för vilka man dock borde
            kunna fordra att lättnader bereddes för deras hitresa. Nordamerikas
            För- enta Stater, som väl ha den strängaste invandringslag i världen,
            göra dock i sin invandringslag undantag för bl. a. dessa kategorier
            resande. I vårt bolags intresse ligger, att så lindriga lagbestämmelser
            som möjligt ut- färdas för turister och transitresande för att
            underlätta deras besök eller ge- nomresa, och rent nationalekonomiskt
            bör landet självt ha fördel därav, då dylika besök tillföra trafikföretag,
            hotell och andra ansenliga belopp, som na- turligtvis bli större,
            iu längre den besökande resanden kvarstannar inom landet. Det
            är huvudsakligast 1. kapitlet ”Om utlännings inresa”, som vi skulle
            önskat se ändrat och i vilket borde inrymmas bestämmelser för
            turister och transitresande. Nu gällande bestämmelser om inresa
            återfinnas i kungl. kungörelsen av 4 september 1926, Svensk författningssamling
            nr 411, som förordnar, att envar, som ankommer till riket och
            ej styrker sig vara svensk medborgare, skall vara försedd med
            pass. På ansökan av vårt bolag har undantag från denna bestämmelse
            på vissa villkor medgivits för 1. Undersåtar i Nordamerikas Förenta
            Stater eller Canada, vilka förut varit svenska medborgare och
            som hitkommit med Svenska Amerika Liniens fartyg. 2. Medborgare
            i Nordamerikas Förenta Stater eller Canada, vilka förut varit
            danska eller norska medborgare, som genomresa landet till sina
            resp. hemland. 3. Danska eller norska undersåtar, som efter att
            ha hitkommit med Svenska Amerika Liniens fartyg genomresa landet
            till resp. Danmark och Norge. Dessa undantagsbestämmelser från
            gällande förordning, som i hög grad un- derlättat hitresan för
            ett flertal kategorier resande, önskade vi naturligtvis få bibehålla,
            och även om nu föreslagen lag möjligen skulle upphäva dessa undan-
            tagsbestämmelser, förmoda vi, att efter ny ansökan desamma må
            kunna bifallas på nytt. Enligt paragraf 3 i nu föreslagna lag
            bestämmes, att alla utlänningar skola meddela skriftlig uppgift
            enligt fastställt formulär om tiden för vistelsen i riket och
            ändamålet med densamma. Nuvarande förordning befriar dansk, norsk
            och isländsk undersåte härifrån, och även om det icke är lämpligt
            att göra undan- tag för någon utlänning, som ämnar under någon
            tid kvarstanna inom landet, undra vi, om icke befrielse från bestämmelsen
            kunde i lagen medgivas för varje utländsk transitresande, som
            genom att uppvisa biljett till bestämmelselandet kan styrka, att
            han endast skall genomresa landet.
          </p>
          <pb facs="riksdagen-motions-pdf/data/1927/mot_1927__ak__450/mot_1927__ak__450-008.pdf"/>
          <fw xml:id="i-PXBSZKogb1tvNqe9mpSS3b">
            8 Motioner i Andra kammaren, Nr 450.
          </fw>
          <p xml:id="i-4omEkiBnAFkft8iNr9RgLs">
            Även mot en del andra paragrafer i den föreslagna lagen skulle
            vi kunna ha en del invändningar att görat), och då vi anse, att
            anpassningen cfter en förordning alltid anses kunna smidigare
            genomföras än efter en lag, som ofta måste bokstavligen följas,
            skulle vi, om lättnader för turisters och transitresan- des inresa
            icke inrymmas i lagen, helst se, att nu föreliggande förslag till
            lag icke av riksdagen antages.
          </p>
          <p xml:id="i-D1BJ9UMyn5j7UhJJAmZgJ">
            Högaktningsfullt Axel Lagergren.
          </p>
          <p xml:id="i-F2JSa7vjRmRvUNCAbQWat2">
            1) Här syftas bland annat på $ 7 angående kravet på uppehållstillstånd
            om vistelsen i riket skall utsträckas över tre månader. I en mängd
            fall kommer detta att beröra svensk-amerikanare på besök i Sverige.
            Befrielse dispensvägen för sökande av sådant tillstånd synes icke
            komma att medgivas (sid. 62 i propos.).
          </p>
          <p xml:id="i-BmUdL3UuJ7LLi53VJyvUaC">
            Stockholm 1927. A.-B. Hasse W. Tullbergs boktr.
          </p>
        </div>
      </div>
    </body>
  </text>
</TEI>
