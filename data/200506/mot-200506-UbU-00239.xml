<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-UbU-00239">
  <teiHeader>
    <fileDesc>
      <titleStmt>
        <title>Internationell yrkeshögskola i Angered</title>
        <author corresp="i-HYPXDg3UHMpdyrSgBez4mQ">av Axel Darvik (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Internationell yrkeshögskola i Angered</title>
          <idno type="rdwebb">GT02Ub239</idno>
          <rs type="number">Ub239</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GT02Ub239/text</ref>
          <ref type="dokument_url_html">http://data.riksdagen.se/dokument/GT02Ub239</ref>
          <ref type="dokumentstatus_url_xml">http://data.riksdagen.se/dokumentstatus/GT02Ub239</ref>
          <ref type="doc">http://data.riksdagen.se/fil/F616E71E-F361-4E25-8E96-6BD49AD54116</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HYPXDg3UHMpdyrSgBez4mQ</idno>
            <name>Axel Darvik</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QiBMKeLtEbuPB2zA4ySJoe" type="signed"/>
        <correspContext corresp="i-QiBMKeLtEbuPB2zA4ySJoe">
          <note type="signatory" corresp="i-HYPXDg3UHMpdyrSgBez4mQ"/>
        </correspContext>
        <correspAction type="referral" xml:id="i-V5QyAeYZ6TdHFxVeabRAdd">
          <date when="2005-10-13"/>
        </correspAction>
        <correspAction type="dismissal" xml:id="i-7WLuJ6ffMPzJ7rqXNuu4y9">
          <date when="2005-10-13"/>
        </correspAction>
        <correspAction type="submission" xml:id="i-KMoqXciCQjbAm4QPviZW4y">
          <date when="2005-10-05"/>
        </correspAction>
        <correspAction type="assigned" xml:id="i-8bp8ftXGyNi6TLhnR9Bo3L"/>
        <correspContext corresp="i-8bp8ftXGyNi6TLhnR9Bo3L">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_Ub_239/mot_200506_Ub_239-0001.pdf"/>
      <div type="motHeader" xml:id="i-PktctMVaGVdDvvBLoY6uEY">
        <div type="motTitle" xml:id="i-Xhmb4niUQwc73bNaL455gQ"/>
        <div type="motSubmissionInfo" xml:id="i-G7iaeL2krr43QwgkNMbdWa"/>
      </div>
      <div type="motBody">
        <div>
          <p>2005/06 mnr: Ub239 pnr: fp690</p>
          <p>Motion till riksdagen 2005/06:Ub239</p>
          <p>av Axel Darvik (fp)</p>
          <p>Internationell yrkeshögskola i Angered</p>
          <p>Förslag till riksdagsbeslut</p>
          <p>Riksdagen tillkännager för regeringen som sin mening vad i motionen anförs om att en yrkeshögskola med internationell inriktning skall inrättas i Göteborg och förslagsvis placeras i Angered.</p>
          <p>Motivering</p>
          <p>Sveriges utbildningsväsende har under lång tid haft all fokus på akademisk utbildning för dem som är intresserade av utbildning efter gymnasiet. Sverige är i stort sett ensamt i västvärlden om att inte ha någon form av yrkeshögskola för dem som vill utveckla sina yrkeskunskaper efter avslutade gymnasiestudier. För Sverige som kunskapsnation är det en stor brist. Det finns idag en djungel av olika utbildningar för de studenter som trots allt inte väljer att studera på universitet. Samtidigt behöver dessa studenter fördjupade kunskaper inom sitt yrkesområde för att kunna komma ut på arbetsmarknaden. Som modell för en samlad yrkeshögskola bör man ta erfarenheter från den kvalificerade yrkesutbildningen, s.k. KY-utbildning. Dessa utbildningar har varit mycket framgångsrika, innehållet är av hög kvalitet och många av studenterna har fått jobb efter examen. Kännetecknade är att utbildningen bedrivs i nära samarbete med branschen för att möta arbetsmarknadens behov. Undersökningar visar att inte minst Göteborgs universitet ligger dåligt till när det gäller att rekrytera studenter från studieovana miljöer. En yrkeshögskola skulle kunna fylla en viktig roll för dem som annars inte tar sig in på universitetet eller Chalmers. För näringsliv och offentlig sektor innebär det en möjlighet att kunna rekrytera fler medarbetare med en gedigen yrkesutbildning. Yrkeshögskolan ska ge utbildningar som är mer yrkesinriktade och mindre vetenskapligt orienterade, men för den skull inte mindre högkvalitativa —</p>
          <pb facs="riksdagen-motions-pdf/data/200506/mot_200506_Ub_239/mot_200506_Ub_239-0002.pdf"/>
          <p>2005/06:Ub239</p>
          <p>snarare tvärtom. Det är viktigt att yrkeshögskolan inte arbetar som någon del av ett annat universitet eller högskola. Yrkesutbildningen måste få drivas på sina egna villkor och inte döms efter universitetsvärldens akademiska ramar. Göteborg behöver definitivt en yrkeshögskola och Angered vore en bra plats. Många ungdomar som bor i Angered har vuxit upp utan att känna särskilt många som läst vidare efter gymnasiet. Det finns många förmågor med stor potential som idag inte attraheras av de akademiska utbildningarna på universitet. Med en yrkeshögskola i Angered öppnas nya möjligheter för dem som vill få en yrkesutbildning med stora chanser till jobb efter examen. Yrkeshögskolan bör ha en internationell inriktning. Göteborg är och har alltid varit en internationell stad med internationella kontakter byggt på handelsutbyte. Den traditionen skulle passa väl överens med yrkeshögskolans inriktning. Många av de boende i Angered har en bakgrund från ett annat land och internationella kontaktnät. Det väsentliga är att yrkeshögskolan kan locka dem som bor i närområdena, likaväl som att locka studenter från såväl övriga Göteborg som hela Sverige. Det ger förhoppningsvis också fler vägar för människor med invandrarbakgrund att ta sig in på arbetsmarknaden. Samtidigt ges en mer positiv bild av deras bakgrund och erfarenheter genom att högskolan som sådan tar sin utgångspunkt i det internationella perspektivet. En yrkeshögskola i Angered skulle bli en viktig resurs för Göteborgs nordöstra stadsdelar, för Västsverige och för hela vårt land.</p>
          <p>Stockholm den 26 september 2005 Axel Darvik (fp)</p>
        </div>
      </div>
    </body>
  </text>
</TEI>
