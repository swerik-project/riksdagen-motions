<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0792/mot_199900_MJ_0792-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ792 pnr: s29001
          </p>
          <p>
            Motion till riksdagen 1999/2000:MJ792
          </p>
          <p>
            av Anita Johansson m.fl. (s)
          </p>
          <p>
            Producentansvar för bilar
          </p>
          <p>
            Sedan den första januari 1998 gäller en ny förordning om producentansvar
            för bilar, som innebär att företag som säljer bilar måste ta ansvar
            för återvinning av uttjänta bilar som är sålda från och med 1
            januari 1998. De nya bilar som sålts de senaste två åren omfattas
            således inte av det gamla statliga systemet, där en skrotningspremie
            tillföll den siste ägaren i samband med att bilen lämnades in
            för skrotning. För att det nya systemet skall fungera krävs att
            bilbranschen tar ett om- fattande ansvar, vilket innebär att fonder
            eller försäkringar måste byggas upp för att klara framtida finansiering
            av skrotning av bilar från och med 1998 års modell. Bilbranschen
            måste tänka mycket långsiktigt och samla finansiella resurser
            under tiotals år, i väntan på att dagens generation bilar tjänat
            ut. Bilbranschen har meddelat att den är villig att överta ansvaret
            för skrotningsfinansieringen, och vissa bilföretag har också börjat
            göra av- sättningar för de stora framtida kostnader som väntar.
            Men om branschen ändå skulle misslyckas kan följderna bli allvarliga.
            I värsta fall kan pengar komma att saknas för återvinning av hundratusentals
            uttjänta bilar inom drygt ett decennium. Därför måste staten noga
            följa och kontrollera ut- vecklingen. Samtidigt skall man se producentansvaret
            som något som ger positiva tillskott till den svenska tillväxten.
            Det förutsätter system för omhänder- tagande av uttjänta produkter,
            vilket ger nya jobb. Det kan bli aktuellt att fler branscher får
            ett producentansvar. Sverige kan bli ett föregångsland på området.
            Producenternas åtgärder hittills måste därför utvärderas och kontrolleras.
            Resultatet av en sådan kontroll ger värdefull kunskap om behovet
            av flera åtgärder. Ju tidigare en sådan kontroll genomförs och
            ju tidigare eventuella åtgärder beslutas, desto mindre är risken
            att konsument- erna drabbas om producenterna inte avsatt tillräckliga
            medel.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om en
            utvärdering av producentansvaret för bilar.
          </p>
          <pb facs="riksdagen-motions-pdf/data/199900/mot_199900_MJ_0792/mot_199900_MJ_0792-0002.pdf"/>
          <p>
            Stockholm den 4 oktober 1999 Mot. 1999/2000
          </p>
          <p>
            MJ792 Anita Johansson (s)
          </p>
          <p>
            Eva Johansson (s) Karin Olsson (s)
          </p>
        </div>
      </div>
    </body>
  </text>
</TEI>
