<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--ak--00461">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__461/mot_1967__ak__461-001.pdf"/>
      <fw xml:id="i-QQ9MLTU1R27afxxQ34VXnr">
        Motioner i Andra kammaren, nr:461 år 1967 13
      </fw>
      <div xml:id="i-WBE2ThYSDDbQ125cCDewVC" type="motHeader">
        <div xml:id="i-A4u4YaV82Rtoz2az16vxaK" type="motTitle"/>
        <div xml:id="i-PBsq98Wqfcsg9h2vVfY86b" type="motSubmissionInfo"/>
      </div>
      <div xml:id="i-4Rac3Ctxbuu4xqKVHj3nzG" type="motBody">
        <div xml:id="i-E4XZWiDR7cgJX2tUwcriKJ">
          <p xml:id="i-PcqsA2GtX2Ru2HgoM7btu">
            Nr 461
          </p>
          <p xml:id="i-8Jaey4A369aixYSquJEhNd" type="titleString">
            Av herr Carlshamre m. fl., om åtgärder för att främja produktion
            av elektriska bilar.
          </p>
          <p xml:id="i-D7gZr2ZZmcMR8rneozvMT9">
            (Lika lydande med motion nr 378 i Första kammaren)
          </p>
          <p xml:id="i-DH1pcHvu9UfFqpMY3WpgSY">
            Den alltmer ökande biltrafiken och framför allt den stora anhopningen
            av motorfordon i städer och andra tätorter har skapat för samhället
            besvär- liga problem, till vilka bl. a. hör förorenad luft, buller,
            trafikstockningar och parkeringssvårigheter. Luftföroreningarna,
            som till stor del är förorsakade av bilarnas avgaser, utgör en
            allvarlig hälsorisk. De anordningar för avgasrening på bilar som
            hittills framkommit är föga effektiva och till sin funktion helt
            beroende av hur de underhålls. Allt tyder på att problemet är
            svårlöst och kräver ännu åtskilliga års forsknings- och utvecklingsarbete.
            Fullständig befrielse från giftiga beståndsdelar är dock i praktiken
            knappast möjlig att uppnå till rimliga kostnader, varför man även
            framdeles trots allt måste räkna med skadliga luftföroreningar
            från de bensin- och dieseldrivna bilarna ehuru i mindre omfattning.
            Trafikbullret, som även visat sig ha stora medicinska vådor, härrör
            främst från bilarnas motorer och övriga maskinella utrustning.
            Trängseln med åtföljande trafikstockningar samt parkeringsproblemen
            är företeelser, betingade inte bara av det stora antalet fordon
            utan även av fordonens storlek. Gjorda undersökningar i såväl
            vårt land som utlandet visar, att större delen av trafiken i tätorterna
            är lokal — avser resor till och från arbetsplatsen eller för shopping
            — och att i varje personbil färdas i genomsnitt (obetydligt mer
            än) en person. Trängseln i trafiken såväl som parkeringsproblemen
            borde avsevärt lätta, om mindre fordon komme till användning för
            denna lokala trafik. Alla dessa problem är aktuella i samtliga
            länder med utvecklad biltrafik, och i sökandet efter lösningar
            har man överallt börjat enas om att elektriskt drivna bilar har
            just sådana egenskaper som gör dem särskilt lämpliga för trafiken
            i tätorterna: de är tystgående, de ger inga luftföroreningar,
            de är billiga i drift, de utnyttjar för batteriladdningen elström
            under framför allt den del av dygnet då elnäten är minst belastade
            och då det är svårt att finna önskad avsättning för strömmen,
            de ger obetydligt slitage på vägbanan och nedbringar därigenom
            under-
          </p>
          <pb facs="riksdagen-motions-pdf/data/1967/mot_1967__ak__461/mot_1967__ak__461-002.pdf"/>
          <fw xml:id="i-4R3VKfdMUEKNzDNpNgLDdR">
            14 Motioner i Andra kammaren, nr 461 år 1967
          </fw>
          <p xml:id="i-CijxDLMtf8uW424FfiwAXQ">
            hållskostnaderna för gator och vägar. Detta beror framför allt
            på att deras drivkälla, elmotorn, har ett synnerligen jämnt vridmoment.
            Härtill kommer slutligen att eldrivna fordon drivs med inhemskt
            »bränsle&gt;. Elbilar av den typ som i varje fall för närvarande
            och åtskilliga år framåt är lämpligast för svenska förhållanden
            skall vara av »citytyp&gt;, d.v.s. lätta fordon för högst två
            vuxna personer (jämte lätt bagage) resp. för vissa godstransporter
            (t. ex. av post etc.). Mot här angivna fördelar hos elbilarna
            kan givetvis också påvisas nack- delar, t. ex. begränsad aktionsradie
            och hastighet. Dessa negativa egenska- per är framför allt att
            hänföra till ofullkomligheter hos de ackumulator- batterier som
            används som energikälla i dagens elbilar. Stora ansträng- ningar
            görs emellertid på många håll i världen, bl. a. i vårt land, att
            upp- finna och konstruera effektivare strömkällor, särskilt beträffande
            förhål- landet vikt—kapacitet. En del resultat av detta arbete
            kan väntas relativt snart. Med redan befintliga ackumulatorbatterier
            kan man emellertid kon- struera för citybruk utmärkta elbilar,
            varför det inte finns anledning att av- vakta utvecklingen på
            ackumulatorområdet innan något göres. Tvärtom skulle de erfarenheter
            som kunde göras med eldrivna fordon i dag, kon- struktivt och
            trafiktekniskt, vara till ovärderlig nytta när den tekniska ut-
            vecklingen undan för undan erbjuder nya strömkällor, bättre motorer
            och regleringsanordningar etc. Det borde därför vara av vikt att
            förutsättningar snarast skapas både för en marknad inom landet
            för elbilar och för att industrien skall ta itu med konstruktion
            och tillverkning av sådana. Med hänsyn till vad ovan anförts borde
            det ligga i det allmännas intresse att här verka stimulerande,
            vilket kunde ske genom att under en övergångstid medge lättnader
            i fordons- beskattningen för elektriska bilar för person- eller
            godstransport samt genom att främja tillkomsten av laddningsmöjligheter
            på parkeringsplatser av olika slag (jordade eluttag). Åberopande
            det anförda hemställer vi, att riksdagen måtte i skrivelse till
            Kungl. Maj:t hemställa, att Kungl. Maj:t måtte dels undersöka
            möjligheterna att ge- nom skattelättnader och andra lämpliga åtgärder
            befrämja tillkomsten av elektriska bilar för person- och godstranspor-
            ter, dels för riksdagen framlägga de förslag utredningen kan föranleda.
          </p>
          <p xml:id="i-3SEh62Wra1GPAyqr2Tjtsn" type="date">
            Stockholm den 25 januari 1967
          </p>
          <div xml:id="i-HaCiCkZ44T72MJiFzGMUm8" type="signatureBlock">
            <list xml:id="i-Ro6eVzQ5fHY9hh7uhHtTi3">
              <item xml:id="i-DRakqknRv1BojN1B6SfhTN" who="i-RxkptNoJYi3BWpTneSNTUn" type="signature">
                Nils Carlshamre (h)
              </item>
            </list>
          </div>
          <p xml:id="i-WfcqTSTzRZShH9Q7iCq6N5">
            Manne Ståhl (fp) Erik Adamsson (s) Einar Larsson (cp) i Borrby
          </p>
          <p xml:id="i-srMSAoBa7tqhmP5pCoJeN">
            ESSELTE AB. STHLM 67 714536
          </p>
        </div>
      </div>
    </body>
  </text>
</TEI>
