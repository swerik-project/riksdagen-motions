<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-MJU-00003">
  <teiHeader>
    <fileDesc>
      <titleStmt>
        <title>med anledning av skr. 2009/10:187 Redovisning av fiskeripolitiska insatser</title>
        <author corresp="i-NW2TEoH8XmW9aSn2aKJ8EA">av Anders Ygeman m.fl. (s, mp, v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2009/10:187 Redovisning av fiskeripolitiska insatser</title>
          <idno type="rdwebb">GX02MJ3</idno>
          <rs type="number">MJ3</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GX02MJ3/text</ref>
          <ref type="dokument_url_html">http://data.riksdagen.se/dokument/GX02MJ3</ref>
          <ref type="dokumentstatus_url_xml">http://data.riksdagen.se/dokumentstatus/GX02MJ3</ref>
          <ref type="doc">http://data.riksdagen.se/fil/5C8B00A5-4A4A-488B-97EB-7303A2FBFE79</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NW2TEoH8XmW9aSn2aKJ8EA</idno>
            <name>Anders Ygeman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Uxe3rhosBnSZpqJX5d7gpy</idno>
            <name>Carina Ohlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FrC3WwfjWAuoWu4BnbedDa</idno>
            <name>Jan-Olof Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JfXS8EFEqMfBiyryszrVvW</idno>
            <name>Ann-Kristine Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-B34sv9ytsiioT1XaQtyXUo</idno>
            <name>Helén Pettersson i Umeå</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MKm68HiDPih8eisvsh6GJg</idno>
            <name>Bo Bernhardsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-82JYkSfoXnEHz2Cm1hUTA2</idno>
            <name>Aleksander Gabelic</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Vw3jBQw26TxFbXrsoKmCH2</idno>
            <name>Roland Bäckman</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5BwY9RiR1S5eEmKB8GvHSZ" type="basedOn"/>
        <correspContext corresp="i-5BwY9RiR1S5eEmKB8GvHSZ">
          <ref>Regeringsskrivelse 2009/10:187</ref>
        </correspContext>
        <correspAction xml:id="i-QcFbfn4w8HiqAi1fQLiadC" type="signed"/>
        <correspContext corresp="i-QcFbfn4w8HiqAi1fQLiadC">
          <note type="signatory" corresp="i-NW2TEoH8XmW9aSn2aKJ8EA"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-Uxe3rhosBnSZpqJX5d7gpy"/>
          <note type="signatory" corresp="i-FrC3WwfjWAuoWu4BnbedDa"/>
          <note type="signatory" corresp="i-JfXS8EFEqMfBiyryszrVvW"/>
          <note type="signatory" corresp="i-B34sv9ytsiioT1XaQtyXUo"/>
          <note type="signatory" corresp="i-MKm68HiDPih8eisvsh6GJg"/>
          <note type="signatory" corresp="i-82JYkSfoXnEHz2Cm1hUTA2"/>
          <note type="signatory" corresp="i-Vw3jBQw26TxFbXrsoKmCH2"/>
        </correspContext>
        <correspAction xml:id="i-WxwfbFUTqFWNNr1Bqb3HSv" type="referral">
          <date when="2010-04-09"/>
        </correspAction>
        <correspAction xml:id="i-3wf66SS5jpyEdFumq4fHqx" type="dismissal">
          <date when="2010-04-08"/>
        </correspAction>
        <correspAction xml:id="i-DZZcVYiHjZpgU2Hs6x2ZBX" type="dismissal">
          <date when="2010-04-08"/>
        </correspAction>
        <correspAction xml:id="i-Ft8VZRWqmfsTBtww1nNfGz" type="transfer">
          <date when="2010-04-07"/>
        </correspAction>
        <correspAction xml:id="i-QyesdxeEEpYYvZ7T9UDyNM" type="submission">
          <date when="2010-04-07"/>
        </correspAction>
        <correspAction xml:id="i-WnQeNWEKqZesjoY7e8TFRy" type="assigned"/>
        <correspContext corresp="i-WnQeNWEKqZesjoY7e8TFRy">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-GQ2wF54KXyNLyPZMbp9G7A">
            Förslag till riksdagsbeslut
          </head>
          <list style="ol">
            <item xml:id="i-C3ZiQr25K4bYzCCYxd93zP">
              Riksdagen tillkännager för regeringen som sin mening vad som
              anförs i motionen om fiskekvoter baserade på vetenskapliga bedömningar.
            </item>
            <item xml:id="i-QEDrQLAL9kWpShTuTvvgu6">
              Riksdagen tillkännager för regeringen som sin mening vad som
              anförs i motionen om en minskad fiskeflotta.
            </item>
            <item xml:id="i-UM34Bp4omRjfxTcDjuEnn7">
              Riksdagen tillkännager för regeringen som sin mening vad som
              anförs i motionen om ändrad skatt på fartygsbränsle.
            </item>
            <item xml:id="i-Vm9RKMHJpZZhtJhhiSruLr">
              Riksdagen tillkännager för regeringen som sin mening vad som
              anförs i motionen om ett ohållbart fiske i utvecklingsländer.
            </item>
            <item xml:id="i-PRERNrk6wLbTXkBcxCWqPz">
              Riksdagen tillkännager för regeringen som sin mening vad som
              anförs i motionen om förbud mot utkast av fisk.
            </item>
            <item xml:id="i-PvppJ3qAXe9akDBMhjr91f">
              Riksdagen tillkännager för regeringen som sin mening vad som
              anförs i motionen om nyttjanderätter för fisket.
            </item>
            <item xml:id="i-Y8RfMaxzNBgRDwqZ6xQHkV">
              Riksdagen tillkännager för regeringen som sin mening vad som
              anförs i motionen om svenska fiskevårdsområden.
            </item>
            <item xml:id="i-56eu4AvYbsUsNTvoEhjDWj">
              Riksdagen tillkännager för regeringen som sin mening vad som
              anförs i motionen om fisketurismens utveckling.
            </item>
            <item xml:id="i-4kw3DYmeuPMi9sjEHQ8dFc">
              Riksdagen tillkännager för regeringen som sin mening vad som
              anförs i motionen om miljöanpassade vattenbruk.
            </item>
            <item xml:id="i-Vt8LKqjLEazy7SNHYoCPFm">
              Riksdagen tillkännager för regeringen som sin mening vad som
              anförs i motionen om konsumentmakt.
            </item>
            <item xml:id="i-JaDHMsXH95DNDAz9WBFZRG">
              Riksdagen tillkännager för regeringen som sin mening vad som
              anförs i motionen om inrättandet av en ny vattenmyndighet.
            </item>
          </list>
        </div>
        <div type="motContent">
          <head xml:id="i-J2j2GdLv9yiapLVM828oZb" type="h1">
            Motivering
          </head>
          <p xml:id="i-3yFBYniy1KMhL7T8C3e4Ct">
            Sverige har, med sin långa kust och sina tusen och åter tusen
            sjöar, goda förutsättningar för ett långsiktigt hållbart fiske.
            Här finns bra villkor för ett miljövänligt fiske och stort utrymme
            för en jobbskapande fisketurism.
          </p>
          <p xml:id="i-45jFscK7e2feUtMGQvqmB6">
            Fördelarna är många, i tider av hög arbetslöshet och ekonomisk
            nedgång: yrkesfiskarna får fler arbetsmöjligheter och kustsamhällena
            får en chans till överlevnad, förädlingsindustrin kan fortsätta
            sin verksamhet och turistnäringen kan utvecklas. Ett förstärkt
            fiske har stor betydelse för livsmedelsförsörjningen.
          </p>
          <p xml:id="i-mLWzHRaoqD5wPTo1YfLe4">
            Ändå är den svenska fiskenäringen en bransch i kris. Hårt fisketryck,
            övergödning och miljögifter har haft förödande effekter på fisken
            och ekosystemen. Fisket är den enskilda faktor som har påverkat
            mest; överfisket har lett till nedgång i hela fiskepopulationer
            och det selektiva fisket har resulterat i stora förändringar i
            åldersstrukturen i kvarvarande bestånd. Avsaknad av rovfiskar,
            t.ex. torsk, riskerar att förvärra övergödningen samtidigt som
            miljögifterna riskerar att ge större påverkan i redan utsatta
            bestånd.
          </p>
          <p xml:id="i-n7bEpptGUkeFK6fgXn5Kx">
            Grunden för en rödgrön fiskeripolitik är en helhetssyn på fisket
            och havsmiljön. De båda komponenterna hör ihop. Den som ska förvalta
            de akvatiska ekosystemen, dvs. hav, sjöar och rinnande vatten,
            på ett långsiktigt hållbart sätt måste också förvalta fiskbestånden
            och tvärtom. Men i alltför många år har politiken, efter påtryckningar
            från näringen, prioriterat de kortsiktigt ekonomiska intressena
            framför en hållbar hushållning av naturresurserna.
          </p>
          <p xml:id="i-CpFozfw1iTtpg7yMzh67c2">
            Den rödgröna fiskeripolitiken omfattar alla aspekter av ett fiske
            i kris, med förhoppning om förbättring. Från den självklara försiktighetsprincipen
            och ekosystemansatsen till att värna jobb och kräva social omsorg
            och ekonomisk hänsyn.
          </p>
          <head xml:id="i-HVBN7hnWifLvwVJ3smz4MA" type="h2">
            Vetenskapliga rekommendationer ska följas
          </head>
          <p xml:id="i-E2a24Wo2K3wmP9QfuvtLsg">
            Fortfarande finns en chans att säkerställa ett framtida fiske
            i Östersjön och Västerhavet. Vi vill gärna försäkra oss om den.
            Med de vetenskapliga råden från Ices, det internationella havsforskningsrådet,
            som grund och med havsmiljön överordnad andra havspolitiska intressen
            finns en möjlighet att trygga fiskbeståndens fortlevnad. Sveriges
            regering måste därför driva på inom EU så att Ices rekommendationer
            följs. Vi anser att Sveriges linje i de internationella förhandlingarna
            angående fiskekvoter skall vara i enlighet med den biologiska
            rådgivningen från Ices. Beslut om fiskekvoter ska obestridligen
            vara baserade på vetenskapliga bedömningar.
          </p>
          <p xml:id="i-ETsst4KQj5ecqaaDEpxkih">
            Detta bör ges regeringen till känna.
          </p>
          <head xml:id="i-N5Sevw2SMSvyFEyesDaVVp" type="h2">
            Minskad och energisnål fiskeflotta
          </head>
          <p xml:id="i-8kWn8GNxLsRFbS6zsc1vkT">
            Vårt andra krav är att EU:s fiskeflotta minskas och anpassas
            efter de existerande fiskebestånden. Framtidens fiskbestånd räcker
            inte till för att ge arbete och inkomst till alla fiskare. Regeringen
            konstaterar också i sin skrivelse att det kvarstår en överkapacitet
            som fortsatt resulterar i låg lönsamhet. Den reducering av fiskeflottan
            som är så nödvändig och som sker med hjälp av skattemedel ska
            kontrolleras noga så att den ger önskad effekt.
          </p>
          <p xml:id="i-24EeGW5YoWR1JuC53qBJrn">
            Detta bör ges regeringen till känna.
          </p>
          <head xml:id="i-VFsaSZSyTrGiwcQwJ6YZKe" type="h2">
            Avskaffad skattebefrielse för fartygsbränsle
          </head>
          <p xml:id="i-UDgk3q44mgN4uRRv3dtevi">
            I detta sammanhang vill vi påpeka att EU:s skattebefrielse på
            bränsle har haft en omfattande betydelse för såväl fiskeflottans
            som fiskefartygens storlek. Vi anser inte att det är miljömässigt,
            klimatmässigt eller ekonomiskt försvarbart att subventionera bränslen
            till en fiskeflotta som redan är för stor. Regeringen bör se över
            om skattebefrielsen för fartygsbränsle kan avskaffas eller om
            det bör finnas ett tak för hur stor skattebefrielsen får vara.
            Stöd till fiskenäringen ska inte lämnas på ett sätt som gynnar
            bränsleslukande fartyg. Det är hög tid att Sverige agerar i EU
            mot ett skattedirektiv som alltför länge har stoppat upp utvecklingen
            av energisnålare fartyg och redskap.
          </p>
          <p xml:id="i-KaqHY1tVaSBsryqiJj3yFc">
            Detta bör ges regeringen till känna.
          </p>
          <head xml:id="i-FYwjh2PvGTjw9af1QwjpGD" type="h2">
            Ohållbart fiske i utvecklingsländer
          </head>
          <p xml:id="i-7ZHYem2MpaAC5x3gtgifJG">
            Ett visst strukturstöd till fisket kan vara nödvändigt under
            en period, för omställningen av flottan. Det är dock inte rimligt
            att det statliga stödet går till fiske av hotade arter. Ett statligt
            stöd till fiskeverksamhet som är miljömässigt ohållbar ska slopas.
          </p>
          <p xml:id="i-2yFEvVaWho76poWuGGtb8c">
            Det är inte heller rimligt att gemenskapens skattepengar subventionerar
            en fiskeflotta utanför EU:s gränser. När fiskebestånden har minskat
            inom EU:s vatten har näringen sökt sig till andra hav, ofta i
            utvecklingsländernas ekonomiska zoner. Med löfte om en utvecklad
            fiskenäring har u-länderna lockats till att teckna oförmånliga
            fiskeavtal. Inget av avtalen har genomförts på sådant sätt att
            de uppfyller FN:s livsmedels- och jordbruksorganisationers uppförandekod.
            Världsnaturfonden har i stället påpekat att det omfattande fisket
            med en övertalig EU-flotta i sydliga länder för det mesta leder
            till en rovdrift på resurserna. Havsmiljön förstörs och lokalbefolkningen
            blir av med både livsmedel och arbetstillfällen.
          </p>
          <p xml:id="i-C1tFWn8FXPq2EeKnW4Fcvo">
            Sverige bör agera för att avveckla EU:s fiskeriavtal med utvecklingsländer
            och i stället ersätta det med biståndssamarbete. Ett framtida
            fiskeriavtal måste garantera att fisket i tredjeländers vatten
            sker på verkliga överskottsresurser. En konsekvensbeskrivning
            bör därför tas fram inför förhandlingarna om nya avtal.
          </p>
          <p xml:id="i-UgBMRJoWkbCKbKguv2bc8r">
            Detta bör ges regeringen till känna.
          </p>
          <head xml:id="i-QLHPjv9BLr6idPewg6ofGh" type="h2">
            Förbud mot utkast
          </head>
          <p xml:id="i-T7sQEqf5XMXHxhNHC2KpRZ">
            Ett tredje viktigt krav i vår rödgröna fiskeripolitik är förbud
            mot dumpning av fisk. Vi ställer oss positiva till att regeringen
            under senare tid har ökat sina ambitioner och försökt minska utkast
            av fångsten, bl.a. genom att förbjuda s.k. high grading. En uppgradering
            av fångsten innebär att mindre dyrbara fiskar kastas överbord.
            Fiskaren sparar de mest värdefulla individerna, vilket oftast
            är de största, inom ramen för sin kvot och kastar ut resten. Effekten
            av high grading är att fler fiskar dör på grund av arbetsmetoderna
            än om all fångad fisk hade landats.
          </p>
          <p xml:id="i-27QnJsBNj8E3nBwu2guxHz">
            Det införda förbudet mot high grading i Östersjön och Västerhavet
            är ett första steg, men inte tillräckligt för att uppnå ett uthålligt
            fiske. Vi vill att EU inför ett generellt dumpningsförbud av torsk
            i Östersjön senast den 1 januari 2011. Det förbudet ska strax
            därefter följas av ett likadant förbud för Västerhavet. Detta
            bör regeringen verka för.
          </p>
          <p xml:id="i-3MhHR3RTdTPd1gj6mTweYW">
            Detta bör ges regeringen till känna.
          </p>
          <p xml:id="i-8eRiLdNJ2XovMSktMtxoot">
            En förväntad effekt av förbudet mot utkast är att den tekniska
            utvecklingen av fiskeredskapen äntligen sätter fart. Det finns
            ett stort behov av smarta, selektiva fiskeredskap som konsekvent
            minskar bifångsterna. Teknikutvecklingen kan i sin tur också generera
            nya varsammare trålningsmetoder.
          </p>
          <head xml:id="i-LhE29T1vqWsiG9bz4exqbQ" type="h2">
            Nyttjanderätter
          </head>
          <p xml:id="i-iWp9BkWvyP9F1GSW5wGA8">
            Det övergripande målet för den gemensamma fiskeripolitiken i
            EU är att resursutnyttjandet ska vara ekologiskt, ekonomiskt och
            socialt hållbart. Den ekologiska hållbarheten ska vara överordnad,
            vilket ibland kan medföra ekonomiskt stöd för att minimera eller
            stoppa ett visst fiske. Vårt förslag till förvaltning av fisket
            utifrån dessa tre principer innebär att tilldelningen av fiskerättigheter
            ska bygga på ett miljöriktigt fiske. Vi vill också ha en snabbare
            utveckling av alternativa redskap, en återuppbyggnad av fiskestammar,
            t.ex. lax, fler stängda områden på längre eller kortare tid och
            olika fiskestopp på olika platser under olika delar av året. För
            detta krävs det som vi länge efterfrågat: en ny samordnande myndighet
            för havs- och vattenmiljöfrågor.
          </p>
          <p xml:id="i-VNU2Ti5VqDFbbLr1cmZx1N">
            En ytterligare begränsning kan vara att införa fiskestopp om
            fisket av en målart visar sig innehålla en viss andel av en annan,
            redan stoppad art. Då vill vi att fisket ska kunna avbrytas och
            att området snabbt ska kunna stängas av för en viss tid.
          </p>
          <p xml:id="i-7g3z9JhcZMrigohQFyNGjR">
            Vi fortsätter att ifrågasätta de försäljningsbara individuella
            kvoter som regeringen har verkat för, eftersom vi befarar att
            fiskeresurserna koncentreras till ett fåtal ägare. Vi vill utvärdera
            handelssystemet med fiskerätter.
          </p>
          <p xml:id="i-QeqZM97FEXqQMe4N8HprbA">
            Vi fortsätter att ifrågasätta det av regeringen beslutade systemet
            där oseriösa svenska fiskare, efter försäljning av fiskerätter
            som man har fått gratis, flyttar sina fartyg till andra delar
            av världen och fortsätter att fiska i fattiga människors vatten.
            Avsaknaden av krav från myndigheternas sida är genant. En rimlig
            begäran vore att båtarna försvann från marknaden.
          </p>
          <p xml:id="i-UuAWMLBEEhP635BLoqtJa5">
            Från oppositionens sida föreslår vi ett införande av nyttjanderätter
            för de flesta kommersiella fisken. Med nyttjanderätter vill vi
            skapa ett personligt ansvar för fiskevården. Då värnar vi det
            regionala fisket och motverkar att fiskare inom ett segment blir
            utträngda av andra fiskare som har lämnat sina fiskeområden. Vi
            anser att fiskerätterna ska fördelas utifrån en tydlig miljöprofil.
            Det fisksätt som påverkar miljön minst ska kunna få en större
            andel av den totala kvoten. Fångsten ska alltid och till största
            delen utgöras av den fisk som var målet, med ett minimum av bifångst.
          </p>
          <p xml:id="i-Fp5kM5eriRTmZTz75V81jk">
            Vi vill också främja en ökad regional förvaltning där många kunniga
            intressenter involveras: yrkesfiskare, fritidsfiskare, företrädare
            för kommuner, miljörörelser, turistnäringen m.fl.
          </p>
          <p xml:id="i-PSdzWNQoLz26ndfNPiBLrQ">
            Detta bör ges regeringen till känna.
          </p>
          <head xml:id="i-B4NpqtmJCuBq5KgMUsvyef" type="h2">
            Fiskevårdsområden
          </head>
          <p xml:id="i-GbAy97Ki5HW9SEVTPb2w1V">
            Det svenska sportfisket är en folkrörelse som sysselsätter fler
            än två miljoner utövare årligen. Tack vare våra unika fiskemöjligheter
            ger sportfisket inte bara arbetstillfällen i glesbygd och goda
            exportintäkter, utan också ett psykiskt och fysiskt välbefinnande,
            vilket det ofta rapporteras om i olika hälsostudier och utredningar.
            Näringarna runt sportfisket omsätter 23 miljarder kronor per år
            och är i allt väsentligt osubventionerade.
          </p>
          <p xml:id="i-P698GQbVhgsJmJiKuH1ZJT">
            Tillgången till fiskevatten för allmänheten är en fråga som har
            engagerat näring och politik under flera decennier. Välskötta
            fiskevatten och rationella fiskeupplåtelser är fundamentet för
            sportfisket. Med stöd av den s.k. frifiskerätten bedrivs sportfiske
            i havet och längs kusterna. I inlandet är det drygt 2 000 fiskevårdsområden
            som erbjuder fiske. Dessa fiskevårdsområden utgör ryggraden i
            den svenska fiskevården.
          </p>
          <p xml:id="i-5eiYvHtzYYgV1Q6FSSfttx">
            Dagens lagstiftning (1981:533) om fiskevårdsområden, LOFO, bidrar
            till att på ett bra sätt utforma fiskevårdsområdena utifrån äganderättsliga,
            biologiska och upplåtelsemässiga förutsättningar. Den är väl anpassad
            till vattendirektivets princip om avrinningsområdesvis förvaltning.
            Vi anser att den är en fungerande förvaltningsform för svenska
            förhållanden, där det samfällda fisket dominerar men där även
            fastigheter med skiftat fiske ska kunna ingå i en förvaltningsmässig
            helhet.
          </p>
          <p xml:id="i-7jDMSRSoDnzfLX7fH9Jkuh">
            De problem som finns i dag är, enligt berörda sportfiskare, små
            och handlar främst om komplicerade skatteregler och en bristande
            administrativ kapacitet, särskilt i avfolkningsbygder. Därför
            är det förvånande att delbetänkandet från regeringens fiskelagsutredning
            föreslår en så genomgripande förändring av fiskevårdsområdenas
            funktion. Vi ställer oss tveksamma till betänkandet. Utredningens
            förslag riskerar att urholka allmänhetens möjlighet att fiska
            i enskilt vatten. Ett fåtal stora innehavare av enskild fiskerätt
            gynnas på det stora flertalets fiskerättsägares bekostnad.
          </p>
          <p xml:id="i-8dp791YgnkUFiNJPYhQeXR">
            Detta bör ges regeringen till känna.
          </p>
          <head xml:id="i-8x8DBaes7nbV89HLxwgiq5" type="h2">
            Fisketurismen
          </head>
          <p xml:id="i-HTrYSLgLnbTYgyFr11pwBp">
            En satsning på det lokala och det regionala fisket, liksom på
            fisketurismen, ger många nya arbetstillfällen, det är vi övertygade
            om. Fisketurismen kan vara en chans för yrkesfiskaren att ha ett
            kompletterande arbete och ett tillfälle för honom eller henne
            att vårda och bevara fiskbestånden på ett nytt sätt. En yrkesfiskare
            ges nya möjligheter att bedriva planerad verksamhet med turister
            som semestrar utifrån sitt fiskeintresse.
          </p>
          <p xml:id="i-DgpF64pyh1WCYk4D52WstP">
            Men fisketurismen kan också vara en spontanaktivitet av besökande
            som upptäcker möjligheten att fiska när de stannar till på en
            plats. Fisket kan sedan vara allt från en upplevelse där turisten
            följer med för att ta del av aktiviteterna till ett fiske där
            turisterna själva är experter.
          </p>
          <p xml:id="i-irGe7tCiZgdCBE7Bcnfnc">
            I den pågående fiskelagsutredningen avhandlas frågorna om yrkesfiskelicenser.
            Där diskuteras också behovet av en fisketurismlicens och en eventuell
            utformning av en sådan. Vi konstaterar att de flesta fisketurismföretag
            bedriver sitt fiske på enskilt vatten i sjöar och älvar och därför
            inte behöver några särskilda regler. Få företag är i behov av
            en licens.
          </p>
          <p xml:id="i-Q7EZsVfexVkaecmuMP9p8D">
            Vi vill också betona att a rbetet med att utveckla fritidsfisket
            och fisketurismen ska göras utifrån en långsiktigt hållbar förvaltningsplan.
            Uppbyggnad av fiskvandringsvägar för att stimulera tillväxten
            av fiskarter och fiskekvoter som följer forskarnas rekommendationer
            är avgörande för att fisken som resurs, och därmed möjligheten
            för fisketurism, ska värnas och upprätthållas på livskraftiga
            nivåer.
          </p>
          <p xml:id="i-5555TuLoPGszon9YmLEDu9">
            Utsättningen av fisk i fiskevårdande syfte måste övervakas noga.
            Fisketurismen är en ny näring där restriktionerna måste kontrolleras
            och efterlevas.
          </p>
          <p xml:id="i-HmoUo7ngweFwvjEd7U3ALe">
            Detta bör ges regeringen till känna.
          </p>
          <head xml:id="i-WmMqYKwbvprSi3J4szwDg8" type="h2">
            Vattenbruket
          </head>
          <p xml:id="i-QV2rCpuaSXDAigxjpzZGzE">
            Det finns en kvarstående potential för vattenbruket i Sverige,
            noterar regeringen i sin skrivelse. Vad som krävs för att de outnyttjade
            möjligheterna ska tas till vara och stimuleras framgår inte.
          </p>
          <p xml:id="i-4GHfVMWPLtWbZPjVivWbXM">
            Regeringen har dock anammat idén om musselodlingar, särskilt
            som en åtgärd för att minska närsalterna och rena havsmiljön.
            Musslorna tar upp kväve och fosfor och binder ämnena i sin kroppsvävnad.
            Att skörda musslor är ett effektivt sätt att plocka näringsämnen
            ur havet. Investeringar på mellan 0,5 och 1 miljard kronor i musselodlingar
            ger, enligt beräkningar, samma reningseffekt som investeringar
            för drygt 5 miljarder inom jordbruket. Tester har visat att det
            går att odla musslor även på ostkusten. Därför kan den musselodling
            som i dag sker i stor skala i Bohuslän med fördel utvidgas till
            Östersjön.
          </p>
          <p xml:id="i-D4xJMjxSPhsntEs81qRrRH">
            Detta bör ges regeringen till känna.
          </p>
          <p xml:id="i-YE22VSBTTJJw4ExXjwPqKZ">
            Ett miljöanpassat vattenbruk kan ha stor betydelse för konsumenternas
            efterfrågan på inte bara musslor, utan också fisk och skaldjur.
            Här krävs mer forskning och utveckling, i samarbete med branschen.
            Tillståndsgivningen för vattenbruk måste revideras och anpassas
            för att ge ett mer miljöanpassat vattenbruk och samtidigt ge människor
            nya försörjningsmöjligheter i glesbygden. I ett globalt perspektiv
            har vattenbruket stor betydelse. Det kan ge många miljoner människor
            en tryggad livsmedelsförsörjning.
          </p>
          <head xml:id="i-HK6Mv2eMtgzUmkz4srEWVM" type="h2">
            Konsumenternas makt
          </head>
          <p xml:id="i-64jGRzyL7pN8QzgxXvyBnP">
            Dagens konsumenter efterfrågar i allt högre grad ursprungsmärkta
            varor. Märkningen av fisk och andra livsmedel ska ge information
            om hur långt varan har transporterats, hur färsk den är och var
            den har fångats eller fötts upp. Vi anser att den svenske jordbruksministern
            har missat en viktig bit i de många beslut som måste fattas för
            att säkra torskens, och andra hotade arters, överlevnad. Han skulle
            ha infriat det löfte som hans centerparti gick till val på: en
            obligatorisk ursprungsmärkning för livsmedel.
          </p>
          <p xml:id="i-W6tZGkEfMWVuJc6BC215P4">
            I stället är det EU-kommissionen som nu har beslutat om nya direktiv
            för obligatorisk märkning av fisk ned till minsta båt. Vi ser
            fram emot implementeringen i Sverige.
          </p>
          <p xml:id="i-RkiRXPbhgqgcLBZuSFpDA9">
            En ursprungsmärkning av fisk bidrar till en ökad handel med godkända
            fiskarter. Det bidrar också till en bättre kontroll och därmed
            ett minskat illegalt fiske.
          </p>
          <p xml:id="i-XqMRbwwTpAZdq7GDQ9z5kF">
            Detta bör ges regeringen till känna.
          </p>
          <head xml:id="i-SmETfiyQDLd6Ufx5iPBgbM" type="h2">
            Ny gemensam myndighet nödvändig
          </head>
          <p xml:id="i-2HpGzEVBcXoFPLKvsJTyCb">
            För att vi ska komma till rätta med alla de problem som präglar
            vattenmiljön i Östersjön och Västerhavet krävs samlade och samordnade
            insatser från många myndigheter och departement. En ny myndighet
            för havs- och vattenmiljöfrågor har länge efterfrågats av oppositionspartierna.
            I den havsmiljöproposition som regeringen presenterade för drygt
            ett år sedan föreslogs också i sista stund en utredning kring
            behovet av en central förvaltningsmyndighet. Av utredningens betänkande
            (SOU 2010:8) framgår att den nya myndigheten för vatten och havsmiljön
            bör kunna ta över flertalet av Fiskeriverkets uppgifter, inklusive
            fiskerikontrollen, och den verksamhet som Naturvårdsverket har
            inom området hav och vatten.
          </p>
          <p xml:id="i-LjqWXicficxpAjezz16atB">
            Vi välkomnar utredarens förslag och uppmanar regeringen att lägga
            de interna departementsstridigheterna åt sidan och kollektivt
            satsa på en integrerad fiskeförvaltning. Att välja att separera
            fiskerifrågor från havsmiljön och placera dem på Jordbruksverket,
            vilket vi befarar att regeringen gör, permanentar endast de senaste
            årtiondens problem med överfiske.
          </p>
          <p xml:id="i-UyoVsJ4pWnTEGrr8Ao7Z53">
            Detta bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-WfzCQbFPkp8pJCDtU7KEFH" who="i-NW2TEoH8XmW9aSn2aKJ8EA">
              Anders Ygeman (s)
            </item>
            <item xml:id="i-LAGHjAfZ8UnWb8rdwVnXa6" who="i-UFTZBKNRWWLXUXAtcCcVfH">
              Tina Ehn (mp)
            </item>
            <item xml:id="i-AHMnjwu4WxGeoH97iHiv96" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-NLEonCi6e33eYp8ZoJQR3M" who="i-Uxe3rhosBnSZpqJX5d7gpy">
              Carina Ohlsson (s)
            </item>
            <item xml:id="i-AWGZUHjmtcLkBmK2KDHBqd" who="i-FrC3WwfjWAuoWu4BnbedDa">
              Jan-Olof Larsson (s)
            </item>
            <item xml:id="i-5PS9ERudxuDBjLCrZcv1Wa" who="i-JfXS8EFEqMfBiyryszrVvW">
              Ann-Kristine Johansson (s)
            </item>
            <item xml:id="i-ivoSXbfGBeBWyqczFYYWG" who="i-B34sv9ytsiioT1XaQtyXUo">
              Helén Pettersson i Umeå (s)
            </item>
            <item xml:id="i-NG5bkmcy25n43CPCDtUdTr" who="i-MKm68HiDPih8eisvsh6GJg">
              Bo Bernhardsson (s)
            </item>
            <item xml:id="i-VdqSaBbB4oMEZk1z7eSJEw" who="i-82JYkSfoXnEHz2Cm1hUTA2">
              Aleksander Gabelic (s)
            </item>
            <item xml:id="i-UiTpuj858i6z9asUXSLLdu" who="i-Vw3jBQw26TxFbXrsoKmCH2">
              Roland Bäckman (s)
            </item>
          </list>
        </div>
      </div>
    </body>
  </text>
</TEI>
