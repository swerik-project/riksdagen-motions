<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-NU-00380">
  <teiHeader>
    <fileDesc>
      <titleStmt>
        <title>Fortsatt utveckling av sociala företag</title>
        <author corresp="i-84DiaFjYsBoBUQnKJiSte9">av Elisabeth Svantesson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fortsatt utveckling av sociala företag</title>
          <idno type="rdwebb">GX02N380</idno>
          <rs type="number">N380</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GX02N380/text</ref>
          <ref type="dokument_url_html">http://data.riksdagen.se/dokument/GX02N380</ref>
          <ref type="dokumentstatus_url_xml">http://data.riksdagen.se/dokumentstatus/GX02N380</ref>
          <ref type="doc">http://data.riksdagen.se/fil/25594B9A-62A2-4EC1-B299-4B71D470D266</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-84DiaFjYsBoBUQnKJiSte9</idno>
            <name>Elisabeth Svantesson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TKFCw9dbcAAxtijAjywkEm" type="signed"/>
        <correspContext corresp="i-TKFCw9dbcAAxtijAjywkEm">
          <note type="signatory" corresp="i-84DiaFjYsBoBUQnKJiSte9"/>
        </correspContext>
        <correspAction xml:id="i-SMfLVHgNwKHZn5P724ps87" type="numbering">
          <date when="2009-10-07"/>
        </correspAction>
        <correspAction xml:id="i-71pLCdRZQGX6NWgTBX3Dp8" type="submission">
          <date when="2009-10-05"/>
        </correspAction>
        <correspAction xml:id="i-KGJVJ21r5vcMxYQHkFitG3" type="transfer">
          <date when="2009-10-05"/>
        </correspAction>
        <correspAction xml:id="i-28GLXY7559cBTyhe7ypHbo" type="assigned"/>
        <correspContext corresp="i-28GLXY7559cBTyhe7ypHbo">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-YY3pSG9b1KhnMwBWsbKKJy">
            Förslag till riksdagsbeslut
          </head>
          <p xml:id="i-HidcEau87LGJNDg83vBkyb">
            Riksdagen tillkännager för regeringen som sin mening vad som
            anförs i motionen om sociala företag och det stöd de behöver för
            att bygga upp egna organisationer.
          </p>
        </div>
        <div type="motContent">
          <head xml:id="i-Qf944vEoAziSUkJ1qZUSBe" type="h1">
            Motivering
          </head>
          <p xml:id="i-JLLkAD417TKY2N37Y2wyqK">
            För att nå målet om full sysselsättning behövs många olika insatser.
            För de människor som stått utanför arbetsmarknaden under en lång
            period, exempelvis på grund av psykiskt eller fysiskt funktionshinder,
            långtidssjukskrivning eller missbruksproblematik kan vägen tillbaka
            till ett arbete på arbetsmarknaden vara mycket lång. För dessa,
            och andra personer som av andra orsaker har stått utanför arbetsmarknaden
            under många år, kan en av vägarna tillbaka till arbetslivet gå
            genom arbete i ett socialt företag.
          </p>
          <p xml:id="i-9QSFcsVU8cePPj98r2EnpV">
            Sociala företag och socialt entreprenörskap utvecklas just nu
            i stora delar av världen för att skapa arbetstillfällen. Det är
            en form som har många förtjänster och en stor utvecklingspotential.
            Regeringen har tagit flera viktiga steg för att erkänna betydelsen
            av sociala företag och för att stödja uppkomsten av nya sociala
            företag. Näringsdepartementet arbetar exempelvis med en handlingsplan
            för att utveckla socialt företagandet, och regeringen har också
            avsatt särskilda medel för att öka kunskapen om de sociala företagen
            och deras roll i att stötta människor i utsatta situationer till
            ett aktivt arbetsliv. Detta visar tydligt att regeringen satsar
            på att stödja människor i utanförskap att utveckla företagande.
            R egeringen har därigenom tydligt markerat de sociala företagens
            betydelse för svensk arbetsmarknad.
          </p>
          <p xml:id="i-VuATbJUjQUBKwXdAVfeHgh">
            Runt om i Sverige startas nu allt fler sociala företag, många
            gånger med stora ideella insatser, och behovet växer att kunna
            utveckla mer organiserade nätverk och plattformar för påverkansarbete,
            kompetensutveckling och samarbete. Idag finns i huvudsak en förening
            som organiserar sociala företag, Skoopi, Sociala arbetskooperativens
            intresseorganisation. Deras arbete bedrivs till stor del med ideella
            krafter men de har också olika projektmedel.
          </p>
          <p xml:id="i-MnPsq9JC577JqEKb6vBtEV">
            Den stora majoriteten som arbetar i de sociala arbetskooperativen
            är människor som stått utanför arbetsmarknaden under lång tid.
            De har ofta sociala hinder som gör det svårt att utan något kontinuerligt
            stöd klara uppgiften. Det är därför viktigt att de sociala företagen
            kan finna vägar till egenorganisering för att ge varandra stöd
            och för att nya företag ska startas. Eftersom de sociala arbetskooperativen
            ofta är företag med en svag ekonomi är det omöjligt att i en paraplyorganisation
            kunna finansiera alla de behov som finns av gemensamma tjänster.
            Medlemmarna har helt enkelt inte möjlighet att betala. Andra ideella
            organisationer som arbetar inom det sociala området eller med
            funktionshindrade har möjligheter att söka verksamhetsbidrag,
            vilket en organisation som exempelvis Skoopi inte har.
          </p>
          <p xml:id="i-HAPpNX1M57NV3fW1FJoT6D">
            När nu en satsning görs på att utveckla socialt företagande behövs
            informations- och utbildningsinsatser till myndigheter, kommuner
            och intresseorganisationer, och de sociala företagens erfarenheter
            är efterfrågade. För att de sociala företagen ska kunna bidra
            behövs en stödstruktur och en långsiktighet från statens sida.
            De sociala företagen behöver stöd för att bygga upp egna organisationer.
            Detta bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-HZsXzMYeT4GDo6iD3ubjwP" who="i-84DiaFjYsBoBUQnKJiSte9">
              Elisabeth Svantesson (m)
            </item>
          </list>
        </div>
      </div>
    </body>
  </text>
</TEI>
