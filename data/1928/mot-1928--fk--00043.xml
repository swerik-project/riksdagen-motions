<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1928/mot_1928__fk__43/mot_1928__fk__43-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 43. 1
          </p>
          <p>
            Nr 43.
          </p>
          <p>
            Av herr Tjällgren m. fl., om höjning av statens skogsutdiknings-
            anslag.
          </p>
          <p>
            I diskussioner om skogsfrågor förekomma ofta yttranden, som tyda
            på en viss misstro gentemot de mindre skogsägarnas vilja och förmåga
            att driva ett ratio- nellt skogsbruk. Man anser att skogens uppdelning
            på ett stort antal ägare med vanligen små resurser lägger hinder
            i vägen för det kontinuerliga, uthålliga skogsbruk, som i längden
            lämnar den största avkastningen. Detta resonemang är dock enligt
            vår mening oriktigt. Utom det att varje tanke på att i någon form
            sammanföra de s. k. bondskogarna i större komplex är ogenomförbar
            och måste anses fullkomligt utesluten, föreligger ingalunda någon
            omöjlighet att på de små skogsarealerna tillämpa rationellt skogsbruk,
            såsom framgår av de senare årens utveckling, och det är allmänt
            bekant, att intresset för skogs- vården sedan länge är i starkt
            stigande bland de smärre skogsägarna, vad även torde kunna vitsordas
            av skogsvårdsstyrelserna. Genom skogsvårdsstyrelseinstitutionen
            har numera även den mindre skogs- ägaren beretts tillgång till
            nödig sakkunskap för relativt ringa kostnad och behöver således
            icke längre av brist härpå bedriva sin skogsskötsel på ett mindre
            ekonomiskt sätt. Klart är dock, att det i många fall överstiger
            den enskilde skogsägarens krafter att utföra vissa arbeten på
            lång sikt, som icke kunna väntas ge avkastning förrän i en avlägsen
            framtid. För sådana ändamål lämnar ju staten bidrag genom skogsvårdsstyrelserna,
            och vi anse att den ytterligare uppmuntran den enskilda skogsvården
            behöver för att överallt nå upp till den ståndpunkt, som såväl
            ur allmän som enskild synpunkt är önskvärd, bör fortgå i denna
            redan prövade form. Då det visat sig att anslagna medel äro långt
            ifrån tillräckliga, bör en utökning ske, vilket vi så mycket hellre
            förorda, som dylika medel komma till verkligt produktiv användning,
            varigenom arbets- tillfällena inom landet ökas och nya värden
            skapas. Vad som framförallt behöver stödjas torde vara utdikning
            och skogsodling, det senare företrädesvis inom södra och mellersta
            Sverige. Till understödjande medelst statsbidrag utan återbetalningsskyldighet
            av torrläggningsföretag, vilka avse höjande av alstringsförmågan
            hos mark med hänsyn till dess utnyttjande för skogsbörd, har för
            budgetåret 1928—1929 av centralrådet för skogsvårdsstyrelsernas
            förbund begärts 500,000 kronor, vilket belopp emellertid av departementschefen
            nedsatts till 300,000. I fråga om dylikt anslag till utdikning
            av försumpade skogsmarker tillhö-
          </p>
          <p>
            Bihang till riksdagens protokoll 1928. 3 saml. 11 häft. (Nr 43—46.)
            1
          </p>
          <pb facs="riksdagen-motions-pdf/data/1928/mot_1928__fk__43/mot_1928__fk__43-002.pdf"/>
          <p>
            2 Motioner i Första kammaren, Nr 43.
          </p>
          <p>
            rande enskilda ägare tog riksdagen år 1926 efter en motion i
            första kammaren av hr Schedin m. fl. ett initiativ, som sedan
            fullföljts. Vi anse det vara riktigt att fortsätta på den inslagna
            vägen att medelst bidrag genom skogsvårdsstyrel- serna uppmuntra
            dylika torrläggningsföretag. Genom lämpliga åtgärder kunna vattensjuka
            för skogsbruk improduktiva marker göras värdefulla och bringas
            i det skick, att de lämna god avkastning för framtiden. Med det
            värde skogen numera har, torde dylika dikningar ur ej blott privatekonomisk
            utan även natio- nalekonomisk synpunkt få räknas till de viktigaste
            och mest berättigade ar- beten inom ett rationellt skogsbruk.
            En indirekt fördel av stor räckvidd är den ökning av tillgången
            på produktivt arbete, dylika företag medföra, varige- nom möjligheten
            att kunna bereda rum för vårt befolkningsöverskott både nu och
            i framtiden förstoras. Det gäller emellertid ett arbete på lång
            sikt, vartill den enskilde vanligen ej kan förväntas i stånd att
            i tillräcklig utsträckning uppbringa medel. Det visar sig dock,
            att vattenledningsföretagen omfattas med stort intresse av skogsägarna,
            ej minst de mindre och medelstora, varför man kan vänta sig goda
            resultat, om ett någorlunda tillräckligt bidrag tillskjutes av
            staten. Beträffande skogsodlingen har centralrådet för skogsstyrelsernas
            förbund framhållit, att det i vårt land finnes betydliga arealer
            kal skogsmark, av vilka de flesta tillkommit före 1905, således
            innan lagbestämmelserna om sörjande för återväxten funnos. Arealen
            av produktiv ljunghedsmark uppskattas till 115,000 hektar, vartill
            kommer omfattande arealer äldre kalmarker av annan typ. För en
            del år se- dan, då skogsvårdsstyrelserna hade till sitt förfogande
            större tillgångar, voro de i tillfälle att i ej ringa omfattning
            understödja skogsodling å av ålder kala marker, men möjligheterna
            härtill hava nu minskats. Skogsägarna ha givet- vis, anmärker
            centralrådet, stort intresse av att få sina kalmarker skogsodlade
            men sakna i regel medel att ensamma nedlägga kostnader på åtgärder,
            av vilka de själva i sin livstid i regel ieke kunna få någon inkomst.
            Ett mindre bidrag pr hektar torde dock i allmänhet vara nog för
            att stimulera intresset. Central- rådet begärde hos Kungl. Maj:t
            anslag för dylik skogsodling å kalmarker, var- om dock icke av
            departementschefen gjorts någon framställning i statsverks- propositionen.
            Båda dessa ändamål, såväl skogsutdikning som skogsodling, äro
            enligt vår mening synnerligen behjärtansvärda, och ett effektivare
            stöd från statsmak- ternas sida, än vad departementschefen föreslagit,
            på sin plats. I båda fallen har mycket gjorts av enskilda skogsägare,
            men det ligger i sakens natur, att de icke helt mäkta utan stöd
            från det allmänna genomföra det arbete som fordras. För skogsodling
            å äldre kalmarker, som framförallt kräves i södra men även i mellersta
            Sverige, ha många skogsägare tagit förtjänstfulla initiativ, ehuru
            de relativt stora kostnaderna (bl. a. drager nödvändig hägnad
            till skydd för planteringarna stora summor) göra det omöjligt
            att helt lita till den en- skilde ägaren för detta arbetes utförande.
          </p>
          <pb facs="riksdagen-motions-pdf/data/1928/mot_1928__fk__43/mot_1928__fk__43-003.pdf"/>
          <p>
            Motioner i Första kammaren, Nr 43. 3
          </p>
          <p>
            Då det är av stor ekonomisk och även social betydelse samt ett
            intresse ej blott för skogsägarna utan även för det allmänna,
            att här omnämnda marker göras produktiva, anse vi det berättigat
            att staten träder emellan genom att i tillräcklig utsträckning
            stödja och uppmuntra det enskilda initiativet, vilket bäst torde
            ske genom erforderlig höjning av statens anslag till skogsvårdssty-
            relserna, varvid förutsättes att ökningen kommer dikning, odling
            och liknande skogsvårdande åtgärder på enskild mark till godo.
            Rörande anslagens storlek vilja vi föreslå samma belopp, som äskats
            av cen- tralrådet för skogsvårdsstyrelsernas förbund. I anslutning
            till det anförda få vi alltså hemställa,
          </p>
          <p>
            att riksdagen måtte besluta att för budgetåret 1928—1929 under
            benämning statens skogsutdikningsanslag anvisa ett extra reservationsanslag
            av kronor 500,000.
          </p>
          <p>
            Stockholm den 18 januari 1928.
          </p>
          <p>
            L. Tjällgren.
          </p>
          <p>
            Per Andersson. Oscar Ericson. Johan Johansson, Friggeråker. L.
            G. Bodin. H. Andersson. Petrus Nilsson.
          </p>
          <p>
            Alexander Nilsson.
          </p>
        </div>
      </div>
    </body>
  </text>
</TEI>
