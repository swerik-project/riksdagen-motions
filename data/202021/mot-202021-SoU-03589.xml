<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SoU-03589">
  <teiHeader>
    <fileDesc>
      <titleStmt>
        <title>Lagen om särskilt stöd till vissa funktionshindrade</title>
        <author corresp="i-73o5S2z3dmzixAt7gzz34E i-DGTHVhbApAq9J741uJW2uT">av Sofia Westergren och Marléne Lund Kopparklint (båda M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3589 av Sofia Westergren och Marléne Lund Kopparklint (båda M)</title>
          <idno type="rdwebb">H8023589</idno>
          <rs type="number">3589</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H8023589/text</ref>
          <ref type="dokument_url_html">http://data.riksdagen.se/dokument/H8023589</ref>
          <ref type="dokumentstatus_url_xml">http://data.riksdagen.se/dokumentstatus/H8023589</ref>
          <ref type="docx">http://data.riksdagen.se/fil/46A62782-E826-4ED2-A02E-30150AFF1A27</ref>
          <ref type="pdf">http://data.riksdagen.se/fil/C540A537-BEE9-402C-A719-E079195BB1A5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-73o5S2z3dmzixAt7gzz34E</idno>
            <name>Sofia Westergren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGTHVhbApAq9J741uJW2uT</idno>
            <name>Marléne Lund Kopparklint</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-SbVsketW7fLVEM2cHbzFC4" type="signed"/>
        <correspContext corresp="i-SbVsketW7fLVEM2cHbzFC4">
          <note type="signatory" corresp="i-73o5S2z3dmzixAt7gzz34E"/>
          <note type="signatory" corresp="i-DGTHVhbApAq9J741uJW2uT"/>
        </correspContext>
        <correspAction type="submitted" xml:id="i-4gFe9w3VBxyc1xuiv4HQwD">
          <date when="2020-10-06"/>
          <time when="16:01:00"/>
        </correspAction>
        <correspAction type="reviewed" xml:id="i-VWd7PLgCiyeyuVR5LHwpHb">
          <date when="2020-10-06"/>
          <time when="20:40:54"/>
        </correspAction>
        <correspAction type="referred" xml:id="i-KdhzJrDBoD2y7LpuxZDquK">
          <date when="2020-10-14"/>
        </correspAction>
        <correspAction type="assigned" xml:id="i-DxsXG3UeWGaECLyamkjwEF">
          <date when="2021-02-03"/>
          <time when="16:40:59"/>
        </correspAction>
        <correspContext corresp="i-DxsXG3UeWGaECLyamkjwEF">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-Mg8ZAsAbVF7imRGupXaeFV"/>
        <correspContext corresp="i-Mg8ZAsAbVF7imRGupXaeFV">
          <ref type="uppgift">2020/21:SoU7</ref>
          <ref type="ref_dok_id">H801SoU7</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU7</ref>
          <ref type="ref_dok_titel">Stöd till personer med funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2020/21:3589 av Sofia Westergren och Marléne Lund Kopparklint (båda M) Lagen om särskilt stöd till vissa funktionshindrade</div>
      </div>
      <div type="motBody">
        <div type="motProposal" subtype="förslag">
          <head xml:id="i-2jUfLaqzX6ya5G4gRdG1XG">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-5UaYscuogC7dx6dEjwFM5G">
              Riksdagen ställer sig bakom det som anförs i motionen om att
              se över förutsättningar för personlig assistans att utvecklas
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-NUUB4Yw48TJtejoRXs2qD">
            Motivering
          </head>
          <p xml:id="i-6i9wfkndjTgRGSRTR1pnwm">
            Det är drygt tjugofyra år sedan lagen om särskilt stöd till vissa
            funktionshindrade (LSS) klubbades igenom i riksdagen och förändrade
            livsvillkoren för många funktionshindrade i samhället. Istället
            för att vårdas som tjugofemåring på det som då kallades långvården,
            fick även personer med svårare funktionshinder en möjlighet att
            ta sig ut och delta i samhället som vilken annan medborgare som
            helst. Och det är just detta som är grundintentionen med den personliga
            assistansen; att funktionshindrade personer skall kunna delta
            i samhället på liknande villkor som vilken annan invånare som
            helst. Merparten av de vuxna med personlig assistans idag är funktionella
            och aktiva människor som tack vare den personliga assistansen
            kan bidra och delta i samhället och ha ett liv istället för att
            bli omhändertagna på institution eller vara ofrivilliga fångar
            i sitt eget hem.
          </p>
          <p xml:id="i-8zyFqunB6S5RgY7JhLo5Cv">
            Att delta i samhället innebär inte bara att komma ut någon gång
            då och då och spela minigolf eller gå på bio. Att delta i samhället
            innebär rätten till att kunna gå till sitt arbete, att kunna gå
            och handla, att kunna följa med sin dotter på hockeyträningen,
            att kunna vara fritidspolitiker, att kunna laga sin egen mat,
            att kunna hjälpa sin partner med hushållsarbetet, att kunna bidra
            till samhället som god man eller kontaktperson m.m. Utan den personliga
            assistansen och utan tillräckligt mycket beviljad tid för assistans
            blir allt detta en omöjlighet för alla vuxna med personlig assistans
            idag. Det är därför frågan om den personliga assistansen och dess
            utförbarhet är så viktig. Assistansen är skillnaden mellan att
            bli ofrivilligt omhändertagen och kunna leva självständigt.
          </p>
          <p xml:id="i-3Z9gnfvaZ69vA3xy6qMuo2">
            De senaste åren har det kommit allt fler prejudicerande domar
            som inskränkt möjligheten för fler och fler personer med funktionsvariationer
            att delta i samhället och också lett till att väldigt många personer
            som tidigare varit beviljade personlig assistans nu blivit av
            med den. Fokus har riktats ifrån att skapa möjligheter för redan
            hårt utsatta människor till att spara pengar. I media avslöjas
            fuskare efter fuskare och allmänhetens inställning till den personliga
            assistansen blir allt mer negativ. Därför behöver Lagen om särskilt
            stöd till vissa funktionshindrade ses över och upprätthålla dess
            grundintention.
          </p>
          <p xml:id="i-NA2nPmwvx9Q8vbS1AhA1ep">
            Den här motionen syftar till att återskapa förtroendet för den
            personliga assistansen, att minska fusket och att åter ge personer
            med funktionsvariationer möjlighet att delta i samhället på riktigt.
          </p>
          <head type="h2" xml:id="i-NF5zKj8pkkZbfQ5vMMND7P">
            Kortsiktiga åtgärder
          </head>
          <p xml:id="i-Skbd4GTbUw13tYJzXCdTZA">
            Akuta åtgärder behövs då det de senaste åren har kommit allt
            fler prejudicerande domar som inskränkt möjligheten för fler och
            fler personer med funktionsvarianser att delta i samhället och
            också lett till att många personer som tidigare varit beviljade
            personlig assistans blivit av med den och inte längre kan delta
            i samhället i enighet med intentionen i LSS.
          </p>
          <p xml:id="i-4jfducPARDHoHr6mAGTTGi">
            Resultatet av LSS utredningen behöver värderas och behandlas
            jämte ansatserna i den här motionen
          </p>
          <head type="h1" xml:id="i-7Z6kZKsTj5CQDrxYPY1MYM">
            Huvudmannaskap
          </head>
          <p xml:id="i-WKbbrZ3KMUAsvtsJM8JshM">
            Idag är huvudmannaskapet delat mellan den assistansberättigades
            hemkommun och staten. Det som avgör är hur många timmars grundläggande
            behov den assistansberättigade har. Som grundläggande behov räknas
            t.ex. hjälp med att klä på sig, gå på toaletten, äta och kommunicera
            med omvärlden. Om den assistansberättigade har ett grundläggande
            behov på under 20 timmar per vecka är det den assistansberättigades
            hemkommun som betalar. Har den assistansberättigade ett grundläggande
            behov på över 20 timmar är det staten (Försäkringskassan) som
            betalar.
          </p>
          <p xml:id="i-GdeVjMpzAWUpZ3gvcjyNDJ">
            Huvudmannaskapet och kostnaden för den personliga assistansen
            skall uteslutande ligga hos staten oavsett antalet timmars grundläggande
            behov. De största orsakerna till att huvudmannaskapet uteslutande
            bör ligga hos staten är finansieringen och bedömningen av rätten
            till personlig assistans. Skulle finansieringen och därmed kostnaden
            läggas över på landets kommuner finns stor risk att både kvalitén
            och utförandet av den personliga assistansen blir alltför olika
            beroende på vilken del av landet den assistansberättigade bor
            i. Om rätten till assistans uteslutande skulle bedömas av kommunerna
            kommer den problematik vi har idag med väldigt olika beslut för
            samma typ av behov olika delar av landet förstärkas och rättssäkerheten
            i besluten äventyras.
          </p>
          <p xml:id="i-V71msMEzH4mok9Wjux5yWH">
            En annan anledning till att staten skall vara huvudman för hela
            den personliga assistansen är när personer med personlig assistans
            behöver flytta. De personer som idag har personlig assistans från
            sin hemkommun måste ansöka om assistans på nytt när de flyttar
            till en annan kommun och riskerar då ett helt annat beslut, vilket
            är både begränsande för individen och inte rättssäkert.
          </p>
          <head type="h2" xml:id="i-6c2CNSJmZNgCG2HjsdJcyP">
            Kostnadseffektivitet i den personliga assistansen
          </head>
          <p xml:id="i-SKnEyv3Gg9cSKVspWd7VQz">
            Kostnaden för den personliga assistansen utgör idag ungefär 3%
            av statens budget och uppgår till ca 30 miljarder. Idag är knappt
            15 000 personer berättigade till personlig assistans. Antalet
            assistansberättigade har de senaste åren krympt medan kostnaden
            fortsatt att öka. Detta är en ekvation som inte kommer att gå
            ihop sig över tid även om vi gör stora omprioriteringar i stadskassan
            Därför måste assistansen göras mer kostnadseffektiv så att fler
            kan få ta del av den personliga assistansen utan att kostnaden
            fortsätter att öka okontrollerat.
          </p>
          <p xml:id="i-5uEbKdmnDoZYVcmxdBgX6N">
            För att uppnå kostnadseffektivitet i den personliga assistansen
            krävs framförallt att fusket minskas. I synnerhet det systematiska
            fusket från kriminella organisationer som idag i allt större utsträckning
            livnär sig på den svenska välfärden. Det krävs också att eventuellt
            överutnyttjande åtgärdas. Vidare måste rätt kostnader gå till
            rätt huvudman. Idag läggs t.ex. kostnader för rena sjukvårdande
            insatser på den personliga assistansen utan att sjukvården står
            för dessa. Det kommer också krävas att insatser från kommun och
            stat samordnas på ett kostnadseffektivt och för den assistansberättigade
            genomförbart sätt. Slutligen kommer det också att behövas någon
            form av begränsning av antalet timmar som man kan beviljas per
            vecka i de fall där den assistansberättigade inte riskerar att
            avlida som en direkt konsekvens av avsaknaden av tillsyn från
            personal som känner den assistansberättigade mycket väl.
          </p>
          <head type="h2" xml:id="i-K1G4xPQtaX7Tn17qYYxtk2">
            Kontroll och motverkande av fusk
          </head>
          <p xml:id="i-B9CLtqZKWo54ZYBRXwYgzC">
            Att det förekommer fusk och överutnyttjande av assistansen råder
            det inget tvivel om. Hur mycket pengar det rör sig om är dock
            oklart, men man kan med största sannolikhet förutsätta att fusk
            sker i tillräckligt stor utsträckning för att det måste bekämpas.
            Fusket sker huvudsakligen på tre olika nivåer;
          </p>
          <p xml:id="i-TJEfPJfR5HWdLkzoitzkAQ">
            Det första fallet är den assistansberättigade som har ett reellt
            behov av hjälp, men ljuger om sitt tillstånd i syfte att få mer
            timmar än vad personen egentligen är berättigad.
          </p>
          <p xml:id="i-BamjBEA1SSevWfp623F6Fy">
            Det andra fallet är individen som utger sig för att vara svårt
            funktionshindrad men i verkligheten inte är det, ofta anställs
            då också enbart anhöriga för att kunna lura till sig så mycket
            pengar som möjligt.
          </p>
          <p xml:id="i-KCQWXS2enUJwkJ5h7gVYLS">
            Det tredje fallet är när assistansanordnare, antingen med eller
            utan den assistansberättigades medverkan fuskar genom att t.ex.
            redovisa timmar som inte verkställs, ta in funktionshindrade personer
            från utlandet där timmarna inte verkställs och den funktionshindrade
            tas om hand av någon helt annan under makabra förhållanden och
            så vidare.
          </p>
          <p xml:id="i-TiXdCyw9koNDDUamZfnYah">
            Alla som uppbär assistansersättning skall vara tvungna att medverka
            till stickprovskontroller där Försäkringskassan eller annan myndighet
            oanmält besöker den assistansberättigade. Skulle ett sådant stickprov
            råka ske under tiden för kroppsnära och intim hjälp skall personen
            som utför kontrollen avvakta till dess att den kroppsnära hjälpen
            är utförd eller senarelägga kontrollen.
          </p>
          <p xml:id="i-LeYheL6hKhrTsZTrN5g1pt">
            Kontrollen av assistansanordnarna skall utökas. Assistansanordnarna
            skall förutom att arbetad tid intygas av assistenten och den assistansberättigade
            också kunna visa att assistenten faktiskt varit på samma plats
            som den assistansberättigade under arbetspassen.
          </p>
          <p xml:id="i-JXxGdFL5ve5jUg5xt9XdAs">
            Assistansberättigade som vill att anhöriga skall utföra assistansen
            skall inte själva få lov att vara assistansanordnare. Personer
            som uppbär assistansersättning och vill ha sina anhöriga skall
            inte själv få anordna sin personliga assistans då insynen och
            kontrollen är minimal. Vill man som assistansberättigad ha sina
            anhöriga som assistenter skall assistansen anordnas genom en assistansanordnare
            i vilken den assistansberättigade inte har något ägande eller
            inflytande.
          </p>
          <head type="h2" xml:id="i-Pz6TEkfaSYztHNH4gFAUBj">
            Mängden assistanstimmar per assistansberättigad
          </head>
          <p xml:id="i-EUJMVoTAM3Af57qkQAF6u3">
            Ett bidragstak eller begränsning av antalet timmar per vecka
            som en assistansberättigad kan få måste införas för att plana
            ut kostnadsökningen och för att fler personer skall kunna få ta
            del av den personliga assistansen. Barn under 18 år och tillstånd
            som kräver ingående kunskap och tillsyn för att hjälpa den assistansberättigade
            från att avlida skall undantas detta bidragstak.
          </p>
          <p xml:id="i-Fic1kSwf6yfCv7NQzL9RfQ">
            Storleken på bidragstaket skall utredas och fastställas av riksdagens
            socialutskott och lämpliga oberoende representanter som är väl
            insatta i ämnet.
          </p>
          <head type="h2" xml:id="i-ESExpVcS64FG8KpcsTBrXr">
            Personlig assistans för barn under 18 år
          </head>
          <p xml:id="i-FS5RvpamuxX8SQRx73XHj9">
            Så som regelverket ser ut idag tvingas många föräldrar till barn
            med funktionsvarianser lägga en stor del av sin tid på dygnet
            att hjälpa eller ha tillsyn över sitt barn, långt mycket mer tid
            än vad en förälder till ett barn utan funktionsvarianser i samma
            ålder lägger. Detta leder allt oftare till att föräldrar till
            barn med funktionsvarianser tvingas säga upp sig från sitt arbete,
            inte kan lägga rimlig tid på eventuella syskon, inte får egen
            tid för egna fritidsaktiviteter och får ofta inte tillräckligt
            med tid per dygn för att få en rimlig dygnsvila.
          </p>
          <p xml:id="i-XmjfxRFJnMCVpnEtPCV2Wp">
            När man gör bedömningen av vad som kan räknas som föräldraansvar
            och vad som räknas som tid för rätt till personlig assistans för
            ett barn, skall detta helt utgå från hjälpbehovets tid per dygn
            och inte som i dag beroende på insatsens art.
          </p>
          <p xml:id="i-QLe258FuunG54SsFBGztaA">
            Efter att man fastställt tiden för barnets totala behov per dygn
            skall det finnas en fast tid under vilka föräldern utövar sitt
            föräldraansvar. För övrig tid per dygn skall tid för personlig
            assistans beviljas. Den fasta tiden per dygn som en förälder kan
            förväntas ta sitt föräldraansvar skall vara fördefinierad och
            regleras utifrån barnets ålder och jämföras med den tid som en
            förälder till ett barn utan funktionsvarians lägger på föräldraansvar
            per dygn.
          </p>
          <p xml:id="i-Pc7wmVEH5DPb2YQUz2HyKG">
            För barn under 16 år skall det räcka att man tillhör en av personkretsarna
            för att bli beviljad personlig assistans.
          </p>
          <p xml:id="i-XiTtJ2X3eBPa38xJ4DqiC">
            Barn i förskole- grundskole- eller gymnasieålder skall ha rätt
            att få tid för personlig assistans även i skolan, särskolan eller
            på sin dagliga verksamhet, för att skapa kontinuitet och trygghet
            för barnet och till fullo tillgodose barnets hjälpbehov.
          </p>
          <p xml:id="i-Y1oRkUQMXQGJqM3BEijdju">
            Idag har barn med personlig assistans i allmänhet inte rätt att
            ha sin assistent med i skolan, särskolan eller på sin dagliga
            verksamhet. Det är upp till verksamheterna att ordna det stöd
            barnet är i behov av. Detta skapar stor oro både hos barnet, och
            barnets föräldrar. Då det är den assistansberättigades hemkommun
            som ansvarar för stödet i skolan, särskolan eller på sin dagliga
            verksamhet så blir tillgängligheten och mängden av stöd styrt
            av kommunens ekonomi.
          </p>
          <head type="h2" xml:id="i-3e1EBALD3g5eigT6TS3onT">
            Sjukvårdande insatser och personlig assistans
          </head>
          <p xml:id="i-8FAbHsJPzABZmL4ssXtMS7">
            Den personliga assistansen är en serviceinsats och inte en sjukvårdande
            insats. Assistanstid skall beviljas för så kallad egenvård, men
            inte för sjukvårdande insatser.
          </p>
          <p xml:id="i-W6dNd739RJBFyo9nXDiR4c">
            Sjukvårdande insatser skall regionerna som är huvudmän för sjukvården
            stå för. Om den sjukvårdande insatsen pågår under en längre tid
            och är av sådan art att den kan utföras i hemmet skall insatsen
            kunna delegeras direkt eller via hemsjukvård till den assistansberättigades
            assistenter, men sjukvården skall bekosta insatsen.
          </p>
          <p xml:id="i-DAkPU69BGtymvJodoTpsQo">
            Om en person kräver omfattande, långvariga och kontinuerliga
            sjukvårdande insatser som inte går att genomföra i hemmet skall
            dessa genomföras av sjukvården och sjukvården skall då också sörja
            för personens boende, övriga behov och se till att personen vårdas
            på rätt ställe. Det är också direkt olämpligt att en person som
            kräver långvariga och kontinuerliga sjukvårdande insatser beviljas
            personlig assistans då personens behov inte kan tillgodoses av
            en personlig assistent.
          </p>
          <p xml:id="i-2mtY2AHi6hyFbsFv4FsZ6q">
            Om en person med svår psykisk sjukdom, med t.ex. utåtagerande
            och våldsamt beteende är i behov av hjälp och omsorg så skall
            detta ses som en sjukvårdande insats och därmed skall sjukvården
            sörja för boende, behandling och övriga behov som personen kan
            tänkas ha. Det är också direkt olämpligt att en person med svåra
            psykiska tillstånd som kräver mycket speciellt utbildad personal
            beviljas personlig assistans då personens behov inte kan tillgodoses
            av en personlig assistent.
          </p>
          <p xml:id="i-ABsu4ywvLoEDFCFoChf3vf">
            För barn under 18 år skall undantag kunna göras då det är viktigt
            att barnets familj måste ha rätt att välja om barnet skall bo
            hemma och vilken behandling man vill att barnet skall ha.
          </p>
          <head type="h2" xml:id="i-DcVVkPeCJgFk3WV1TdDvBm">
            Genomförbarhet
          </head>
          <p xml:id="i-TLBJHy7Ljz76RNTebUEkdp">
            Vid en biståndsbedömning idag tas ingen hänsyn till om det beviljade
            biståndet eller de beviljade antalet assistanstimmar går att utföra
            på ett sätt som gör att behovet hos den assistansberättigade tillgodoses.
            Man tar enbart hänsyn till det totala antalet timmar utifrån den
            assistansberättigades behov. Detta skapar väldigt ofta problem
            för den assistansberättigade och bidrar troligtvis också till
            ett överutnyttjande av assistansen.
          </p>
          <p xml:id="i-BdQgSK5hx1WyNehrXm9TJL">
            Ett exempel är en assistansberättigad som behöver hjälp vid alla
            sina toalettbesök under dagen med att tömma blåsan med kateter.
            För detta blir den assistansberättigade beviljad 10 minuter per
            toalettbesök gånger åtta toalettbesök per dag. I exemplet har
            den assistansberättigade också ett antal andra grundläggande och
            övriga behov så att det totala antalet assistanstimmar uppgår
            till 28 timmar per vecka. Fördelat per dag blir detta 4 timmar
            per dag. Problemet uppenbarar sig genast eftersom den assistansberättigade
            i exemplet behöver hjälp att gå på toaletten från det att hen
            vaknar på morgonen till dess att hen går och lägger sig på kvällen
            jämnt fördelat över dagen. Alternativen den assistansberättigade
            ställs inför är antingen att försöka få ihop fler assistanstimmar.
            Eller få hjälp av en assistent på morgonen och kvällen i samband
            med andra aktiviteter och sedan låta en vän eller kollega hjälpa
            till vid övriga tillfällen under dagen. Ett tredje alternativ
            är om den assistansberättigade är beviljad trygghetslarm via sin
            hemkommun och då använda detta och ringa på hemtjänsten när toalettbehov
            uppstår, vilket bara fungerar i de fall den assistansberättigade
            är hemma.
          </p>
          <p xml:id="i-7raQehoBVUJwxqkZyR3Hzq">
            För att motverka överutnyttjande och i praktiken tillgodose den
            assistansberättigades behov krävs att hänsyn tas till den assistansberättigades
            faktiska livssituation och att timmar kan beviljas för att assistansen
            praktiskt går att utföra.
          </p>
          <p xml:id="i-YB72iP7FcX5mmLoi5ULqpL">
            Det krävs också ett mycket större utnyttjande av samordning och
            samarbete mellan stat och kommun så att insatser enligt LSS kan
            kombineras med insatser enligt SoL i mycket större utsträckning.
          </p>
          <p xml:id="i-6jZigGKATYYtzhZsHEkhjR">
            Hur detta samarbete skall utformas, hur man skall ta större hänsyn
            till utförbarheten av assistansen och hur hjälpen till den assistansberättigade
            skall fungera praktiskt i verkligheten behöver utredas närmare.
            Denna utredning skall verkställas och fastställas av riksdagens
            socialutskott och lämpliga oberoende representanter som är väl
            insatta i ämnet.
          </p>
          <head type="h2" xml:id="i-8ug4huyiipJfU8APwxqVpF">
            Utförandet av den personliga assistansen
          </head>
          <p xml:id="i-Tj9sUyCP9PnXxWGNs8NY2x">
            Idag kan anhöriga jobba i princip hur många timmar som helst
            för en assistansberättigad anhörig. Arbetstidslagstiftningen är
            bortförhandlad i alla kollektivavtal som berör den personliga
            assistansen. Det här öppnar inte bara upp för fusk utan bidrar
            också till att väldigt många assistanssamordnare utnyttjar anhöriga
            för att bemanna hos sina kunder. Det är inte ovanligt med anhöriga
            som jobbar upp till hundra timmar per vecka och mer för en assistansberättigad
            anhörig.
          </p>
          <p xml:id="i-A4soXRd4JakuWasVkQQ5th">
            Den maximala arbetstiden för en anhörig skall begränsas till
            48 timmar per vecka för att motverka möjligheterna till fusk och
            dåliga anställningsförhållanden för anhöriga som assistenter.
          </p>
          <p xml:id="i-VKxXq5W1kUCVaSXHs1hMDj">
            Anhöriga skall ha samma rätt som vilken annan personlig assistent
            som helst att ha rätt till betald semester, övertidsersättning,
            pensionsavsättning och så vidare.
          </p>
          <p xml:id="i-TuDtgPA1hEcu5tNMmNT3BS">
            Anhöriga som arbetar som assistenter måste vara anställda hos
            en assistansanordnare, där varken den anhörige eller den assistansberättigade
            har ägarintresse eller på annat sätt har kopplingar till assistanssamordnaren.
          </p>
          <p xml:id="i-UqLwGX9ge3cVngTEvNPBXX">
            Den personliga assistansen sysselsätter idag ungefär 80 000 personer.
            Men de senaste åren har lönerna halkat efter, villkoren för de
            personliga assistenterna blivit sämre och statusen på yrket försämrats
            avsevärt, vilket gjort det väldigt svårt att rekrytera personliga
            assistenter.
          </p>
          <p xml:id="i-CdjX1QuerdBRTkrNCmKmKG">
            Arbetsmiljön, lönerna och statusen på yrket för de som arbetar
            som personlig assistent måste avsevärt förbättras. Dels med avseende
            på hur de personliga assistenterna blir behandlade av den assistansberättigade,
            men också hur assistansanordnarna idag behandlar assistenterna.
            För att komma till rätta med dessa problem behöver en utredning
            tillsättas kring hur de personliga assistenternas yrkesroll kan
            förbättras.
          </p>
          <p xml:id="i-Q9YerhRPYwceszoJznpT5i">
            Assistansanordnarnas skyldigheter måste utökas dels vad det gäller
            kontroller för att stävja och motverka fusk, men också skyldigheter
            med avseende på den assistansberättigades säkerhet och den personliga
            assistentens arbetsmiljö.
          </p>
          <p xml:id="i-YDPWFAqwDgYUg3kPixaf29">
            Assistanssamordnaren skall tillse att de personliga assistenterna
            har den utbildning som krävs för att den assistansberättigade
            skall få adekvat hjälp utifrån sitt funktionshinder.
          </p>
          <p xml:id="i-QhW9GMceqjkfc6LAEb2nQZ">
            Assistanssamordnaren skall tillse att den personliga assistenten
            kan få det stöd och utbildning som krävs för att den personliga
            assistenten skall känna sig trygg på sin arbetsplats.
          </p>
          <p xml:id="i-3mrpJedPHWzp4cVG4RnkoA">
            Assistansanordnaren skall vara skyldig att rapportera övergrepp,
            trakasserier och andra incidenter till Försäkringskassan som den
            personliga assistenten eventuellt blir utsatt för av den assistansberättigade.
            Den assistansberättigade skall vid upprepade incidenter, övergrepp
            eller trakasserier kunna bli av med rätten till sin personliga
            assistans.
          </p>
          <p xml:id="i-KZVNdqcjcR5qut42jpWeGt">
            Assistanssamordnaren skall ha skyldighet att offentligt redovisa
            hela sin bokföring så att denna kan granskas av t.ex. press och
            andra intressenter.
          </p>
          <p xml:id="i-L9MN7VLzzQwben1tcKhFdt">
            Det är fortsatt mycket viktigt att den assistansberättigade,
            barn som vuxen kan välja sin assistansanordnare och ha inflytande
            över vem som anställs som personliga assistenter. Därför skall
            det även fortsättningsvis fritt gå att välja anordnare av den
            personliga assistansen. Men då det förmodligen kommer bli mycket
            fler assistansberättigade som har en kombination av LSS och SoL
            insatser i framtiden så skall lagen om valfrihetssystem (LOV)
            vara obligatorisk i alla Sveriges kommuner så att den assistansberättigade
            har full frihet att välja utförare oavsett typ av insats.
          </p>
          <p xml:id="i-RC3wSGwHgQwZGBXYhwgCFw">
            Den assistansberättigade skall även i fortsättningen kunna välja
            att själv anordna sin personliga assistans med undantaget att
            endast personliga assistenter som inte är anhöriga kan rekryteras.
          </p>
        </div>
        <div type="motSignatures">
          <list>
            <item xml:id="i-Wq2EchSEpM1Sic1C6gGypL">
              Sofia Westergren (M)
            </item>
            <item xml:id="i-FBNMNxfshs69EguGutdr7p">
              Marléne Lund Kopparklint (M)
            </item>
          </list>
        </div>
      </div>
    </body>
  </text>
</TEI>
