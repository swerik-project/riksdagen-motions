<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1918--ak--00288">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1918/mot_1918__ak__288/mot_1918__ak__288-001.pdf"/>
      <div xml:id="i-BtF9wHDbFCb3p69mjAxRqh" type="motHeader">
        <div xml:id="i-WESsEi8mTjnoEFJqswQGJh" type="motTitle"/>
        <div xml:id="i-J8BpLbvBTySzXzqQTXxmo2" type="motSubmissionInfo"/>
      </div>
      <div xml:id="i-BtiR7cWu4FYu3gRjj2UGjf" type="motBody">
        <div xml:id="i-VzQ2vwVcNHyKNtbfqpYJf5">
          <p xml:id="i-XHQwSLj3Z62uzTCsPDX4Ea">
            Motioner i Andra kammaren, Nr 288. 3
          </p>
          <p xml:id="i-Ty52tH3kfkx8bCVuMHupA5">
            Nr 288.
          </p>
          <p xml:id="i-XXc7BBjF169hzNf7Jtoxo4">
            Av herr Andersson i Fiskebäckskil, om skrivelse till Kungl. Maj:t
            angående viss ändring i avseende å kristendoms- undervisningen
            i folkskolorna.
          </p>
          <p xml:id="i-735T9wNirUzm3qc7UDFzBm">
            Frågan om reformering av kristendomsundervisningen i våra folk-
            skolor har upprepade gånger varit föremål för riksdagens uppmärksamhet,
            men kvarstår alltjämt olöst. Ar 1903 med anledning av motioner
            som väckts i andra kammaren beslöt denna kammare för sin del att
            hos Kungl. Maj:t begära sådan ändring i gällande folkskolestadga,
            att skolrådet finge rätt att medgiva föräldrar, som omfattade
            annan kristen lära än den evangelisk-lutherska och själva droge
            försorg om sina barns undervisning i den kristna tros- och sedeläran,
            att för sina barn erhålla befrielse från folkskolans undervisning
            i katekes, samt att Kungl. Maj:t täcktes vidtaga åtgärder för
            den nu använda kate- kesutvecklingens ersättande såsom lärobok
            i folkskolan med en ny, efter barnaålderns mottaglighet och behov
            avpassad handledning i den kristna tros- och sedeläran. Första
            kammaren godtog endast det andra momentet i medkammarens beslut,
            och riksdagens skrivelse i frågan kom därför att gå ut på begäran
            om en ny lärobok. Kungl. Maj:t har också vidtagit åtgärder för
            att åstadkomma en så- dan lärobok, och det föreligger nu, efter
            15 år, ett av kungl. katekes- nämnden utarbetat förslag, kallat
            »vår kristna tro» och avsett att ersätta den förut använda katekesutvecklingen.
            De yttranden över detta förslag som infordrats äro ännu inte alla
            inkomna, men det torde dock redan nu kunna sägas, att förslaget
            inte kan anses fylla det av riksdagen uttalade önskemålet om en
            »efter barnaålderns mottaglighet och behov» avpassad lärobok i
            kristendom. Att kommittén misslyckats i sin uppgift är ingenting
            underligt. Upp- giften är olöslig — det omdömet fälldes en gång
            av Fridtjuv Berg — och den är det därför att den innebär en orimlighet.
            Den kristna »tros- och sedeläran&gt; har växlat från det ena tidevarvet
            till det andra. Jesu lära
          </p>
          <pb facs="riksdagen-motions-pdf/data/1918/mot_1918__ak__288/mot_1918__ak__288-002.pdf"/>
          <p xml:id="i-Gh6Wic7DoceLff2XJKLjnA">
            4 Motioner i Andra kammaren, Nr 288.
          </p>
          <p xml:id="i-75mpzreqSaRAhhpMCCXgwB">
            sammanfaller inte med Pauli lära och denna senare sammanfaller
            inte med Luthers. Varje försök att framställa saken såsom om ingen
            skillnad mel- lan dessa åskådningar förefunnes kommer därför med
            nödvändighet att in- nebära en förvrängning av historiska fakta.
            En sann bild av »den kristna tros- och sedeläran&gt; kan endast
            ges genom en historisk framställning, som först redogör för Jesu
            liv och lära, sedan för Pauli åskådning 0. s. v. Denna väg har
            kommittén emellertid inte gått och redan därför har den måst misslyckas.
            Dess katekesförslag skiljer sig i själva verket ganska litet från
            den förra, nu använda katekesutvecklingen. Om det skulle antagas,
            komme sålunda allt framgent dogmerna om treenighet, jungfrufödelsen,
            Kristi gud- dom, den lekamliga uppståndelsen, dopets nödvändighet
            för saligheten, Kristi lekamens närvaro i nattvarden o. a. att
            inpräglas i alla Sveriges barn så- som absoluta sanningar, medan
            en mycket stor del av vårt folk i vissa eller alla dessa frågor
            har en helt annan uppfattning om innebörden i vår kristna tro.
            Detta är avgörande. Bakom de motioner, som föranledde riksdagens
            begäran om en ny lärobok, låg känslan av det religionstvång, som
            oskilj- aktigt var och är förbundet med den nuvarande kristendomsundervisningen.
            Och detta tvång kännes för varje år som går allt starkare och
            mera tryckande. Så länge ännu den ojämförligt största delen av
            det svenska folket blint trodde på alla de lärosatser, som innehöllos
            i den Augsburgiska bekännelsen, märktes inte en sådan verkan av
            kristendomsundervisningen. Men nu har förhållandet blivit ett
            helt annat. Numera hyser snart sagt hela folket i en eller flere
            punkter avvikande meningar, ja, även många av prästerskapet självt
            omfatta sådana meningar — det torde väl exempel- vis inte finnas
            en enda av kyrkans biskopar, som hyllar bekännelsens lära att
            odöpta barn bli osaliga. Men det ligger i öppen dag, vilket menligt
            inflytande på kristendomsundervisningen det måste öva, om denna
            kommer att stå i oförsonlig motsats till den uppfattning, som
            barnens föräldrar hysa i religiösa ting. Detta betonades också
            med styrka under den debatt i andra kammaren som föregick dess
            ovan berörda beslut. »Ingen lär väl vilja påstå», yttrades det
            bl. a., »att det möjliga gagnet av en kristendoms- undervisning,
            som mot föräldrarnes vilja bibringas deras barn, kan ställas emot
            eller uppväga de för barnens religiösa och moraliska utveckling
            för- därvbringande följderna av den tvångsbehandling, för vilken
            de i så fall just på själslivets vekligaste och ömtåligaste område
            skulle bliva gjorda till föremål.» Det kan emellertid ifrågasättas,
            om inte det nuvarande systemet är
          </p>
          <pb facs="riksdagen-motions-pdf/data/1918/mot_1918__ak__288/mot_1918__ak__288-003.pdf"/>
          <p xml:id="i-N7XmSE1Yu1bZsBYowtNQvY">
            Motioner i Andra kammaren, Nr 288. 5
          </p>
          <p xml:id="i-UcACb9EHNGE7xqHdGWAL56">
            ännu betänkligare för lärarne in för barnen. Det ålägges dem
            som leda kristendomsundervisningen att i sina lärjungar inpränta
            lärosatser, som en stor del av dem inte själva tro på. Ett sådant
            åliggande övar ett upp- rörande våld på deras själ. Och det måste
            självfallet framkalla misstro till religionen samt bidraga att
            försvaga och utrota sanningsinstinkten både hos den undervisande
            och hos de undervisade. En lärare som är bunden av en bekännelses
            tvång kan aldrig beräkna att möta fullt förtroende från sina lärjungar.
            Dessa känna, att han är en ofri, som inte får uttala nå- got annat
            än det som står i överensstämmelse med bekännelsen. Om idea- litet
            och religiös känsla ännu kunna finnas kvar hos dem som meddelat
            eller genomgått en sådan religionsundervisning, så är det sannerligen
            inte tack vare utan trots denna undervisning.
          </p>
          <p xml:id="i-LjoVdfL1FndPthE2qig9X5">
            För en stor del av våra lärare — och just för de bästa, de som
            verk- ligen tagit det religiösa problemet på allvar och inte kunna
            nöja sig med att blint följa bekännelsens auktoritet — är med
            ett ord den dogmatiska
          </p>
          <p xml:id="i-9RPofSFZs6WREs4DCjboM">
            kristendomsundervisningen ett olidligt samvetstvång. Detta tvång
            måste i lärarnes, i barnens, i föräldrarnes, i samhällets sanna
            intresse avskaffas. Därom borde inte kunna finnas delade meningar.
            Men sedan blir en fråga, hur det bäst bör ske eller med andra
            ord, vad som bör sättas i stället för den nuvarande katekesundervisningen.
            I flera av Europas länder har av hänsyn till religionsfrihetens
            krav all kristendomsundervisning avskaffats i skolorna och överlåtits
            åt föräld- rarnes omsorg. Om också bättre än det hos oss rådande
            systemet, medför en sådan ordning dock den olägenheten, att barnen
            antingen lämnas i okun- nighet om en sådan för Västerlandets hela
            kultur grundläggande företeelse som den kristna religionen eller
            också erhålla sin undervisning däri genom lärare, över vilkas
            sätt att fullgöra sitt uppdrag staten inte äger någon kontroll.
            I Frankrike är som bekant religionsundervisningen i skolorna ersatt
            av moralundervisning. Men bortsett från det starka motstånd en
            reform som avsåge en sådan förändring skulle möta i en alltjämt
            djupt rotad uppfattning hos flertalet av vårt folk, torde en undervisning
            av sist- nämnda slag näppeligen kunna meddelas i en form, som
            är avpassad efter barnets natur. Den skulle i det avseendet, om
            än måhända i något min- dre grad, komma att lida av samma fel,
            som är så utmärkande för vår katekesundervisning. Det är nämligen
            inte blott på grund av det samvetstvång den medför utan även av
            rent pedagogiska skäl som denna är så förkastlig. Den mot- svarar
            inte alls »barnaålderns mottaglighet och behov». De dogmatiska
            lärosatser som den avser att inprägla kan, såsom hundraårig erfarenhet
          </p>
          <pb facs="riksdagen-motions-pdf/data/1918/mot_1918__ak__288/mot_1918__ak__288-004.pdf"/>
          <p xml:id="i-REGNgWbyJkuCgHUVHyJjmc">
            6 Motioner i Andra kammaren, Nr 288.
          </p>
          <p xml:id="i-UWWz1NVrcRahahqYVgNvoP">
            vittnat, ett barnasinne till den alldeles övervägande delen inte
            tillägna sig i annan form än som ren minnesläxa. Men det är förvisso
            inte så reli- gionen skall mottagas för att kunna avsätta frön
            till framtida utveckling. Endast vad som har något av det personliga
            livets omedelbarhet och värme kan där åstadkomma en sådan verkan.
            Hur goda och sanna lärosatser som helst kunna, framställda i en
            teoretisk-abstrakt avfattning, aldrig i barnens inre utlösa den
            psykologiska process, varigenom de så att säga assimileras med
            dessas själssubstans och giva denna näring. De bli inte andligt
            bröd, utan bilda blott en stelnad och död avsats i minnet. Och
            det är bestämt inget överdrivet påstående, att den nuvarande läxläsningen
            i kristendom inte blott inte uppväcker religiöst intresse utan
            direkt mot- verkar uppkomsten av ett sådant, ja, alstrar ren motvilja
            för allt vad re- ligion heter. Mångfaldiga av vår tids människor
            komma till följd härav att växa upp så gott som alldeles oberörda
            av de religiösa idealen. Men de kunde förvisso under de förryckande
            och förvillande inflytelser, som från alla håll strömma emot dem,
            mycket väl behöva det stöd och fäste som dessa ideal äro ägnade
            att skänka känsla och vilja. Den sinnelagets råhet och förvildning,
            för vilken vår tids ungdom så ofta och inte utan skäl anklagas,
            skulle väl kunna motverkas av en religionsundervisning, som meddelade
            något av religionens levande anda. Men denna uppenbarar sig sannerligen
            inte i obegripliga, torra och tråkiga minnesläxor. Skall den finnas,
            så måste den sökas där den finnes. Det blir då nödvändigt att
            gå från det döda till det levande ordet, från läxläsning till
            uppbyggelseläsning, från katekesen till bibeln. ” Det var denna
            övergång som åsyftades i den motion som vid 191535 års riksdag
            väcktes av herrar Osc. Olsson, Klevbeck och Sandler, vilka yr-
            kade, att i kristendomsundervisningen inga läro- och läxböcker
            skulle an- vändas, utan att denna undervisning skulle grundas
            på läsning av bibeln, ett yrkande som sedan utfördes till ett
            förslag att i stället för katekesen vid den grundläggande religionsundervisningen
            införa läseböcker som upp- togo valda bibeltexter. En sådan förändring
            borde kunna bidraga till att åter göra bibeln till den folkbok,
            vartill protestantismen räknar som en av sina största förtjänster
            att ha gjort den kristna religionens grundurkund, och skulle sålunda
            anknyta till en både gammal och ny tradition. Fak- tiskt har numer
            bibeln i mycket hög grad blivit undanskjuten och undan- skymd
            av katekesen och den dogmatiska undervisningen — ett förhållande
            som inte skulle märkbart förbättras, om det nya katekesförslaget
            bleve lärobok i folkskolan, då detta lika väl som den nuvarande
            utvecklingen blott upptager bibelspråken, lösryckta ur deras sammanhang,
            såsom stöd
          </p>
          <pb facs="riksdagen-motions-pdf/data/1918/mot_1918__ak__288/mot_1918__ak__288-005.pdf"/>
          <p xml:id="i-3EwatBQVhHj2cYymbmY6TC">
            Motioner i Andra kammaren, Nr 288. 7
          </p>
          <p xml:id="i-FrR4o5NrPgNtf2T3r8Xp4h">
            för dogmatiska lärosatser. Den förhärskande ställning, som katekesen
            så- lunda kommit att intaga, har också överfört den förtjänta
            ovilja, som den åtnjuter på bibeln såsom dess förmenta grund;
            till följd därav har denna senare föga blivit läst såsom en egen
            och oberoende bok och den är för närvarande trots sin stora spridning
            ganska litet känd. Med sitt mångskiftande innehåll är bibeln givetvis
            inte som helhet någon bok för barn. Men många delar av den iäro
            genom sin enkla, le- vande och gripande framställning av mänskliga
            livsförhållanden mycket ägnade att fängsla unga och mottagliga
            sinnen. Det borde för den skull hälst göras ett urval av dess
            innehåll, för att den skulle bli lämpad till lärobok i folkskolan.
            Ett sådant urval vore visserligen inte lätt att göra. Det måste
            naturligtvis företagas med ledning av den moderna bibelforsk-
            ningen och med hänsyn till de olika delarnas historiska och religiöst-etiska
            värde samt till deras lämplighet att läsas av barn. Det centrala
            1 det ut- valda skulle självfallet utgöras av Jesu liv och lära.
            Mot en läsebok, som sålunda upptagit det ur olika synpunkter vikti-
            gaste och värdefullaste av bibeln, borde inga hållbara invändningar
            kunna göras, vare sig av troende eller icke troende. Från sina
            olika uppfattningar borde inte vare sig de ena eller de andra
            ha något emot, att deras barn få göra bekantskap med de väsentligaste
            delarna av den kristna religionens källskrift. Denna finge då
            verka på de unga sinnena med sin egen inne- boende kraft utan
            all dogmatisk utläggning och förvanskning, blott genom lärarens
            beledsagande förklaringar och erinringar tillämpade på livet.
            Och även de som yrka, att barnen böra erhålla kunskap om kyrkans
            lära, borde, för så vitt de vilja hålla sina anspråk innanför
            samvetsfrihetens gränser, kunna tillfredsställas, om denna kunskap
            meddelades på ett något senare åldersstadiam i sammanhang med
            kyrkans historia. En sådan lösning av den frågan innebär ingenting
            alldeles nytt. Den bekännelsefria, historiskt- psykologiskt anlagda
            religionsundervisningen har nämligen av sin egen kraft mer och
            mer trängt igenom redan nu. Den förekommer i själva verket mer
            eller mindre konsekvent genomförd vid många av våra högre allmänna
            läroverk och åtminstone vid en skola i vårt land — Göteborgs '
            högre samskola — har den varit formligen införd sedan halvannat
            årtionde. På grund av det anförda hemställes,
          </p>
          <p xml:id="i-9aWyKfXg4QxJTqNQAAHUfS">
            att riksdagen måtte hos Kungl. Maj:t göra fram- ställning om
            sådan förändring av kristendomsundervis- ningen i våra folkskolor,
            att det grundläggande för
          </p>
          <pb facs="riksdagen-motions-pdf/data/1918/mot_1918__ak__288/mot_1918__ak__288-006.pdf"/>
          <p xml:id="i-62NYJWvLLNWUp4UDHbd5Ca">
            Motioner i Andra kammaren, Nr 288.
          </p>
          <p xml:id="i-XcmKKXqCTeeokF9NVYpcXD">
            denna undervisning i stället för läxläsning av katekesen blir
            andaktsläsning av valda bibeltexter sammanförda i lätt tillgängliga
            läseböcker för barn.
          </p>
          <p xml:id="i-DxJrRFLzxBZufj9eDiQAh5" type="date">
            Stockholm den 5 februari 1918.
          </p>
          <p xml:id="i-BY4dTPRTJk7c5r3sbcGpeh">
            K. A. Andersson, Fiskebäckskil.
          </p>
          <p xml:id="i-XRrSL7jGsQk88yPArUjFfS">
            O. L. Svanbäcks Boktr. Stockholm 1918.
          </p>
        </div>
      </div>
    </body>
  </text>
</TEI>
