<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-KU-00236">
  <teiHeader>
    <fileDesc>
      <titleStmt>
        <title>Den personliga integriteten och trängselskatten</title>
        <author corresp="i-XcAqMe3ntVBboWUxqACfz">av Gunnar Andrén (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Den personliga integriteten och trängselskatten</title>
          <idno type="rdwebb">GY02K236</idno>
          <rs type="number">K236</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GY02K236/text</ref>
          <ref type="dokument_url_html">http://data.riksdagen.se/dokument/GY02K236</ref>
          <ref type="dokumentstatus_url_xml">http://data.riksdagen.se/dokumentstatus/GY02K236</ref>
          <ref type="doc">http://data.riksdagen.se/fil/6BB2139A-F0CE-4744-9E38-473E8ADA0611</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QFvPhyz4uquS2fa5CnuNWh" type="signed"/>
        <correspContext corresp="i-QFvPhyz4uquS2fa5CnuNWh">
          <note type="signatory" corresp="i-XcAqMe3ntVBboWUxqACfz"/>
        </correspContext>
        <correspAction xml:id="i-4AcrFZuu2G8f5bX8NX5Y8i" type="numbering">
          <date when="2010-10-26"/>
        </correspAction>
        <correspAction xml:id="i-3ZPG7ujyDrDZ64XYXR4zzU" type="submission">
          <date when="2010-10-21"/>
        </correspAction>
        <correspAction xml:id="i-Y4QTfDbBDiyAXqZd1nU5XF" type="transfer">
          <date when="2010-10-20"/>
        </correspAction>
        <correspAction xml:id="i-CptJGLt6wNSfmkKFiZpxzF" type="assigned"/>
        <correspContext corresp="i-CptJGLt6wNSfmkKFiZpxzF">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-SfxLdxZiXFghphHxzwvPmd">
            Förslag till riksdagsbeslut
          </head>
          <p xml:id="i-HwmD6JKKMqNpLVoT4gfnGG">
            Riksdagen tillkännager för regeringen som sin mening vad som
            anförs i motionen om att värna den personliga integriteten i samband
            med uttag av trängselskatt.
          </p>
        </div>
        <div type="motContent">
          <head xml:id="i-6nP2koxfqm3QkMBKnnBE5a" type="h1">
            Motivering
          </head>
          <p xml:id="i-X18QyRyMPR4yyuUaa2yEfb">
            Det föreligger en konflikt mellan bevarande av personlig integritet
            och kostnadsmässigt effektiv indrivning av trängselskatt. Denna
            konflikt aktualiseras i denna motion som utmynnar i att riksdagen
            bör ge regeringen till känna att ett kontantbetalningsalternativ
            behövs för att lösa denna konflikt.
          </p>
          <p xml:id="i-AmQSCZaJbDiqCQZK4ARKK6">
            Riksdagen har 2004, 2006 och 2010 vid olika tillfällen beslutat
            att införa trängselskatt i först Stockholm och sedan Göteborg.
          </p>
          <p xml:id="i-6fWBz2ke8RMkDox7XqM7ao">
            Det handlar om en områdesbeskattning, motiverad av först miljöskäl
            men från 2006, då frågan också gällde Förbifart Stockholm och
            2010 då det gällt stora trafikinvesteringar i Göteborg,s med rent
            finansiella överväganden.
          </p>
          <p xml:id="i-TRADsNevGmbCHWJGfCUGJS">
            Rikdagen beslutade 2004 att införa trängselskatten i Stockholm
            på försök medan 2006 års beslut innebar att den infördes permanent
            i Stockholm. Beslutet om införande av trängselskatt i Göteborg
            innebär att skatten kommer att tas ut permanent från 2013.
          </p>
          <p xml:id="i-ThM4Xq4zXuWZSB6mTDb3b4">
            Den 9 april 2008 aktualiserade jag i riksdagen frågan om den
            personliga integriteten vid betalning av trängselskatt. Det har
            skett tidigare, 2004.
          </p>
          <p xml:id="i-J4vENUgYwp6tY3TkG3geAa">
            Bakgrunden är den olustkänsla som kan infinna sig, hos mig och
            andra, över att den personliga integriteten träds förnär då beslut
            för debitering av trängselskatt bygger på total registrering av
            registreringsnummer av alla bilar som passerar en vägtull, skattepliktiga
            eller inte.
          </p>
          <p xml:id="i-UwMWDsJ1E9qDgcdypEcmRD">
            Jag anser att ett kontantalternativ, utan varje form av registrering,
            måste föreligga.
          </p>
          <p xml:id="i-HtQnS55xLboMN3Nbjibrgu">
            Frågan blev under 2008 även publikt aktuell sedan en tidning
            genom att begära ut skattebeslut en offentlig handling kartlagt
            en på sin ort välkänd persons, en kommunstyrelseordförande, resemönster.
            Vederbörande är efter valet den 19 september 2010 också ledamot
            av denna kammare. Eftersom samma regler torde gälla för skattebeslut
            för en kommunal förtroendevald som för en riksdagsledamot, ligger
            det i dessa skattebeslut en uppenbar möjlighet att kartlägga även
            riksdagsledamöters resebeteenden. Den omedelbara nyttan med detta
            kan säkert ifrågasättas, men snart nog kan man tänka sig systematiska
            undersökningar om hur och när statsrådsfordon och andra publika
            fordon rör sig, till men för bland annat personsäkerheten.
          </p>
          <p xml:id="i-JhP2r8Dw1eh6o8SQSxkZyZ">
            Undersökningen 2008 gav stor lokal publicitet. Den aktuella tidningen
            diskuterade på ledarplats ingående den uppenbara motsättningen
            mellan kravet på vidsträckt personlig integritet, som är något
            som skall omfatta alla medborgare, och den viktiga journalistiska
            uppgiften att ingående bevaka folkvaldas arbete och i förlängningen
            deras vandel i utövandet av sina uppdrag.
          </p>
          <p xml:id="i-W99S9DGzrnoPyEaktkuF9Y">
            Frågan är om kartläggning av resor till och från arbetet ingår
            i detta. Yrkar man avdrag enligt inkomstskattelagen för kostnader
            för intäkternas förvärvande är det en offentlig uppgift, i kostnaden
            kan trängselskatt ingå. Frågan om andra trängselskattebeslut också
            skall bli tillgängliga publikt är måhända inte aktuell, men redan
            registreringen inbjuder till möjligheten att nyttja sådana registreringar
            till systematiska kartläggningar av enskildas resemönster.
          </p>
          <p xml:id="i-9B5gWBrAVquMJ1Yo6x2D4">
            Jag ogillar denna frihetsinskränkning. Man skall kunna åka båt,
            bil, cykel, buss, tåg eller flyg i detta land utan att annan än
            möjligen det företag som utför transporten, och som behöver veta
            vem passageraren är, skall känna till detta.
          </p>
          <p xml:id="i-Jze5PXaoCVD14hAKSB6Kip">
            Man skulle kunna tänka sig även osannolika tankar är ju möjliga
            att tänka, få ting är ju uttryckligen förbjudna i lag även om
            de är olämpliga att trängselskattebeslut i framtiden korskörs
            med avdragskrav från deklaranter för resa med bil till och från
            arbetet och med ytterligare andra register. Tanken är inte tilltalande.
          </p>
          <p xml:id="i-44u54xGeJdWAeQ57z5WdjR">
            Den 1 september 2004 ställde jag mot denna bakgrund en enligt
            min mening viktig integritetsfråga i denna sak till dåvarande
            finansministern Pär Nuder om trängselskattebesluts möjliga integritetspåverkan:
          </p>
          <p xml:id="i-9f5y1gux457Q34L6maD3Vh">
            Enligt riksdagens beslut den 16 juni 2004 i samband med godkännandet
            av regeringens förslag till lag om trängselskatt ändrades också
            1980 års sekretesslag 9 kap. 10 § enligt följande (ändringar av
            mer praktisk karaktär infördes även i 14 kap.):
          </p>
          <p xml:id="i-GGXQrNvNKibwamBisEk8Cs">
            3. Trängselskatt. I beslut, varigenom trängselskatt bestäms eller
            underlag för bestämmande av sådan skatt fastställs, gäller sekretessen
            dock endast för uppgift om vilken betalstation bilen har passerat
            och tidpunkten för denna passage.
          </p>
          <p xml:id="i-Xx1bi4YMXCvSRQLoD5Y5Gi">
            I samband med behandlingen av propositionen, vilken ju det tillhör
            inte statshemligheterna jag och många andra önskade avslå från
            första till sista ordet, framförde Moderata samlingspartiet, Folkpartiet,
            Kristdemokraterna och Centerpartiet i yttrandet från justitieutskottet,
            även utvecklat i kammardebatten, oro för just integritetskränkningar
            genom den omfattande trafikregistreringen.
          </p>
          <p xml:id="i-AXJMVyBg2tNv5SJ3QtBUCt">
            Jag vill nu fråga finansministern vars företrädare kontrasignerat
            regeringsförslaget (prop. 2003/04:145): Vilka åtgärder om några
            avser ministern att vidta för att försäkra medborgarna om att
            lagen om trängselskatt inte i något avseende kommer att kunna
            utnyttjas så att den enskildes integritet i rörelsehänseende påverkas
            eller kränks, av enskilda eller av myndigheter?
          </p>
          <p xml:id="i-X1yzXBrUknDkypxFYta5AV">
            Svaret från regeringen via dåvarande chefen för finansdepartementet
            Pär Nuder tecknades den 13 september 2004, ett svar som även omfattande
            en liknande fråga från Helena Bargholtz (fp):
          </p>
          <p xml:id="i-Ya2aubWhuME4VQFUgAwhkZ">
            Helena Bargholtz har frågat justitieministern vilka åtgärder
            han är beredd att vidta för att skydda den personliga integriteten
            när trängselavgifterna införs i Stockholmsregionen. Gunnar Andrén
            har frågat mig vilka åtgärder regeringen avser att vidta för att
            försäkra medborgarna om att lagen om trängselskatt inte i något
            avseende kommer att kunna utnyttjas så att den enskildes integritet
            i rörelsehänseende påverkas eller kränks, av enskilda eller av
            myndigheter.
          </p>
          <p xml:id="i-BeKCxsZSzUr5AeVykMhASp">
            Arbetet inom regeringen är så fördelat att det är jag som ska
            svara på båda frågorna.
          </p>
          <p xml:id="i-SuWuwSPtFJ1Bpt2miLMXcn">
            I propositionen Trängselskatt (prop. 2003/04:145) tas frågan
            om trängselskatt och integritet upp. Det anges bland annat att
            integriteten måste beaktas när man konstruerar ett system med
            trängselskatt och att det är angeläget att den enskildes integritet
            värnas så långt som möjligt.
          </p>
          <p xml:id="i-PLaCuz3cF3dM5ybt3tPpgf">
            För att skydda den personliga integriteten ska därför sekretess
            gälla i både beslut om trängselskatt och i underlaget för bestämmande
            av sådan skatt, för uppgift om såväl vilken betalstation bilen
            har passerat som tidpunkten för denna passage.
          </p>
          <p xml:id="i-9Tz2sanMAsH8vjUDraM8uD">
            Som en del i Stockholmsförsöket ingår en grundlig utvärdering
            av försöket med trängselskatt i Stockholms kommun.
          </p>
          <p xml:id="i-88Fguh3wMwwdynmyuFVtH4">
            Jag är mot bakgrund av detta för närvarande inte beredd att vidta
            några ytterligare åtgärder i frågan som föregriper utvärderingen
            av försöket.
          </p>
          <p xml:id="i-AqGk7Zx7DvWCqb9QGDeRaD">
            Sedan detta svar på integritetsfrågan kom från regeringen har
            tid gått och den åberopade utvärderingen är genomförd men synes
            inte omfatta integritetsaspekten.
          </p>
          <p xml:id="i-626BirHA91Rgq1b88miLrH">
            Jag anser emellertid att i den konflikt som finns mellan att
            uppbära trängselskatt effektivt kostnadsmässigt och att bevara
            den personliga integriteten ingalunda är löst, tvärtom har den
            förvärrats efter vad som inträffade 2008.
          </p>
          <p xml:id="i-AyCMDNp4yqFqeQXrgbhjAZ">
            Det finns em e llertid en annan lösning ingen utredning kan komma
            förbi huvudfrågan: att införa ett kontantalternativ utan varje
            form av registrering.
          </p>
          <p xml:id="i-Z4339ZL1DqNEcm2BSo5Tw">
            Det är enda sättet att lösa konflikten mellan allmän registrering
            och enskildas rättighet att slippa bli registrerade. Det måste
            gå i Sverige eftersom det går i andra länder, som USA, Tyskland,
            Frankrike och åskilliga andra.
          </p>
          <p xml:id="i-Mantz2G4nso2Bp4wsAtrxj">
            Mot den ovan tecknade bakgrunden bör enligt min mening 2010/2011
            års riksmöte ge regeringen sin syn i denna integritetsfråga till
            känna i enlighet med vad som skissas om obligatoriskt kontantalternativ
            till förekommande av ytterligare integritetskränkning ity även
            små sådana äro dylika.
          </p>
        </div>
        <div type="motSignatures">
          <list>
            <item xml:id="i-Q6T5NbrScWCMagGu6M8Ppr" who="i-XcAqMe3ntVBboWUxqACfz">
              Gunnar Andrén (FP)
            </item>
          </list>
        </div>
      </div>
    </body>
  </text>
</TEI>
