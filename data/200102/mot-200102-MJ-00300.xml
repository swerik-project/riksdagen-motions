<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0300/mot_200102_MJ_0300-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14
          </p>
          <p>
            2001/02 mnr: MJ300 pnr: v336
          </p>
          <p>
            Motion till riksdagen 2001/02:MJ300
          </p>
          <p>
            av Jonas Ringqvist m.fl. (v)
          </p>
          <p>
            Strategi för minskning av försöksdjursanvändningen
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening att en strategi
            för att minska försöksdjursanvändningen utformas i enlighet med
            vad som anförs i motionen.
          </p>
          <p>
            Inledning
          </p>
          <p>
            Varje dag utsätts levande varelser medvetet för sjukdom och lidande
            i experiment. Råttor, möss, fiskar och fåglar är vanligast förekommande,
            men även marsvin, kaniner, hundar, grisar, apor och andra djur
            används. Bara i Sverige påbörjas varje år försök på 250 000-350
            000 djur. Djurförsöken innebär så gott som alltid ett lidande
            — under själva experimentet eller i form av stimulanslösa burar.
            Användning av försöksdjur är en komplicerad fråga som engagerar
            många människor. Fler och fler börjar ifrågasätta djurförsöken,
            även forskare, eftersom djurförsökens värde ofta är begränsat
            på grund av att det finns stora olikheter mellan människor och
            djur. Någon vetenskaplig utvärdering av djurförsökens verkliga
            värde har aldrig gjorts. Idag finns alternativ till djurförsök,
            men fortfarande utförs djurförsök utan att de alternativa metoder
            som finns har provats eller ens övervägts. I Vänsterpartiets partiprogram
            kan läsas: ”Plågsamma djurförsök måste avskaffas och ersättas
            av laboratoriebaserad teknik”. Detta är utgångspunkten i Vänsterpartiets
            politik när det gäller djurförsök. För att kunna uppnå detta mål
            krävs dock mer än enbart ett konstaterande av dagens situation.
            En handlingsplan för hur vi ska kunna minska djurförsöken är nödvändig.
          </p>
          <pb facs="riksdagen-motions-pdf/data/200102/mot_200102_MJ_0300/mot_200102_MJ_0300-0002.pdf"/>
          <p>
            2001/02:MJ300
          </p>
          <p>
            15
          </p>
          <p>
            Alternativa metoder
          </p>
          <p>
            De senaste årens framsteg inom forskning och teknikutveckling
            har kraftigt ökat möjligheterna att utveckla djurfria tekniker
            för forskning, testning och riskbedömning. Med en kombination
            av in vitro-metoder, genteknik och metoder som QSAR (kvantitativa
            strukturaktivitetssamband), borde en stor del av dagens djurförsök
            kunna ersättas i framtiden. Men det förutsätter en kraftfull forskningsinsats,
            liksom betydligt mer resurser för validering och för att få metoderna
            internationellt accepterade.
          </p>
          <p>
            Strategi för att minska djurförsök
          </p>
          <p>
            En handlingsplan för hur djurförsöken skall minskas och på sikt
            totalt avvecklas är nödvändig för den fortsatta utvecklingen mot
            en inriktning som inte nödvändigtvis kräver djurförsök. Handlingsplanen
            är nödvändig för arbetet med att utveckla, standardisera och validera
            djurförsöksfria testmetoder samt för hur validerade metoder skall
            kunna bli internationellt accepterade snabbare än idag. Med utgångspunkt
            i bland annat smärtupplevelse bör en strategi utarbetas som bidrar
            till att djurförsöken, och särskilt de plågsamma djurförsöken,
            minskar. Sverige bör dessutom ta på sig en betydligt mer pådrivande
            roll internationellt i arbetet med att få djurfria metoder validerade
            och accepterade.
          </p>
          <p>
            Strategin har utgångspunkt i följande:
          </p>
          <p>
            - Använda de s.k. 5 R:en i det framtida arbetet med att begränsa
            försöksdjursanvändningen och utveckla alternativa metoder. Utöver
            de redan etablerade begreppen refine (förfina), reduce (begränsa)
            och replace (ersätta) bör även begreppen reject (avvisa) och redirect
            resources (omfördela resurser) tillämpas. - — Identifiera områden
            där lidande kan minimeras. Redan idag finns material att tillgå
            om bedömningen av djurs smärtupplevelser och lidande. Detta material
            torde kunna ligga till grund för de bedömningsgrunder som tillämpas
            vid den etiska prövningen. - — Identifiera områden där djurförsöken
            kan fasas ut helt. Inom vissa områden är djurförsök ur etisk synpunkt
            helt förkastliga. Detta kan exempelvis handla om vissa försök
            utförda av försvaret, där syftet med försöken inte hamnar i ett
            moraliskt dilemma, utan helt enkelt är onödiga. - Prioritera djurslag
            på vilka det är särskilt angeläget att minska djurförsöken och
            djurslag på vilka inga djurförsök bör vara tillåtna. Ett exempel
            på detta är användningen av primater inom forskningen. Likheten
            med människan gör att användningen av primater innebär särskilt
            svåra etiska överväganden. - Tydliggöra vad som är Sveriges roll
            i arbetet med att minska djurförsöken. EU:s alternativcenter EECVAM
            (European Center for the
          </p>
          <pb facs="riksdagen-motions-pdf/data/200102/mot_200102_MJ_0300/mot_200102_MJ_0300-0003.pdf"/>
          <p>
            Validation of Alternative Methods) drivs helt i EU:s regi. ECVAM
            spelar en central roll i valideringen av djurfria metoder, men
            har tyvärr långt ifrån tillräckliga resurser. Ett av Sveriges
            bidrag till att snabba på valideringen av alternativa metoder
            bör därför vara att inom EU arbeta för att EECVAM får betydligt
            större ekonomiska resurser. Sverige måste vara drivande genom
            forskning och testutveckling inom landet och även vara pådrivande
            internationellt. Sverige måste också driva dessa frågor hårdare
            inom både EU och OECD.
          </p>
          <p>
            Mot bakgrund av denna strategi bör ambitiösa men realistiska
            mål för en kvantitativ minskning av djurförsök, med särskild inriktning
            på djurförsök som orsakar lidande, kunna sättas upp. Denna strategi
            bör också ligga till grund för hur de ökade satsningarna för utveckling
            av alternativa metoder bör fördelas. En utvärdering av läget bör
            göras för att se hur långt utvecklingen och valideringen av alternativa
            testmetoder har kommit för dessa tester. Denna utvärdering bör
            följas av en långsiktig resurssatsning för att lösa återstående
            problem. Detta bör riksdagen som sin mening ge regeringen till
            känna.
          </p>
          <p>
            Stockholm den 29 september 2001
          </p>
          <p>
            Jonas Ringqvist (v)
          </p>
          <p>
            Lars Bäckström (v) Marie Engström (v) Owe Hellberg (v) Siv Holma
            (v) Kjell-Erik Karlsson (v) Sten Lundström (v) Johan Lönnroth
            (v) Maggi Mikaelsson (v)
          </p>
          <p>
            Per Rosengren (v)
          </p>
          <p>
            2000/01:c999
          </p>
          <p>
            16
          </p>
        </div>
      </div>
    </body>
  </text>
</TEI>
