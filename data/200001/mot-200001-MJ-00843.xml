<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0843/mot_200001_MJ_0843-0001.pdf"/>
      <div type="motHeader" xml:id="i-4jnXVYMrkyY6UyHU3YfDQY">
        <div type="motTitle" xml:id="i-37CrazdTQm16e5jnvFGTWP"/>
        <div type="motSubmissionInfo" xml:id="i-H1ECgk51oHJatZmTMueSkT"/>
      </div>
      <div type="motBody" xml:id="i-Kp1K7Q6i9HEgxfMGGyp61n">
        <div xml:id="i-SsDuh39BTgULt6AeKgScc1">
          <p xml:id="i-DZkPWvPJy8M46vGw9zQpeS">
            2000/01 mnr: MJ843 pnr: v429
          </p>
          <p xml:id="i-NVhZDvaHwgTQNcJMErtJwL">
            Motion till riksdagen 2000/01:MJ843
          </p>
          <p xml:id="i-GXFY6zx4K9Q81F2SdPkvJG">
            av Rolf Olsson m.fl. (v)
          </p>
          <p xml:id="i-MAFNZmaujRkUzC8ejDMRZ">
            Elöverkänslighet och mobiltelefoni
          </p>
          <p xml:id="i-BXWVFuUvve8FZcb3QmmVRf">
            Motionen delad mellan flera utskott
          </p>
          <p xml:id="i-XtzNh4xsS93euetDhKUwu2">
            1 Förslag till riksdagsbeslut
          </p>
          <p xml:id="i-3jGuAbNUHLWqUAboE715P6">
            1. Riksdagen tillkännager för regeringen som sin mening vad i
            motionen anförs om att klassa elöverkänslighet som arbetsskada.'
            2. Riksdagen tillkännager för regeringen som sin mening vad i
            motionen anförs om forskning om elöverkänslighet. 3. Riksdagen
            tillkännager för regeringen som sin mening vad i motionen anförs
            om behovet av skärpt lagstiftning som reglerar uppförandet av
            mobiltelefonmaster och fasadantenner.
          </p>
          <p xml:id="i-R8KLmkgsC1rj9V8tvHzvGK">
            "Yrkande 1 hänvisat till SfU.
          </p>
          <p xml:id="i-B7xkRAczhMorEfdPBy24GP">
            45
          </p>
          <pb facs="riksdagen-motions-pdf/data/200001/mot_200001_MJ_0843/mot_200001_MJ_0843-0002.pdf"/>
          <p xml:id="i-4DTMfspmYD8XTHqU71ZCMb">
            2000/01:MJ843
          </p>
          <p xml:id="i-BBiJ6thFQmuft8wRgXBy9">
            46
          </p>
          <p xml:id="i-XHwvt9dQLoypNiKNxnVVhQ">
            2 Inledning
          </p>
          <p xml:id="i-6vudo9ohFPxzEymTmG38G6">
            Relationerna mellan elektromagnetiska fält och hälsa har blivit
            alltmer aktualiserade. Människan exponeras dagligen för olika
            typer av strålning från mobiltelefoner, mobiltelefonmaster, bildskärmar,
            elektrisk utrustning av varierande slag m.m. Den elektromagnetiska
            strålningen har kopplats samman med förekomsten av vissa cancerformer,
            neurologiska sjukdomar som t.ex. Alzheimer och överkänslighetsreaktioner.
            Fler och fler ställer sig frågan vilken påverkan den ökade förekomsten
            av elektromagnetisk strålning och annan strålning har på hälsan.
            Många människor anser att de är elöverkänsliga eller anser sig
            må dåligt av att prata i mobiltelefoner eller av att befinna sig
            i närheten av dessa. Ändå är den officiella uppfattningen att
            man inte vet om det finns någon som blir sjuk av ”normala” elektromagnetiska
            fält. Föreningen för el- och bildskärmsskadade har 2 100 medlemmar.
            183 personer har tvingats flytta till följd av elöverkänslighet,
            48 personer efter det att en basstation för mobiltelefoner satts
            upp i närheten av deras hem. Erfarenheten från andra områden har
            dessvärre visat att det är först när det
          </p>
          <p xml:id="i-DaCkngCWqTVjDhcNTtLa6Z">
            är försent som samhället förstår konsekvenserna av exponeringen
            av ett nytt ämne eller substans och reagerar. Det var många tobaksföretag
            i mitten av 1950-talet som hävdade att rökningen var helt ofarlig
            för hälsan, och de lyckades även presentera forskning som stödde
            deras påstående. I dag vet vi bättre. Vänsterpartiet anser därför
            att utifrån den samlade bilden av människors vittnesmål och den
            forskning som hittills bedrivits måste dessa frågor tas på allvar.
          </p>
          <p xml:id="i-8yKpduWMz5CPVnEouqw2mu">
            3 Elöverkänslighet
          </p>
          <p xml:id="i-D4pTVHWREX2FR7sLrareb9">
            Alltfler människor upplever en elöverkänslighet av varierande
            grad. Frågan om orsak till dessa symtom och besvär har debatterats
            livligt. Det har ännu inte kunnat ges någon enhetlig och samstämmig
            förklaring. Det har snarare framkommit att den vetenskapliga expertisen
            är mycket splittrad i frågan. Samtidigt finns det många människor
            som upplever sig som missförstådda och utsatta. De elöverkänsliga
            måste ibland lämna sitt arbete på grund av omfattande besvär samtidigt
            som de nekas sjukpenning. Elöverkänsliga kan inte vistas i elintensiva
            miljöer och därmed oftast inte heller på sin arbetsplats. De är
            i regel inte berättigade till sjukpenning även om elöverkänsligheten
            är diagnostiserad och läkare sjukskrivit patienten. Dessa människor
            kan därmed hamna mellan två regelverk. Flera försäkringskassor
            godkänner inte elöverkänslighet som sjukdom. Inledningsvis kan
            sjukpenning utgå, men efter utredning kan den dras in om diagnosen
            är elallergi. Det betyder att personer som inte kan vistas på
            sin
          </p>
          <pb facs="riksdagen-motions-pdf/data/200001/mot_200001_MJ_0843/mot_200001_MJ_0843-0003.pdf"/>
          <p xml:id="i-SZjwArKu2CihQJbvvc7ufM">
            arbetsplats hänvisas till socialbidrag. Dessa skillnader i försäkringskassornas
            bedömning är oacceptabla och bör åtgärdas. Elöverkänsliga personer
            kan inte heller få sin skada bedömd som arbetsskada. De som är
            överkänsliga för el kan ställas inför det svåra valet att övertala
            sin läkare att inte skriva elöverkänslighet som diagnos på sjukintyget
            för att inte riskera sjukpenningen. Samtidigt är det viktigt utifrån
            arbetsgivarens ansvar för arbetsmiljö och rehabilitering att sjukintyget
            visar den rätta diagnosen. Detta är ett oacceptabelt förhållande.
            Symtomen på elöverkänslighet bör betraktas som grund för bedömning
            av arbetsskada. Detta bör riksdagen som sin mening ge regeringen
            till känna. Det finns flera olika huvudaspekter för orsaken till
            elöverkänslighet inom detta område och enligt Olle Johansson,
            docent vid enheten för experimentell dermatologi vid Karolinska
            Institutet, är det inte troligt att ett forskningsfält ensamt
            skulle kunna besvara frågan om tänkbara orsaker. Frågan om elöverkänslighet
            är för komplex för detta. I dag finns det tendenser till att utgå
            endast från psykologiska förklaringsmodeller till symtom på elöverkänslighet.
            Vänsterpartiet anser att forskningen om elöverkänslighet måste
            breddas och fördjupas. Det krävs en allsidig forskning där tekniker,
            medicinsk kompetens av alla slag och människor som upplever dessa
            problem samarbetar. Forskningen bör också inriktas mot att dokumentera
            och utvärdera åtgärder för rehabilitering och symtomlindring.
            Det behövs en fortsatt forskning för att vetenskapligt fastställa
            elöverkänslighet. Detta bör riksdagen som sin mening ge regeringen
            till känna.
          </p>
          <p xml:id="i-Ybakx5pL3qEQukP3HyURgn">
            4 Mobiltelefoni
          </p>
          <p xml:id="i-Q3PE1JY1yR3bWgV5B3wpWF">
            Alltfler använder mobiltelefon, såväl på arbetet som i hemmet.
            Användandet blir också allt vanligare bland barn och unga. Det
            finns några fallrapporter om människor som utvecklat olika symtom
            vid användning av mobiltelefon, främst GSM-telefoner. Utifrån
            detta har en större studie gjorts med hypotesen att symtomen skulle
            vara vanligare hos de med GSM-telefoner i förhållande till de
            med NMT-telefoner. Studien kunde inte bekräfta detta. Vad studien
            fann var att den tid en person talade i mobiltelefon hade betydelse
            för olika symtom som t.ex. värmekänsla vid örat och huvudvärk.
            När det gäller forskning om basstationer och människor som angett
            sig vara elöverkänsliga och som upplevt symtom från dessa finns
            det för närvarande inga systematiska studier. Sammanfattningsvis
            kan det därför konstateras att det inom detta område finns behov
            av fortsatt och fördjupad forskning. Det har konstaterats att
            gränsvärdena för strålningsstyrka från fasadantenner har överskridits.
            Hur vanligt det är vet vi inte. Strålskyddsinstitutet har godtagit
            operatörernas försäkringar att gränsvärdena inte överskrids. Men
            eftersom forskningen varken har bekräftat eller förkastat möjligheten
            att strålning av denna art har effekt på hälsan måste
          </p>
          <p xml:id="i-Y2op8CDMpLsXmq5mPiD2u4">
            2000/01:MJ843
          </p>
          <p xml:id="i-HciSqoYEMtcs2kiaxuiFSb">
            47
          </p>
          <pb facs="riksdagen-motions-pdf/data/200001/mot_200001_MJ_0843/mot_200001_MJ_0843-0004.pdf"/>
          <p xml:id="i-NqW7bykfKgWk4WwL4wix4b">
            2000/01:MJ843
          </p>
          <p xml:id="i-83eHx9b4i5PfRx7eHa8v72">
            48
          </p>
          <p xml:id="i-JmXMbxcgUUqv2kzUq48yms">
            försiktighetsprincipen råda. I avvaktan på bättre kunskap om
            risker och gränsvärden krävs det stor restriktivitet när det gäller
            att bevilja bygglov för mobiltelefonmaster och fasadantenner.
            Så länge vi inte vet att exponeringen från dessa är ofarliga bör
            de inte placeras i närheten av bebyggelse. Vänsterpartiet menar
            att regeringen bör återkomma med förslag till hur man lagtekniskt
            kan lösa detta. Detta bör riksdagen som sin mening ge regeringen
            till känna.
          </p>
          <p xml:id="i-6N3Zx9iWef7vMbXoCLTANT">
            Stockholm den 1 oktober 2000 Rolf Olsson (v)
          </p>
          <p xml:id="i-PmM7K2SYSfTzzkzThzL2TL">
            Ingrid Burman (v) Ulla Hoffmann (v) Lena Olsson (v) Yvonne Oscarsson
            (v) Sven-Erik Sjöstrand (v) Claes Stockhaus (v) Carlinge Wisberg
            (v) Alice Åström (v)
          </p>
        </div>
      </div>
    </body>
  </text>
</TEI>
