<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__18/mot_1966__ak__18-001.pdf"/>
      <fw xml:id="i-Add3mdytE1HdcekaXmpn1i">
        12 Motioner i Andra kammaren, nr 18 år 1966
      </fw>
      <div type="motHeader" xml:id="i-44j8H7tTTVxAvxTzQPWnUn">
        <div type="motTitle" xml:id="i-WUn56ANGXcyALuHDAhY85W"/>
        <div type="motSubmissionInfo" xml:id="i-31A1MeHGS6z1BCuU2nyAiT"/>
      </div>
      <div type="motBody" xml:id="i-CBf2pEmNK1PXm5EoNojdH9">
        <div xml:id="i-JQXpBvE4WkAuumNkSne31n">
          <p xml:id="i-3jQNQfL1s331Q2iTktHkTy">
            Nr 18
          </p>
          <p xml:id="i-YJ87SPhxGbuNRVAamGoD9f">
            Av herrar Sjöholm och Rubin, om åtgärder för kontroll beträf-
            fande av arbetsgivare innehållen skatt.
          </p>
          <p xml:id="i-8N9T8nh2pYzDa8XcAALgTZ">
            Den viktigaste fordran som kan ställas på ett lands skattesystem
            är, att det så långt det någonsin är möjligt är rättvist. Det
            åligger myndigheterna som en oavvislig skyldighet att tillse att
            denna fordran uppfylles. För att ett skattesystem med skäl skall
            kunna kallas rättvist måste i möjligaste mån garantier skapas
            mot risken att en och samme skattebeta- lare nödgas erlägga samma
            skatt eller del därav två gånger. Alltsedan det s. k. källskattesystemet
            infördes i vårt land förekommer i ett inte ringa antal den form
            av dubbelbeskattning som ovan avses. Om vid källskatteavdraget
            ett högre belopp av den anställdes lön innehålles, än vad som
            sedermera inlevereras till skattemyndigheterna, kommer den an-
            ställde att å sin slutliga debetsedel krediteras ett för lågt
            belopp som erlagd preliminär skatt. Följden härav blir i sin tur
            att hon eller han antingen kommer att debiteras kvarstående skatt
            eller tillgodoräknas en lägre över- skottsskatt än vad som korrekt
            skulle ha varit fallet. Det är ställt utom allt tvivel att inte
            så få arbetsgivare begagnar denna metod för förvärvandet av extrainkomster
            på den eller de anställdas bekostnad. Detta rubbar givet- vis
            ingenting i det allmänt kända förhållandet att arbetsgivarna i
            stort sett på ett utomordentligt tillfredsställande sätt utan
            vederlag handlägger denna skatteuppbörd för statsverket. Det torde
            inte kunna råda delade meningar om att skattebetalaren måste skyddas
            mot att skattesystemet utnyttjas på det för henne eller honom
            menliga sätt som ovan antytts. Den enda kontrollmöjlighet som
            här före- ligger består däri, att den anställde vid erhållandet
            av den slutliga debet- sedeln kontrollerar den därå upptagna summan
            för erlagd preliminär skatt med det sammanlagda beloppet avdragen
            skatt under inkomståret — be- loppet bör framgå av avlöningskvittona
            för denna tid. Det är sålunda nöd- vändigt att denna kontrollmöjlighet
            verkligen utnyttjas. Så är med all viss- het inte fallet, och
            ansvaret härför måste till stor del riktas mot de statliga myndigheterna.
            Skattebetalarna har aldrig på ett tillnärmelsevis nöjaktigt sätt
            blivit informerade om att de i eget intresse måste underkasta
            den slut- liga debetsedeln denna kontroll. Vid distributionen
            av de slutliga debet- sedlarna enligt 1965 års taxering medsändes
            visserligen en trycksak av in- formativ karaktär. I denna, där
            de direkta felaktigheterna visat sig vara många och svåra, behandlas
            den angelägenhet, som här nu är aktuell, i för-
          </p>
          <pb facs="riksdagen-motions-pdf/data/1966/mot_1966__ak__18/mot_1966__ak__18-002.pdf"/>
          <fw xml:id="i-VzC5usP3McNqd2UhxsqHpw">
            Motioner i Andra kammaren, nr 18 år 1966 13
          </fw>
          <p xml:id="i-BMCDsFmoLGKeQ7jjUgCFYg">
            bigående på ett fåtal rader — dessutom helt missvisande och vilseledande.
            Det framstår som oundgängligen nödvändigt att skattebetalaren
            väckes till insikt om vad han har att iakttaga för att skydda
            sin rätt. Det är myn- digheternas skyldighet att tillse att detta
            blir gjort. Det synes kunna vara en lämplig metod att alla A-skattebetalare
            samtidigt med den preliminära debetsedeln erhåller ett kuvert
            å vilket i text med stora bokstäver angives exempelvis följande:
            »I detta kuvert skall Ni förvara Edra avlöningskvitton eller andra
            avlöningsspecifikationer för inkomståret 1967. När Ni erhåller
            den slutliga debetsedeln för detta inkomstår — vilket sker i slutet
            av år 1969 — kontrollera då att summan av vad Ni fått vidkännas
            som avdrag för preliminär skatt stämmer med det belopp som å den
            slutliga debetse- deln är upptaget som erlagd preliminär skatt
            för år 1967 (rad 14). Om inte beloppen stämmer överens, skall
            Ni omgående meddeia den myndighet som tillställt Eder den slutliga
            debetsedeln — detta är angivet dels å debetsedeln och dels å kuvertet.
            — Ni måste i Edert eget intresse göra denna kontroll. Risk kan
            annars finnas att Ni får betala skatt dubbelt eller med för högt
            belopp.&gt; — Även andra metoder är naturligtvis tänkbara. Med åberopande
            av vad ovan anförts hemställer vi, att riksdagen måtte besluta
            att hos Kungl. Maj:t begära att anvisningar av den innebörd, som
            i motionen framlagts, skall tillställas de lokala skattemyndigheterna
            för främjande av den enskilde skattebetalarens möjlighet att öva
            tillfreds- ställande kontroll över att avdragen skatt tillgodoräknas
            henne eller honom såsom erlagd.
          </p>
          <p xml:id="i-9AYBkkbYocbyCYr11uSG3a" type="date">
            Stockholm den 12 januari 1966
          </p>
          <p xml:id="i-Qragb5bw4x89WtdoFunG3k">
            Sten Sjöholm Bertil Rubin
          </p>
        </div>
      </div>
    </body>
  </text>
</TEI>
