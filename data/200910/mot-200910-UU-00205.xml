<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UU-00205">
  <teiHeader>
    <fileDesc>
      <titleStmt>
        <title>Kurdistan</title>
        <author corresp="i-K3yJ7rruozYUK99nj91ffc">av Hans Linde m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kurdistan</title>
          <idno type="rdwebb">GX02U205</idno>
          <rs type="number">U205</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GX02U205/text</ref>
          <ref type="dokument_url_html">http://data.riksdagen.se/dokument/GX02U205</ref>
          <ref type="dokumentstatus_url_xml">http://data.riksdagen.se/dokumentstatus/GX02U205</ref>
          <ref type="doc">http://data.riksdagen.se/fil/251E8858-9C55-48EE-BCF2-2877B4820A94</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Q9xyoSdiRt934BDQEGCJ86" type="signed"/>
        <correspContext corresp="i-Q9xyoSdiRt934BDQEGCJ86">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-EdFJNQTJwnFmFYBqyLMuqS" type="numbering">
          <date when="2009-09-29"/>
        </correspAction>
        <correspAction xml:id="i-ChPQCfQ58oTFSHKuMwoEWQ" type="submission">
          <date when="2009-09-28"/>
        </correspAction>
        <correspAction xml:id="i-TdEcVsRPYZybdUzQeSJZs5" type="transfer">
          <date when="2009-09-25"/>
        </correspAction>
        <correspAction xml:id="i-GMAx8GxT1WepWFg4uXpdq8" type="assigned"/>
        <correspContext corresp="i-GMAx8GxT1WepWFg4uXpdq8">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LEnTbPr7i2wYwFMMnK5LNQ" type="motBody">
        <div xml:id="i-5akAjAkodvedsFprUmuwnA" type="TOC">
          <head xml:id="i-T53JCSjw154e3iobwWaet3">
            1 Innehållsförteckning
          </head>
          <list xml:id="i-DM8RYGRkXpeJ6GX8ZXvuLF">
            <item xml:id="i-7o1feirbRBYYe9F73JD79k">
              2 Förslag till riksdagsbeslut 2
            </item>
            <item xml:id="i-H1TuS5BGFB2ZxkT8vBw34R">
              3 Inledning 3
            </item>
            <item xml:id="i-U9PFzEtJwYXGADBdSnDQ8C">
              4 Kurdistans historia en historia av förtryck och kamp 3
            </item>
            <item xml:id="i-9pHPfPm2gRzUiRzf34nf6N">
              5 Situationen i Kurdistan idag 4
            </item>
            <item xml:id="i-LDEzXQdWM1XFzSFeNXTmHv">
              5.1 Turkiet 4
            </item>
            <item xml:id="i-AkXgrC4ZCt9n8Cmp21Yk7p">
              5.2 Syrien 5
            </item>
            <item xml:id="i-BTXXc82iwX4QPk5oSbQzSw">
              5.3 Irak 5
            </item>
            <item xml:id="i-LvCjdTWziADAcrGEMJ1qPp">
              5.4 Iran 7
            </item>
            <item xml:id="i-Pr3caeJPXrMCV74sJU98QF">
              6 Kvinnornas situation i Kurdistan 7
            </item>
            <item xml:id="i-3dwW5U5xCz5wmEzaaYjv5U">
              7 En svensk utrikespolitik för kurdernas rättigheter 8
            </item>
          </list>
        </div>
        <div xml:id="i-4NfRHgxqEAqNdVUqxYcgpx" type="motProposal" subtype="förslag">
          <head xml:id="i-EiLipSomw3RRohm1T7Zm4g">
            2 Förslag till riksdagsbeslut
          </head>
          <list xml:id="i-AcQwqz1puRYUW5T97JM3Un" style="ol">
            <item xml:id="i-2fozHirg76r9jMTFoS7wbe">
              Riksdagen tillkännager för regeringen som sin mening vad som
              anförs i motionen om att Sverige bör agera inom EU för att villkora
              ett turkiskt EU-medlemskap med att kurdernas rättigheter ska respekteras
              och att det politiska systemet ska genomgå en grundläggande reformering
              för att exkluderingen av kurderna ska upphöra.
            </item>
            <item xml:id="i-HRQ1Y6rXnkEmk7o8s3ZkKL">
              Riksdagen tillkännager för regeringen som sin mening vad som
              anförs i motionen om att Sverige, både som enskilt land och som
              medlem i EU och inom ramen för EU:s förhandlingar om ett associeringsavtal
              med Syrien, bör kräva att Syrien respekterar de mänskliga rättigheterna
              för landets kurder.
            </item>
            <item xml:id="i-161wsNaMdPNbnfvUgkEfhs">
              Riksdagen tillkännager för regeringen som sin mening vad som
              anförs i motionen om att Sverige ska erkänna Anfalkampanjen som
              ett folkmord på det kurdiska folket.
            </item>
            <item xml:id="i-S6hxiu5NfxFKmfqNTg2JwJ">
              Riksdagen tillkännager för regeringen som sin mening vad som
              anförs i motionen om att Sverige ska upprätta ett representationskontor
              i Erbil. 1
            </item>
            <item xml:id="i-28amKC6zSEYbkg7ehkqYBL">
              Riksdagen tillkännager för regeringen som sin mening vad som
              anförs i motionen om att Sverige, både som enskilt land och som
              medlem i FN och EU, bör uppmärksamma de omfattande och grova brotten
              mot kurdernas rättigheter i Iran.
            </item>
            <item xml:id="i-7m4SEbocaa7zuooqUELYvL">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med en samlad svensk strategi för hur kurdernas rättigheter ska
              stärkas.
            </item>
          </list>
          <p xml:id="i-XGWNTqjxHsuNt3oD4XtTaq">
            1 Yrkande 4 hänvisat till KU.
          </p>
        </div>
        <div xml:id="i-QENZqz6h1xsSdMsSDAQv9W" type="motContent">
          <head xml:id="i-PfsCfzoX4as8fpd8JzwN8V" type="h1">
            3 Inledning
          </head>
          <p xml:id="i-PeYgzjJSCrwYBTz7cf1Svp">
            Kurdernas situation har engagerat många vänsterpartister de senaste
            30 åren. Vårt engagemang för rättvisa och mänskliga fri- och rättigheter
            samt kontakten med många kurdiska vänner har gjort det nödvändigt
            att kämpa för kurdernas sak. Vänsterpartiet följer utvecklingen
            i Kurdistans olika delar på nära håll dels genom besök på plats,
            dels genom kontakter med systerpartier, organisationer och frivilliga
            krafter. Redan 1977 skrev Vänsterpartiets riksdagsledamot Oswald
            Söderquist den första motionen om kurdernas situation i riksdagen;
            det var det första bland en lång rad initiativ Vänsterpartiet
            tagit i riksdagen för att uppmärksamma kurdernas situation. Därefter
            har åtskilliga motioner, interpellationer, frågor och uttalanden
            gjorts, från vänster till höger.
          </p>
          <p xml:id="i-TuehvjRovsTrSZSX8nSkNP">
            Fortfarande är behovet stort av länder, organisationer och enskilda
            individer som ger kurderna sitt stöd i deras kamp för sina grundläggande
            mänskliga rättigheter, rättigheter som fortfarande kränks och
            inskränks. Vänsterpartiet ser att Sverige kan spela en roll i
            arbetet med att stärka kurdernas rättigheter.
          </p>
          <p xml:id="i-Y9rXn7EmutNTpj4PqtK72k">
            I denna motion har vi haft för avsikt att ge en övergripande
            bild av vår syn på utvecklingen i Kurdistan. Att lyfta fram varje
            enskilt fall och händelse som förtjänar att uppmärksammas i kurdernas
            långa historia av förtryck och kamp låter sig inte göras i en
            riksdagsmotion; vi har i stället valt att mer övergripande beskriva
            utvecklingen och lyfta fram ett par enskilda exempel. Vänsterpartiet
            kommer att fortsätta att i interpellationer, skriftliga frågor,
            demonstrationer och resor uppmärksamma de omfattande och grova
            brotten mot kurdernas rättigheter.
          </p>
          <head xml:id="i-Vv6jxsJyx39AQcnotPrUUH" type="h1">
            4 Kurdistans historia en historia av förtryck och kamp
          </head>
          <p xml:id="i-GbNU5WS15Ebpg2jVNKNBnq">
            Vi vet i dag att kurder har funnits i Mellanöstern i åtminstone
            över 2000 år. Det kurdiska folkets historia är på många sätt en
            historia av förtryck, under Ottomanska riket, under europeisk
            kolonisation och under de nuvarande staterna efter deras tillblivelse
            i området. Men det kurdiska folkets historia är också en historia
            om kamp för rättigheter och identitet.
          </p>
          <p xml:id="i-3EaAHjTkZND6J7rEbj658p">
            Efter det första världskriget blev kurderna först lovade ett
            eget land men sveks av stormakterna i och med freden i Sèvres
            1923, vilken fördelade de kurdiska områdena på Irak, Turkiet,
            Iran och Syrien. Det fanns även en mindre kurdisk folkgrupp i
            dåvarande Sovjetunionen, nuvarande Armenien.
          </p>
          <p xml:id="i-4xxk91CYkVuMFbQXb7zjc6">
            Förtrycket har tagit sig olika former och omfattning under olika
            tider och i olika stater: förbud att tala och skriva det egna
            språket, vägran att erkänna de kurdiska folkens nationella och
            mänskliga rättigheter, våld, folkfördrivningar och folkmord.
          </p>
          <p xml:id="i-XxZbZcWDGwDi3iPtDMk582">
            I dag lever 25 till 30 miljoner kurder i Kurdistan, som är delat
            mellan Irak, Turkiet, Iran och Syrien. En mindre grupp kurder
            finns i Armenien. Stora grupper kurder lever också i andra delar
            av världen, bl.a. i Sverige, drivna på flykt undan övergrepp,
            förföljelser och i vissa fall rena utrotningskampanjer.
          </p>
          <head xml:id="i-CnsWpb1WraU1ySWcWfiYMP" type="h1">
            5 Situationen i Kurdistan i dag
          </head>
          <head xml:id="i-14XzDyRKaKPEVrsoBrPuNT" type="h2">
            5.1 Turkiet
          </head>
          <p xml:id="i-PxLDjNH8Khz5Steerd9g6g">
            Turkiets moderna historia har präglats av landets oförmåga att
            erkänna sig som ett mångetniskt och mångkulturellt land. Tillsammans
            med landets kristna minoriteter har kurderna utsatts för ett omfattande
            förtryck i försök att utplåna kurdernas kultur, språk och identitet.
            Detta har tagit sig uttryck i en hårdför assimileringspolitik
            som periodvis övergått till en ren fördrivning av kurderna. Kurderna
            har svarat med att organisera sig i att kräva sina rättigheter,
            en politisk kamp som i vissa fall inkluderat väpnade uppror. Under
            1980- och 90-talen förde PKK en väpnad kamp mot den turkiska centralregeringen.
            Under denna kamp begick PKK omfattande brott och övergrepp som
            inte kan ursäktas, men inte heller kan man ursäkta den turkiska
            regimens oproportionerliga och övergreppskantade motkampanjer
            som ofta tagit sig uttryck i en allmän förföljelse av kurderna
            i Turkiet.
          </p>
          <p xml:id="i-83PTQWiyfwXYQ7zpvW5HpV">
            I dag lever mellan 11 och 14 miljoner kurder i Turkiet. Trots
            att Turkiet ofta beskrivs som ett land där stora demokratiska
            framsteg skett är landets resurser starkt ojämnt fördelade till
            kurdernas nackdel, och det politiska systemet är konstruerat för
            att exkludera kurderna för deltagande i de parlamentariska församlingarna.
          </p>
          <p xml:id="i-V9f86poSYWSng1DFR3xTWB">
            Det är uppenbart när det gäller Turkiets författning att en del
            avsnitt, även om det inte sägs tydligt och klart, är riktade mot
            den kurdiska befolkningen. Ett sådant exempel är landets 10-procentsspärr
            vid valen till parlamentet. Det är ett effektivt sätt att utestänga
            kurdiska partier från politiskt inflytande. Kurdiska partier eller
            partier som försvarat kurdernas rättigheter har dessutom gång
            på gång utsatts för hård repression, valfusk och även förbud,
            exempelvis mot partier som Hadep och Dehap. Även ett stort antal
            enskilda kurdiska politiker har utsatts för hård repression. Leyla
            Zana var 1994 den första kurdiska kvinnan att väljas in i det
            turkiska parlamentet redan efter att hon svurit parlamentseden
            greps hon för att ha brutit på kurdiska och haft ett hårband med
            de kurdiska färgerna. Hon frigavs först 2004 och har fått Sacharovpriset
            från Europaparlamentet.
          </p>
          <p xml:id="i-5zqFXFH9aKuprL3vnrpsBk">
            Det dominerande partiet som i dag försvarar kurdernas rättigheter,
            DTP, har under flera år verkat under hot om förbud, och partiets
            företrädare har systematiskt trakasserats och fängslats. Trots
            detta lyckades DTP nå stora framgångar i parlamentsvalet 2007
            och i lokalvalen 2009.
          </p>
          <p xml:id="i-SbUwrWyDVYXJng5rRN2KAF">
            De pågående medlemskapsförhandlingarna med EU och en inledd dialog
            mellan den turkiska regeringen och kurdiska företrädare ger Sverige
            och resten av unionen en möjlighet att stå upp för kurdernas rättigheter
            i Turkiet. Grunden för förhandlingarna är Köpenhamnskriterierna
            som bl.a. innehåller krav på att de mänskliga rättigheterna ska
            respekteras; det är avgörande att kräva att Turkiet inte bara
            på pappret utan också i verkligheten lever upp till dessa krav.
            EU kan genom förhandlingarna verka för en grundläggande reformering
            av det politiska systemet för att exkluderingen av kurderna ska
            upphöra. Sverige bör agera inom EU för att villkora ett turkiskt
            EU-medlemskap med tydliga reformer på detta område. Detta bör
            riksdagen som sin mening ge regeringen till känna.
          </p>
          <head xml:id="i-EyyE4BjaNxrpfBpubatfM8" type="h2">
            5.2 Syrien
          </head>
          <p xml:id="i-Bjn2AcMgSCaogMs3ZSUfis">
            Situationen för kurderna i Syrien har generellt fått betydligt
            mindre uppmärksamhet än situationen för kurderna i de omkringliggande
            länderna. I dag beräknas kurderna utgöra 912 procent av landets
            befolkning, motsvarande runt 2 miljoner människor. Även i Syrien
            har kurderna utsatts för omfattande förtryck och försök med både
            hårdför assimilering och fördrivning.
          </p>
          <p xml:id="i-A3nobwTWQaqpjBXmmGM6Yx">
            1961 utropade sig Syrien som en arabisk republik, en tydlig markering
            mot landets kurdiska minoritet. 1962 genomfördes det s.k. statistikprojektet,
            vilket resulterade i att mer än 100 000 syriska kurder kategoriserades
            som utlänningar; ännu i dag saknar 300 000 syriska kurder medborgarskap
            enligt Human Rights Watch. Förtrycket skärptes ytterligare genom
            att Bathpartiet tog makten i landet 1963 bl.a. samarbetade Syrien
            med Irak under Saddam Husseins kampanjer mot de irakiska kurderna.
            Därefter har en politik där kurderna systematiskt diskriminerats
            följt och krav på ökad respekt för kurdernas mänskliga rättigheter
            har bemötts med hård repression. Drygt 150 kurdiska politiska
            aktivister fängslades i syriska fängelser, och en av dem, Derwesh
            Xalib, greps av syriska säkerhetsstyrkor i sitt hem för att han
            undervisade i det kurdiska språket. Den 20 mars 2008 öppnade säkerhetsstyrkor
            eld mot kurder som firade det kurdiska nyåret, och tre personer
            dödades.
          </p>
          <p xml:id="i-K74vTunH2VHSxfTreG3NNh">
            Syriens omfattande övergrepp mot landets kurder, som är väldokumenterade
            av bl.a. Human Rights Watch och Amnesty International, har i stort
            bemötts med tystnad från världssamfundet. I oktober 2004 beslutade
            EU att inleda en dialog med Syrien om ett framtida associationsavtal,
            i vilket bl.a. frihandel, politisk dialog och mänskliga rättigheter
            skulle inkluderas. Detta ger Sverige och EU en god möjlighet att
            uppmärksamma den allvarliga situationen för landets kurder. Sverige
            bör som enskilt land, såväl som medlem i EU och inom ramen för
            EU:s förhandlingar om ett associeringsavtal med Syrien, kräva
            att Syrien respekterar de mänskliga rättigheterna för landets
            kurder. Detta bör riksdagen som sin mening ge regeringen till
            känna.
          </p>
          <head xml:id="i-JvqbLMTyCSH1s373STK24a" type="h2">
            5.3 Irak
          </head>
          <p xml:id="i-SELkAkzaArPZ8vLeUzTUmY">
            Den södra delen av Kurdistan annekterades officiellt 1925 av
            Irak. I och med Bathpartiets makttillträde 1968 ökade förtrycket
            av kurderna i Irak. En av Bathpartiets grunder var panarabism,
            vilket ledde till systematisk assimilation, arabifiering och etnisk
            rensning riktad mot den kurdiska befolkningen. Några exempel på
            grova övergrepp från den irakiska regimens sida är bombningarna
            av Qalladze 1974 med ca 400 döda civila kurdiska offer, massdeportationer
            av kurder som bodde vid gränsen till Iran och Turkiet 197577 och
            massdödandet av ca 8 000 kurder tillhörande Barzaniklanen 1983.
          </p>
          <p xml:id="i-VpGXj6UiSEPHtx3jyt4ymL">
            Men det kanske värsta exemplet på övergrepp mot kurderna i irakiska
            Kurdistan var den s.k. Anfalskampanjen 1988. Det exakta antalet
            offer är inte känt men det rör sig enligt de flesta bedömare om
            närmare 200 000 dödade kurder. I skriften Anfal The Iraqi States
            Genocide Against The Kurds (The Center of Halabja against Anfalisation
            and Genocide of the Kurds, februari 2007) görs bedömningen att
            uppskattningsvis 182 000 kurder mördades och ca 4 000 kurdiska
            byar förstördes. Den mest uppmärksammade attacken under Anfalkampanjen
            var gasattacken mot Halabja den 16 mars 1988 som krävde drygt
            6 000 dödsoffer. Vänsterpartiet menar att den 16 mars ska göras
            till den internationella dagen mot massförstörelsevapen. Vänsterpartiet
            anser vidare att Anfalskampanjen uppfyller kriterierna för ett
            folkmord och tycker därför att Sverige ska erkänna detta som ett
            folkmord på det kurdiska folket. Detta bör riksdagen som sin mening
            ge regeringen till känna.
          </p>
          <p xml:id="i-8x97LdmW2MwaLUZC15w3Jx">
            I efterspelet till Gulfkriget 1991 tog kurderna till vapen, med
            understöd av USA. Saddam Hussein svarade med stor brutalitet,
            även mot civilbefolkningen, och ett stort antal kurder drevs på
            flykt eller mördades. USA, Storbritannien och Frankrike upprättade
            en flygförbudszon i norra Irak, med det formella syftet att skydda
            den kurdiska civilbefolkningen. Flygförbudszonen innebar i realiteten
            att ett ökat självstyre kunde utvecklas för de kurdiska delarna
            av Irak från centralregeringen i Bagdad och Kurdistan Regional
            Government (KRG) kunde 1992 etableras i Erbil.
          </p>
          <p xml:id="i-Ff7ZBZDN5N9WXQqwfXMpJJ">
            Det ökade självstyret innebar att hotet mot de irakiska kurderna
            från Saddam Husseins regim avtog. Samtidigt utbröt ett inbördeskrig
            1994 mellan de två dominerande kurdiska partierna KDP och PUK,
            vapenvila slöts först 1998.
          </p>
          <p xml:id="i-KNFVF14cjK7SgVTYdyfKTh">
            Det har varit uppenbart sen 1990-talets början att USA använt
            sig av kurderna utifrån sina egna säkerhetspolitiska och ekonomiska
            intressen i regionen. Det blev i synnerhet tydligt vid USA:s folkrättsvidriga
            anfall mot Irak 2003 och i den efterföljande ockupationen av Irak.
            Vänsterpartiet är motståndare till USA:s folkrättsvidriga ockupation
            av Irak och har starkt kritiserat den från början. Vi kräver ett
            tillbakadragande av amerikanska trupper och menar att ett demokratiskt
            Irak bör byggas av inhemska krafter och inte med diktat från USA.
            Samtidigt ser vi att situationen för Iraks kurder på flera områden
            förbättrats sedan Saddam Husseins dagar. För Vänsterpartiet har
            det varit avgörande att kunna tänka dessa två tankar samtidigt.
          </p>
          <p xml:id="i-Cg2yPxRFVtG6aXtJWDffJh">
            Utvecklingen under KRG:s styre har inte varit svart-vit. Framsteg
            har gjorts, men samtidigt är utmaningarna många. Vänsterpartiet
            är starkt oroat över rapporterna om övergrepp mot kvinnor, journalister,
            homosexuella, bisexuella och transpersoner (hbt-personer) och
            oppositionella under KRG:s styre. Även Amnesty International har
            kritiserat KRG bl.a. för utomrättsliga arresteringar, tortyr och
            en stor grad av straffrihet för säkerhetsstyrkorna.
          </p>
          <p xml:id="i-ATX2qkA9kqXLka56mi3CBs">
            Under den tid som norra Irak/irakiska Kurdistan utvecklat sitt
            regionala självstyre har det blivit möjligt för många kurder som
            drivits i exil att resa hem antingen för att återvända eller för
            att besöka sitt hemland. En betydande andel av dessa kurder har
            svenskt medborgarskap och har samma rätt till service, stöd och
            säkerhet när de är utomlands som alla andra svenskar när de reser
            till andra delar av världen. Därför har Vänsterpartiet krävt sedan
            2004 att Sverige skulle upprätta ett representationskontor i Erbil
            med vissa konsulära uppgifter, som skulle ge svenska medborgare
            i regionen service, stöd och säkerhet. Detta bör riksdagen som
            sin mening ge regeringen till känna.
          </p>
          <head xml:id="i-VkiatNTBK9py7DJM2Xmdgh" type="h2">
            5.4 Iran
          </head>
          <p xml:id="i-SMXHBRzdF3nHtcAv1ytRNR">
            Kurderna utgör i dag 4 miljoner av Irans befolkning. Det finns
            flera historiska exempel på självstyrande kurdiska riken i nordvästra
            Iran. Både efter första och efter andra världskriget gjordes försök
            bland kurdiska grupper att utropa självständiga stater i nordvästra
            Iran. Alla dessa försök slogs brutalt ner av regimen i Teheran.
          </p>
          <p xml:id="i-XxkABPYKEA1xGNqSv3Vm3T">
            Shans styre innebar ett fortsatt förtryck av kurderna och många
            kurder kom att välkomna revolutionen 1979. Men de förhoppningar
            som föddes i samband med revolutionen slogs snart i spillror,
            och förtrycket mot Irans kurder skärptes på många sätt med den
            nya regimen. Ayatollah Khomeini valde att utlysa jihad mot kurdisk
            separatism och genomförde omfattande förföljelser i form av fördrivning,
            utomrättsliga arresteringar och massavrättningar mot kurderna.
          </p>
          <p xml:id="i-AJCSX7b8W7awUx7WqBzYzv">
            I det starkt auktoritära Iran är brotten mot de mänskliga rättigheterna
            omfattande och grova, men kurderna är en av de grupper som drabbats
            hårdast av regimens övergrepp. Human Rights Watch rapporterar
            om utomrättsliga fängslanden av kurder, stängning av kurdiska
            tidningar och bokförlag, repression mot kurdiska grupper och ett
            stort antal kurdiska samvetsfångar. Ett exempel bland många var
            när kurdiska studenter den 9 juli 2005 fredligt demonstrerade
            i Mahabad, men möttes av brutalt våld av regimen. En av organisatörerna,
            Shawaneh Ghaderi, sköts, bands till en bil och släpades genom
            gatorna tills han dog.
          </p>
          <p xml:id="i-YFwBFLPLjwawYwLAN48Lh6">
            Sverige bör som enskilt land, såväl som medlem i FN och EU, uppmärksamma
            de omfattande och grova brotten mot kurdernas rättigheter i Iran.
            Detta bör riksdagen som sin mening ge regeringen till känna.
          </p>
          <head xml:id="i-3CBy3S63BFrXQpq3G4giaJ" type="h1">
            6 Kvinnornas situation i Kurdistan
          </head>
          <p xml:id="i-4RAeavkfWuuux1sCajpfiR">
            Genom kurdernas historia av förtryck och uppror har de kurdiska
            kvinnorna många gånger spelat en central roll. Trots det är kvinnornas
            situation generellt sett allvarlig i Kurdistan många kurdiska
            kvinnor möter ett dubbelt förtryck, både som kvinna och som kurd.
            Samtidigt organiserar sig kurdiska kvinnor, ofta med risk för
            förföljelse och repression, för att med stort mod kräva sina rättigheter.
            Ett exempel är mordet på kvinnoaktivisten Nahla Hussain i december
            2008, då män bröt sig in hennes hem och halshögg henne. Den kurdiska
            kvinnorörelsen behöver och förtjänar omvärldens stöd i sitt arbete.
          </p>
          <p xml:id="i-4DJeNT3auGvKbbY9pdpWcq">
            I Iran omfattas de kurdiska kvinnorna av landets starkt kvinnofientliga
            lagstiftning och är i realiteten från regimens sida betraktade
            som andra klassens medborgare.
          </p>
          <p xml:id="i-VeRodiNDbnFaS32zDVXQZC">
            I Irak är lagstiftningen i irakiska Kurdistan underordnad Iraks
            konstitution, som säger att inga lagar får stå i strid med islam
            som är den officiella statsreligionen. Vissa framsteg har trots
            detta gjorts, kvinnor har fått rätten att ta ut skilsmässa, kvinnor
            och män har samma rätt till arv, mannens rätt att aga sin hustru
            har avskaffats och äktenskapsåldern har höjts till 18 år, men
            samtidigt är månggifte fortfarande tillåtet.
          </p>
          <p xml:id="i-LSSiPwtAUispGfuYh1oh3n">
            I flera delar av Kurdistan är könsstympning fortfarande förekommande,
            vilket innebär en grundläggande kränkning av kvinnors mänskliga
            rättigheter. I Irak beräknas 60 procent av de kurdiska flickorna
            könsstympas.
          </p>
          <p xml:id="i-8yybWcR4gxzHrzGd4x38A7">
            Ett ytterligare allvarligt hot mot de kurdiska kvinnornas rättigheter
            är hedersrelaterat våld. Det hedersrelaterade våldet bidrar också
            till att göra situationen för hbt-personer ytterst utsatt i Kurdistan
            samkönade relationer är dessutom förbjudna i Iran, Syrien och
            Irak. Det hedersrelaterade våldet är ett enormt samhällsproblem
            som hittills inte i tillräcklig utsträckning uppmärksammats av
            de ansvariga myndigheterna i de olika länderna.
          </p>
          <head xml:id="i-SwkgZwrPe85Zug5aBJQqao" type="h1">
            7 En svensk utrikespolitik för kurdernas rättigheter
          </head>
          <p xml:id="i-6pLikhqsbBKBsze3Cfyyr4">
            Även om utvecklingen skiljer sig mellan olika länder finns det
            likheter i det förtryck som drabbar kurder i hela regionen. Fortfarande
            inskränks och kränks kurders rätt att tala sig eget språk, uttrycka
            sin kultur och ta del av andra grundläggande mänskliga rättigheter
            i regionen.
          </p>
          <p xml:id="i-KGk7vFFK4mNcRWxjBmknkp">
            Dagens gränser har delat upp kurderna i fyra olika länder och
            inneburit att gamla kontaktvägar brutits och kurderna skiljts
            från varandra. En del i arbetet med att stärka respekten för kurdernas
            mänskliga rättigheter behöver därför vara att möjliggöra för ökad
            kontakt och utbyte mellan kurder inom Kurdistan.
          </p>
          <p xml:id="i-AXFNg5HAz89yCxFvHfT13r">
            Sverige har nära kontakter med Syrien, Turkiet, Iran och Irak.
            Vi har i dag ambassader i samtliga fyra länder och bedriver utvecklingssamarbete
            med både Turkiet och Irak. Stora grupper av invandrade kurder
            lever dessutom i Sverige. Det ger Sverige en möjlighet att spela
            en positiv roll i arbetet för kurdernas rättigheter i hela regionen.
            Det är hög tid att Sverige stärker sitt arbete för kurdernas rättigheter
            på ett heltäckande sätt. Vänsterpartiet anser att regeringen bör
            ta fram en samlad svensk strategi för kurdernas rättigheter i
            samarbete med kurdiska organisationer i Sverige och återkomma
            till riksdagen. Detta bör riksdagen som sin mening ge regeringen
            till känna.
          </p>
        </div>
        <div xml:id="i-BjWTroSGpkHcsuq5MKmBfn" type="motSignatures">
          <list xml:id="i-S7ycVgDSPzjAGsMx1XnDd2">
            <item xml:id="i-WMN6rSzmc6ii5qXt3LdY1T" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-PFaUhZfRZk43pJdD1DTcpm" who="i-M5o8cYSRJsbmZdvevomfQX">
              Ulla Andersson (v)
            </item>
            <item xml:id="i-PqHq1PLDK1chAfVJpMpLf8" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-EtxC9sjPsrwEm4mmuXEL2H" who="i-CNBy5dFgNNyEozHVpAj93c">
              Jacob Johnson (v)
            </item>
          </list>
        </div>
      </div>
    </body>
  </text>
</TEI>
