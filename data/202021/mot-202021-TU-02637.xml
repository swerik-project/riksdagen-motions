<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-TU-02637">
  <teiHeader>
    <fileDesc>
      <titleStmt>
        <title>Bättre infrastruktur i Skåne</title>
        <author corresp="i-WwZzVPGhpXnyH5jyp86JB7">av Boriana Åberg m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:2637 av Boriana Åberg m.fl. (M)</title>
          <idno type="rdwebb">H8022637</idno>
          <rs type="number">2637</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H8022637/text</ref>
          <ref type="dokument_url_html">http://data.riksdagen.se/dokument/H8022637</ref>
          <ref type="dokumentstatus_url_xml">http://data.riksdagen.se/dokumentstatus/H8022637</ref>
          <ref type="docx">http://data.riksdagen.se/fil/5217B937-7ADD-4652-B96D-F40B10C2BACA</ref>
          <ref type="pdf">http://data.riksdagen.se/fil/1EDEF46C-9ABA-4073-A96B-B9B949335F00</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WwZzVPGhpXnyH5jyp86JB7</idno>
            <name>Boriana Åberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <name>Tobias Billström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3yGB8i2p5vZhm4Sy536rgC</idno>
            <name>Anders Hansson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-8xM6U2UEMYF2ek1xU2cetn</idno>
            <name>Ulrika Heindorff</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-MEQoHPb6qh2nYtPCAZQYv3</idno>
            <name>Maria Malmer Stenergard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7bVDjZpV72vdnYhJ8phHuW</idno>
            <name>Louise Meijer</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6RfEyzYEmBDfvGvpheNHe2" type="signed"/>
        <correspContext corresp="i-6RfEyzYEmBDfvGvpheNHe2">
          <note type="signatory" corresp="i-WwZzVPGhpXnyH5jyp86JB7"/>
          <note type="signatory" corresp="i-KPGvtK4s6Zp3E6XH6vj18n"/>
          <note type="signatory" corresp="i-BNPcdNmACXycfvLR8wqbHp"/>
          <note type="signatory" corresp="i-3yGB8i2p5vZhm4Sy536rgC"/>
          <note type="signatory" corresp="i-8xM6U2UEMYF2ek1xU2cetn"/>
          <note type="signatory" corresp="i-MEQoHPb6qh2nYtPCAZQYv3"/>
          <note type="signatory" corresp="i-J3vB7EYXWFGfYPGahysXrd"/>
          <note type="signatory" corresp="i-7bVDjZpV72vdnYhJ8phHuW"/>
          <note type="signatory" corresp="i-9xarzmckV5SS8EyJPN5b3x"/>
        </correspContext>
        <correspAction type="submitted" xml:id="i-UY2TVqP2NyAW5mQYUdrNof">
          <date when="2020-10-05"/>
          <time when="15:21:11"/>
        </correspAction>
        <correspAction type="reviewed" xml:id="i-TmugQRrHRC9r2fHfHTL4k4">
          <date when="2020-10-05"/>
          <time when="15:37:30"/>
        </correspAction>
        <correspAction type="referred" xml:id="i-PYQEDV1bm6SAsRxA3QYBv6">
          <date when="2020-10-14"/>
        </correspAction>
        <correspAction type="assigned" xml:id="i-WQCgVLevoUpHp5AcYSMzE">
          <date when="2021-08-11"/>
          <time when="09:00:55"/>
        </correspAction>
        <correspContext corresp="i-WQCgVLevoUpHp5AcYSMzE">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-4koyy4SFDG6moQVTzwWeBH"/>
        <correspContext corresp="i-4koyy4SFDG6moQVTzwWeBH">
          <ref type="uppgift">2020/21:TU14</ref>
          <ref type="ref_dok_id">H801TU14</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">TU14</ref>
          <ref type="ref_dok_titel">Luftfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-D2o6zA6bU3aYhXUZ2aoURw"/>
        <correspContext corresp="i-D2o6zA6bU3aYhXUZ2aoURw">
          <ref type="uppgift">2020/21:TU16</ref>
          <ref type="ref_dok_id">H801TU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">TU16</ref>
          <ref type="ref_dok_titel">Framtidens infrastruktur</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2020/21:2637 av Boriana Åberg m.fl. (M) Bättre infrastruktur i Skåne</div>
      </div>
      <div type="motBody">
        <div type="motProposal" subtype="förslag">
          <head xml:id="i-KyjC8TSYU5Lgbrv86VfuUe">
            Förslag till riksdagsbeslut
          </head>
          <list style="ol">
            <item xml:id="i-SFzGtM1gQDUq4wc1RJKZWP">
              Riksdagen ställer sig bakom det som anförs i motionen om behovet
              av att prioritera och tidigarelägga infrastruktursatsningar i
              Skåne och tillkännager detta för regeringen.
            </item>
            <item xml:id="i-RYBzGfokWcJN5Pu7jKjwCq">
              Riksdagen ställer sig bakom det som anförs i motionen om att
              intäkterna från Öresundsbron ska finansiera framtida infrastrukturinvesteringar
              i Skåne och tillkännager detta för regeringen.
            </item>
            <item xml:id="i-3bTUMHg2L4bLQZkY67JEVj">
              Riksdagen ställer sig bakom det som anförs i motionen om att
              ge Trafikverket i uppdrag att gå vidare med planeringen av en
              fast förbindelse mellan Helsingborg och Helsingör och tillkännager
              detta för regeringen.
            </item>
            <item xml:id="i-HrMJmRPSgmW1yCiEHsSFnA">
              Riksdagen ställer sig bakom det som anförs i motionen om att
              verka för en fortsatt utbyggnad av Södra stambanan, Västkustbanan
              och Skånebanan och tillkännager detta för regeringen.
            </item>
            <item xml:id="i-SsSHv8bKddADqgnmBf3c9L">
              Riksdagen ställer sig bakom det som anförs i motionen om utbyggnad
              av E6 och E22 till sexfiliga motorvägar och tillkännager detta
              för regeringen.
            </item>
            <item xml:id="i-U3ULRSREpJgmxdBQunb31L">
              Riksdagen ställer sig bakom det som anförs i motionen om att
              en prioritering av hamninfrastruktur i de skånska hamnarna av
              nationellt intresse bör göras och tillkännager detta för regeringen.
            </item>
            <item xml:id="i-2da6WCDp53ucTvz9yTz6sS">
              Riksdagen ställer sig bakom det som anförs i motionen om vikten
              av alternativa järnvägsförbindelser till kontinenten via Trelleborgs
              hamn och tillkännager detta för regeringen.
            </item>
            <item xml:id="i-CpHfbD9ECncBAwmbmtbMst">
              Riksdagen ställer sig bakom det som anförs i motionen om betydelsen
              av en välfungerande flygtrafik i södra Sverige och tillkännager
              detta för regeringen.
            </item>
            <item xml:id="i-VKPXqQNyaw5s9BVWqEc1Yw">
              Riksdagen ställer sig bakom det som anförs i motionen om att
              inrätta en infrastrukturkommission tillsammans med Danmark för
              att säkerställa en samlad gränsöverskridande planering av infrastrukturen
              i Öresundsregionen och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-8QhDsNMsn6RrggQyw9LzYr">
            Motivering
          </head>
          <p xml:id="i-6PKMuEiXfB7arDhVieP25i">
            Skåne behöver startas om efter coronakrisen. Ett tidigareläggande
            av angelägna infra­strukturprojekt skulle skapa välbehövliga arbetstillfällen
            samt bidra till att minska arbetslösheten som annars riskerar
            att bita sig fast. En satsning på Skånes infrastruktur är en satsning
            på hela landet.
          </p>
          <p xml:id="i-7Eq8iEpKh5fDEJ5pwjL2fz">
            Förespråkarna för nolltillväxt utrycker tillfredsställelse över
            att coronakrisen har orsakat en drastisk minskning av transporterna,
            och hävdar att det är ett tillstånd som måste upprätthållas. Inget
            kan vara mer fel. För att Sverige ska utvecklas, och för att vi
            ska kunna ha en fungerande välfärd, måste det finns livskraftiga
            företag. Och livskraftiga företag är beroende av välfungerande
            transporter, såväl inom landet som till utlandet, med alla trafikslag
            – vägtrafik, sjöfart, järnväg och flyg. Den moderata Skånebänken
            är optimistisk inför utvecklingen, och därför präglas infrastrukturmotionen
            av framtidstro och en övertygelse om att transportnivåerna snart
            når de nivåer vi varit vana vid, och att därmed behovet av infrastruktursatsningar
            är minst lika påtagligt som tidigare.
          </p>
          <p xml:id="i-L9M9ASSC2vPjCgtxhupQoK">
            Med sitt strategiska läge hanterar Skåne en stor del av svenska
            företags transporter genom flera viktiga godsstråk. Effektiva,
            pålitliga och hållbara transporter till våra viktigaste exportmarknader
            är avgörande för det svenska näringslivets konkurrenskraft. Transittrafiken
            är normalt sett mycket omfattande och väntas öka kraftigt. Genom
            Skåne passerade förra året mer än en miljon lastbilar. Vägnätet
            är mycket hårt belastat, och bristen på järnvägskapacitet och
            fullgoda anknytningar i hamnarna omöjliggör växlingen av gods
            från väg till järnväg och sjöväg. Trafikverket har pekat ut sträckorna
            Malmö–Hässleholm, Malmö–Ystad, Kristianstad–Hässleholm och Helsingborg–Ängelholm
            bland dem med störst kapacitetsbrist i landet. Den ansträngda
            kapacitetssituationen på väg och järnväg i Skåne understryks av
            det eftersatta underhållet. Detta utgör ett hot mot tillväxt,
            framkomlighet och utveckling av hållbara transportlösningar inte
            bara i Skåne, utan i hela Sverige.
          </p>
          <p xml:id="i-FznTSdSXozfYenX8rcs5M6">
            Skåne är en flerkärnig miljonstad där en ökad integration av
            arbetsmarknaderna ställer krav på investeringar i infrastruktur
            och bättre kollektivtrafik. Regionen står inför många utmaningar
            och möjligheter. Trots ett expansivt näringsliv, en stark befolknings­tillväxt
            och satsningar på världsledande forskning har Skåne paradoxalt
            nog den lägsta sysselsättningsgraden i hela Sverige, och en tudelad
            arbetsmarknad. Samtidigt som många är arbetslösa är det kompetensbrist
            på företagen. Detta bland annat beroende på det stora nationella
            ansvar Skåne tagit för flyktingmottagningen, vilket inneburit
            en stor invandring av människor med låg utbildningsnivå, och därmed
            mycket begränsade möjligheter att komma i arbete. Dessa problem
            har inte minskat, utan snarare ökat, under coronakrisen det gångna
            året.
          </p>
          <p xml:id="i-Q7z2JkeCqdn8EY2jCdjCB2">
            Det viktigaste sättet att möta dessa utmaningar är att få fler
            i arbete, vilket skulle underlättas genom förbättrade pendlingsmöjligheter.
            För att tillvarata Skånes tillväxt­potential krävs långsiktiga
            investeringar i infrastruktur. Vägar, järnvägar, hamnar och flygplatser
            hänger ihop i ett sammanflätat trafiksystem där brister i någon
            del snabbt kan medföra problem även på annat håll. Det är därför
            angeläget att ligga långt fram i planeringen och fortsätta utbyggnaden
            av den skånska infrastrukturen för att trafik­systemen även framgent
            ska klara av att möta ett ökat resande och hårdare krav på punktlighet
            och funktionalitet. Nedan listas några av de projekt som är mest
            angelägna för att skapa en välfungerande infrastruktur i Skåne.
            Alla dessa förslag syftar till att ge maximal utdelning per investerad
            krona i form av förbättrade trafikflöden på vägar, järnvägar,
            sjövägar och flyg i hela Sverige, och därmed skapa förutsättningar
            för ökad tillväxt och fler jobb.
          </p>
          <head type="h2" xml:id="i-JBdy4T9n3Kb56maZf2Yh3p">
            Öresundsbrons överskott
          </head>
          <p xml:id="i-SkzhsUDHUmkfWxYgaQUuZk">
            Om några år är Öresundsbron betald, och frågan vad som ska hända
            med överskottet behöver ett svar. I Sverige går intäkterna av
            Öresundsbron direkt till statskassan, medan de i Danmark är öronmärkta
            för infrastruktursatsningar. På samma sätt som trängsel­avgifterna
            i Stockholm och Göteborg används för att förbättra infrastrukturen
            i dessa städer är det en självklarhet att avgifterna från Öresundsbron
            ska komma skåningarna till gagn, och användas för behövliga infrastruktursatsningar
            i Skåne.
          </p>
          <head type="h2" xml:id="i-DDaebiy3M23Zb9Pi7ZcVuM">
            Trafiken över Öresund
          </head>
          <p xml:id="i-QfTEtjXRuc9Wosoz1hCg8g">
            Öresundsregionen är Skandinaviens viktigaste tillväxtregion,
            vilket gör att en fungerande infrastruktur spelar en avgörande
            roll. Trafiken över Öresund är av internationell, natio­nell och
            regional betydelse. Sedan Öresundsbron öppnades 2000 har samarbetet
            mellan Storköpenhamn och Skåne ökat markant, och persontrafiken
            har nästan fördubblats. Dagens situation med enbart en fast förbindelse
            över Öresund är mycket sårbar. Ett längre avbrott för trafiken
            över Öresund skulle få stora konsekvenser, inte minst för godstrafiken.
            En fast förbindelse i form av en tunnel mellan Helsingborg och
            Helsingör minskar avsevärt Sveriges utsatthet vid eventuellt attentat,
            naturkatastrof eller olycka som alvarligt drabbar Öresundsbron.
            När Fehmarn Bält-förbindelsen mellan Danmark och Tyskland öppnar
            2028 kommer trafiken från kontinenten att öka betydligt. En fast
            förbindelse mellan Helsingborg och Helsingör är därför alldeles
            nödvändig för att und­vika trafikkaos. Den skapar en ringlinje
            som förenar Öresunds två stränder och omlandet i Skåne och Själland,
            vilket kommer att bidra till ökad integration av arbetsmarknaderna
            i Öresundsregionen, generera företagsetableringar, skapa tillväxt
            och ge nya jobb.
          </p>
          <p xml:id="i-LsoKQq4WXk3vonFKoxk23a">
            Sverigeförhandlingen, Trafikverket och den danska Transportministeriet
            har enats om att fortsätta att utreda vilka mervärden en ytterligare
            fast förbindelse över Öresund kan ge. Så snart utredningen är
            klar kan nästa steg tas, på svensk sida genom att regeringen ger
            Trafikverket i uppdrag att gå vidare med planeringen av en fast
            HH-förbindelse. Erfa­renheterna av finansieringen av Öresundsbron
            visar att utbyggnaden av Helsingborg–Helsingör-förbindelsen på
            samma sätt skulle kunna finansieras av brukaravgifter och därmed
            inte behöva belasta infrastrukturbudgeten. Med tanke på behoven,
            som är upp­enbara redan i dag, och än mer i framtiden, och de
            mycket långa planeringshorisonterna, är det synnerligen angeläget
            att arbetet med den fasta förbindelsen mellan Helsingborg och
            Helsingör påbörjas omgående så den kan stå klart redan 2035.
          </p>
          <p xml:id="i-k53m1s9xY2mWayLMMpbC6">
            Taket för tågpendling mellan Malmö och Köpenhamn är snart nått,
            och därför behövs i nästa steg även en uppkoppling av Malmö till
            Köpenhamns metronät. För att tillvarata Öresundsregionens fulla
            potential kommer både Helsingborg–Helsingör-förbindelsen och en
            metrouppkoppling att behövas. Något som inte ska betraktas som
            ett tecken på bristande förmåga till prioritering, utan alldeles
            nödvändiga framtidsinvesteringar för tillväxt och Öresundsintegration,
            och en medvetenhet om den mycket långa planerings­horisonten för
            stora infrastrukturprojekt.
          </p>
          <head type="h2" xml:id="i-D16z6MiXGAqCnb5XSfHJez">
            Järnvägstrafik
          </head>
          <p xml:id="i-MXKSzTuWDkirizUPeWygSV">
            Stora delar av den statliga järnvägsinfrastrukturen i Skåne är
            eftersatt. Enligt en rapport från 2019 framtagen av konsultföretaget
            WSP var 110 000 förseningsminuter kopplade till fel i infrastrukturen
            som Region Skåne inte har någon kontroll över. Under samma tid
            minskade förseningarna i Stockholm och Göteborg. I Skåne sker
            30 procent av alla kollektivtrafikresor med tåg på statliga järnvägsspår.
            De ideliga förseningarna leder till att tågresandet minskar, tvärtemot
            den uttalade ambitionen att det ska öka.
          </p>
          <head type="h2" xml:id="i-2Zj4hpNSkVyso7oSZ3bcJ5">
            Södra Stambanan
          </head>
          <p xml:id="i-51YhUhwrZTpJ9D538vyebg">
            Södra stambanan är en av de allra viktigaste delarna i vårt järnvägsnät,
            och sträckan Malmö–Lund trafikerades förra året av 460 tåg per
            dygn. En 40-procentig ökning förutspås de kommande 15 åren. Idag
            är inställda och försenade tåg ett stort problem som påverkar
            resenärer, företag, ekonomi, ja hela vårt samhälle. Samtidigt
            skjuts stän­digt viktiga järnvägsinvesteringar upp. Förvisso innehöll
            regeringens infrastrukturplan 2020–2029 fyrspårig järnväg mellan
            Lund och Hässleholm, men med tanke på summan som har avsatts för
            spåren under planperioden betyder det att byggstart sker runt
            2028, och att det inte kommer att finnas en färdig bana förrän
            tidigast 2035. Detta innebär fortsatt stora problem med svåra
            flaskhalsar i Skånes trafiksystem under minst 16 år till. Färdigställandet
            av ny stambana mellan Lund C och Hässleholm måste tidigareläggas.
          </p>
          <head type="h2" xml:id="i-RVuydM18ZZpkDVtKtjbSUA">
            Västkustbanan
          </head>
          <p xml:id="i-QFbm1GaboQ29e32B3SRDGr">
            En annan nationellt mycket viktig järnvägsförbindelse är Västkustbanan,
            som även utgör en betydelsefull länk i den internationella trafiken
            mellan Skåne och Norge. För att öka Västkustbanans kapacitet och
            minska restiden behöver hela sträckan byggas om till dubbelspår,
            något som riksdagen fattade beslut om redan 1992/93. Idag, 28
            år senare, består Västkustbanan till nära nio tiondelar av dubbelspår,
            vilket betyder att de återstå­ende kilometrarna enkelspår sätter
            stopp för effektivt utnyttjande av redan gjorda kost­samma investeringar.
            Det är välkommet att dubbelspåret på sträckan Ängelholm–Maria
            (inklusive Romares väg) planeras påbörjas 2021–2023. Den nationella
            infrastruktur­planen omfattar även dubbelspår på sträckan Maria–Helsingborg
            Central, men den är planerad att förverkligas först 2024–2029,
            vilket betyder att de verkliga nyttorna av en dubbelspårig Västkustbana
            fortsätter skjutas på framtiden. För att Västkustbanan ska kunna
            användas ändamålsenligt med fler avgångar och ökad punktlighet
            måste de sista sträckorna som saknar dubbelspår färdigställas
            skyndsamt.
          </p>
          <head type="h2" xml:id="i-WkJo6NZdyXLPLqPFbvL53k">
            Skånebanan
          </head>
          <p xml:id="i-D1LLxcmUUGiQWW9yg3Ly4Q">
            Skånebanan binder samman Helsingborg–Hässleholm–Kristianstad
            och går sedan vidare in i Blekinge. För att fullt ut kunna integrera
            östra Skåne i Öresundsregionen bör järnvägen byggas ut på dessa
            sträckor. Sträckan Kristianstad–Hässleholm är i dag landets mest
            trafikerade enkelspår. Det innebär stora begränsningar i möjligheten
            att bygga ut kollektivtrafiken och transporterna österut, och
            därmed hindras sammankopp­lingen av de två arbetsmarknadsregionerna
            i Skåne. Därför bör den sträckan byggas ut med dubbelspår snarast
            möjligt.
          </p>
          <head type="h2" xml:id="i-LDqhr8d9abDFFLVCERs38J">
            Vägtrafik
          </head>
          <p xml:id="i-HDGtVJiWNuQvrhMqcKXqvc">
            Det är angeläget att hela E22-sträckningen – inte bara genom
            Skåne – byggs ut till full motorvägsstandard. Även E65 mellan
            Malmö och Ystad är hårt belastad och olycks­drabbad och behöver
            byggas ut till 2+2-väg, inte minst av trafiksäkerhetsskäl. Trafik­mängden
            på vägarna E6 och E22 in mot de stora städerna Malmö, Lund och
            Helsing­borg har de senaste åren ökat kraftigt, och är alldeles
            för stor för vägarnas standard idag. För att säkerställa att såväl
            arbetspendlingen in till dessa tillväxtmotorer, som de mer långväga
            transittransporterna, fungerar på ett tillfredsställande sätt
            behöver dessa sträckor byggas ut till tre körfält i båda riktningarna.
          </p>
          <p xml:id="i-THH21Fh6vVNEpq3xDJQtyz">
            Förra året skedde i snitt en trafikolycka om dagen på E6 mellan
            Vellinge och Helsingborg. Alla dessa olyckor orsakar såväl mänskligt
            lidande för de drabbade som enorma kostnader för samhället. Nödlösningen
            med att förbjuda lastbilsomkörning har inte förbättrat situationen
            nämnvärt, eftersom förbudet inte efterlevs och det saknas polisiära
            resurser för att utöva kontroll. Trafikverkets besked att E6 vid
            Lomma byggs ut till sex filer 2024 är välkommet, men inte tillräckligt.
            En utbyggnad av E6 mellan Helsingborg och Vellinge till trefilig
            motorväg i båda riktningarna behövs snarast. Den kommer att göra
            vägen mindre sårbar för olyckor samt förbättra tillgängligheten
            och ge bättre förutsättningar för arbetspendling. Detta är därför
            en av de allra mest prioriterade infrastruktursatsningarna i Skåne.
            Likaså är det angeläget med breddning av på- och avfarterna. Väg
            108 är ett av de viktigaste transportstråken till Sveriges näst
            största hamn, Trelleborg, och bör därför byggas ut till två körfält
            i båda riktningarna hela sträckan Lund–Trelleborg.
          </p>
          <p xml:id="i-CL4nGHoAKtouvksLUC5uX5">
            Även vägarna 9, 11, 13, 23, 24 m.fl. behöver uppgraderas för
            att hantera de ökade trafikvolymerna, och anpassas till kraven
            på ökad trafiksäkerhet och framkomlighet.
          </p>
          <head type="h2" xml:id="i-RHFMG8KBLtN6zUeaCbQg4f">
            Hamnar
          </head>
          <p xml:id="i-MSRmLowqg3f3wWBLwzDjjp">
            Hamnarna i Trelleborg, Helsingborg, Ystad, Malmö och Åhus är
            viktiga delar av det svenska transportsystemet, och därmed av
            nationellt intresse. De är också en i många avseenden outnyttjad
            resurs. Transporterna mellan Sverige och Central- och Östeuropa
            ökar och väntas öka ännu kraftigare de närmaste åren. Det är viktigt
            att dessa transporter kan tas om hand på ett effektivt och miljövänligt
            sätt. För att främja överflyttningen av godstransporter från väg
            till sjöfart behövs ett fullgott infrastrukturnät i anslutning
            till ovan nämnda hamnar.
          </p>
          <head type="h2" xml:id="i-BKAbpKBqgShmUWpX3b34op">
            Helsingborgs hamn
          </head>
          <p xml:id="i-CkYmAk6YHnzchQN98a58W1">
            Helsingborgs hamn är landets näst största containerhamn som utgör
            ett konkurrenskraf­tigt nav för sjö- och landtrafik i södra Sverige.
            Hamnen arbetar aktivt för att minska sin miljöpåverkan genom ökad
            automatisering, digitalisering och elektrifiering. Foursea, tidigare
            Scandlines, trafikerar leden Helsingborg–Helsingör med färjor
            med halvtimmes­trafik, ett viktigt komplement till lastbilstrafiken
            på Öresundsbron. Helsingborgs hamn är av riksintresse för sjöfarten
            enligt Sjöfartsverkets beslut från 2001.
          </p>
          <head type="h2" xml:id="i-CecjSGP5hF7jGpawMwfzhk">
            Malmö hamn (Copenhagen Malmö Port)
          </head>
          <p xml:id="i-AxnMNjZAJy4qzaEi7BTn3L">
            CMP är en av Sveriges fem CORE-hamnar, och därmed utpekad som
            en central hamn i EU-sammanhang. En mycket stor del av godsomsättningen
            i hamnområdet i Malmö transporteras på järnväg till andra destinationer
            i Sverige och Norge. Därför behövs det infrastruktur som kan möta
            dagens och framtidens behov. Rangeringsspåren i Malmö uppfyller
            inte CEF-förordningens krav på spår som ska räcka för 740 meter
            långa tåg. Om inte spåren uppgraderas inför öppningen av Fehmarn
            Bält-förbindelsen kan problem uppstå vid omlastning till andra
            godsslag – något som gör att Malmö, som är tänkt att fungera som
            hubb, kan bli en flaskhals och som också kan innebära att det
            blir svårare att komma vidare med järnvägstransporterna. En elektrifiering
            av spåren ut till hamnen skulle innebära både förbättrad miljö
            och mindre rangering eftersom man inte längre skulle behöva byta
            från ellok till diesellok på godsbangården.
          </p>
          <head type="h2" xml:id="i-AZR3qk5HiTG9JU8TqEe4P3">
            Trelleborgs hamn
          </head>
          <p xml:id="i-XdJ5PpGUHjkStevgahF7AG">
            Trelleborgs hamn är Skandinaviens största rorohamn. I juni 2020
            påbörjades en utbygg­nad av nya färjelägen vilket innebär att,
            förutom att färjetrafiken flyttas längre bort från bebyggelsen
            i centrala Trelleborg, möjliggörs också mottagandet av större
            och längre fartyg. För att Trelleborgs hamn ska vara en välfungerande
            intermodal ”hub” i trafiken mellan Skandinavien och kontinenten
            behövs en tidigareläggning av utbyggnaden av en östlig ringväg
            mellan väg 108 och en ny hamninfart mellan väg 9 och Trelleborgs
            hamn.
          </p>
          <p xml:id="i-C5odwPZLW2XsHcyKF7ZkHX">
            Tågförbindelsen mellan Trelleborg och Tyskland är väldigt viktig
            för både person- och godstrafiken. Om något skulle hända med Öresundsbron
            eller med Stora Bält-förbin­delsen kommer den export- och importberoende
            svenska industrin att försättas i en mycket besvärlig situation,
            utan alternativa transportvägar till kontinenten. Trafikverket
            har fått i uppdrag att analysera förbindelsens funktion och vår
            förhoppning är att järn­vägsfärjorna ska finnas kvar i överskådlig
            framtid.
          </p>
          <head type="h2" xml:id="i-Sv3ehgjppCiSoxgEBDfkQm">
            Ystad hamn
          </head>
          <p xml:id="i-2dXcHWZ7Mc3yXPikRpsvJU">
            Ystad hamn är en av Sveriges största hamnar när det gäller trafik
            till Bornholm respek­tive Polen. Trafiken från Polen väntas fördubblas
            fram till 2040, vilket ännu hårdare kommer att belasta den redan
            hårt överbelastade Dragongatan. Utan en ny trafiklösning i anslutning
            till Dragongatan och hamnen riskerar trafikstockningar vid anlöp
            i hamnen lamslå all övrig trafik. En oförändrad trafiksituation
            riskerar att hämma hamnens starka tillväxt, och därmed en viktig
            motor för näringslivet.
          </p>
          <head type="h2" xml:id="i-2iPfbZr1jWXEeoEBnMY82F">
            Flygtrafik
          </head>
          <p xml:id="i-7gK4QfDjDt2dMgqGAia8WQ">
            Tillgången till bra flygförbindelser är avgörande för tillväxten.
            Det behövs ett förhåll­ningssätt hos regeringen som beaktar företagens
            behov som användare av flyg. En politik som inte tillgodoser dessa
            behov kommer osvikligen att leda till att affärsvolymerna för­svinner
            till konkurrenter i utlandet. Coronakrisen har drastiskt förändrat
            förutsättningarna för flygtrafiken just nu, men inom ett par år
            kommer troligen och förhoppningsvis även situationen för flygtrafiken
            att ha normaliserats. Och efter återhämtningen kommer flyg­förbindelserna
            i vårt avlånga land, och till utlandet, åter att spela en alldeles
            avgörande roll.
          </p>
          <p xml:id="i-6twg2fwxNzdVxRqp1R5YUP">
            Copenhagen Airport (Kastrup) och Malmö Airport (Sturup) kompletterar
            varandra väl och utgör tillsammans de viktigaste naven i flygtrafiken
            för södra Sverige. För att skapa bättre förutsättningar för ett
            ömsesidigt kapacitetsutnyttjande på de båda flyg­platserna behöver
            förbindelserna mellan dem förbättras avsevärt. Därför måste arbetet
            med planering av järnvägstrafik mellan de båda flygplatserna via
            Malmö, komma igång. Hela regionen skulle gagnas av en bättre tillgänglighet
            till Malmö Airport, som förutom viktig flygplats för passagerar
            – och frakttrafik, även är en stor arbetsplats.
          </p>
          <p xml:id="i-AJF8HJuxZKke52PXhbymYB">
            Flygplatsen Helsingborg-Ängelholm var privatägd och utan behov
            av statliga sub­ventioner innan coronakrisen. Men de under coronakrisen
            ändrade förutsättningarna gjorde att denna lösning inte längre
            var ett alternativ. Sju skånska kommuner tog därför ett gemensamt
            och stort ansvar för en fungerande flygtrafik i nordvästskåne,
            och är sedan 1 september ägare till verksamheten vid Ängelholms
            flygplats.
          </p>
          <p xml:id="i-LskePx5tLtbJWZHGijbRsZ">
            Kristianstad Österlen Airport upplevde före coronakrisen en positiv
            utveckling med fler passagerare. Våren 2020 blev det också klart
            att Sjöfartsverkets sydsvenska helikop­terbas stannar på flygplatsen
            under 20 år. Coronakrisen slog dock hårt mot även Kristianstad-Österlen
            Airport och passagerartrafiken upphörde som en följd av flyg­bolaget
            BRA:s rekonstruktion. Det slår hårt mot det lokala näringslivet.
            Det vore högst rimligt att staten visade samma intresse och engagemang
            för flygplatserna Helsingborg-Ängelholm och Kristianstad Österlen
            Airport som den visar för andra regionala flyg­platser.
          </p>
          <head type="h2" xml:id="i-GeUkDTaV7cwtdddEkVCfxi">
            Dansk-svensk infrastrukturkommission
          </head>
          <p xml:id="i-V1VMLUdWe7NmBpYQPM42MB">
            Det är inte rationellt att infrastrukturplaneringen begränsas
            till nationsgränserna, när handel och transporter genom Europa
            fortsätter att öka. När Fehmarn–Bält-förbindelsen öppnar kommer
            trafiken till och genom Skåne att öka avsevärt. För att det då
            inte ska uppstå fler och nya flaskhalsar i Skåne måste vi redan
            nu ta höjd för denna förändring genom planering av större väg-
            och järnvägskapacitet.
          </p>
          <p xml:id="i-4V3Mt1cGGcoUVb2ekft62u">
            Infrastrukturplaneringen i Sverige och Danmark fungerar i dag
            på mycket olika sätt.
          </p>
          <p xml:id="i-Jx4qyGjjbCGfavqcg1D5RB">
            Genom att inrätta en dansk-svensk infrastrukturkommission kan
            det säkerställas att plane­ringen för infrastruktur sker utifrån
            gemensamma förutsättningar och prognoser. Stora infrastrukturinvesteringar
            kan planeras gemensamt, varigenom samordningsvinster skapas. Vidare
            kan en svensk-dansk infrastrukturkommission bli en plattform för
            infor­mations- och idéutbyte mellan de båda länderna.
          </p>
        </div>
        <div type="motSignatures">
          <list>
            <item xml:id="i-SwAjyTRWsZ52Lu9rpvztZp">
              Boriana Åberg (M)
            </item>
            <item xml:id="i-XRDBjLkkGrk21n9tXZWbr4">
              Tobias Billström (M)
            </item>
            <item xml:id="i-NHAhSfGmiJcc8BBRK8y1zw">
              Ann-Charlotte Hammar Johnsson (M)
            </item>
            <item xml:id="i-5Umihr1ukv93zRQPFXNCum">
              Anders Hansson (M)
            </item>
            <item xml:id="i-LYN6o7DbuiBkDJiLLfgvbH">
              Ulrika Heindorff (M)
            </item>
            <item xml:id="i-5a8pgsQ8a8qGBrxChavoxL">
              Maria Malmer Stenergard (M)
            </item>
            <item xml:id="i-W2rBVh5JbofnDcTFjTxYCH">
              Noria Manouchi (M)
            </item>
            <item xml:id="i-GAez2QF14wQbLe9yEfrQSk">
              Louise Meijer (M)
            </item>
            <item xml:id="i-GKoTfH6QxcymjVHy5ASxi">
              Hans Wallmark (M)
            </item>
          </list>
        </div>
      </div>
    </body>
  </text>
</TEI>
