<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-FöU-03370">
  <teiHeader>
    <fileDesc>
      <titleStmt>
        <title>med anledning av prop. 2015/16:153 Stöd till Frankrike med försvarsmateriel</title>
        <author corresp="i-DyTmp7YURsib9gzvRDZtm9">av Stig Henriksson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3370 av Stig Henriksson m.fl. (V)</title>
          <idno type="rdwebb">H3023370</idno>
          <rs type="number">3370</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H3023370/text</ref>
          <ref type="dokument_url_html">http://data.riksdagen.se/dokument/H3023370</ref>
          <ref type="dokumentstatus_url_xml">http://data.riksdagen.se/dokumentstatus/H3023370</ref>
          <ref type="docx">http://data.riksdagen.se/fil/C41B635C-1AF1-4992-920A-02E95C51AECC</ref>
          <ref type="pdf">http://data.riksdagen.se/fil/FF530BF9-D8A9-43AB-A35C-AE3395D30F27</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DyTmp7YURsib9gzvRDZtm9</idno>
            <name>Stig Henriksson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LfejaxmUP1kR5ztLJaJTkY</idno>
            <name>Emma Wallrup</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8VpQR3AqJJ7aTFSP8nj5PJ" type="basedOn"/>
        <correspContext corresp="i-8VpQR3AqJJ7aTFSP8nj5PJ">
          <ref>Proposition 2015/16:153</ref>
        </correspContext>
        <correspAction xml:id="i-xiQGzM41dRQ5xftke44BH" type="signed"/>
        <correspContext corresp="i-xiQGzM41dRQ5xftke44BH">
          <note type="signatory" corresp="i-DyTmp7YURsib9gzvRDZtm9"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-LfejaxmUP1kR5ztLJaJTkY"/>
        </correspContext>
        <correspAction xml:id="i-HSer7s4LLKKLvChEHmCNoY" type="submitted">
          <date when="2016-04-05"/>
          <time when="15:58:25"/>
        </correspAction>
        <correspAction xml:id="i-RVnNZLHu2zhsJGDxjnDJRj" type="dismissed">
          <date when="2016-04-07"/>
        </correspAction>
        <correspAction xml:id="i-X7mArmCzkQRUfsLofLYQEx" type="referred">
          <date when="2016-04-08"/>
        </correspAction>
        <correspAction xml:id="i-L7xfz5MKKdMa7mW1T1fKPx" type="assigned">
          <date when="2016-09-06"/>
          <time when="09:48:14"/>
        </correspAction>
        <correspContext corresp="i-L7xfz5MKKdMa7mW1T1fKPx">
          <ref type="assignedTo">Försvarsutskottet</ref>
        </correspContext>
        <correspAction xml:id="i-BStqfnAp329pBaTJKdw2aV" type="behandlas_i"/>
        <correspContext corresp="i-BStqfnAp329pBaTJKdw2aV">
          <ref type="uppgift">2015/16:FöU15</ref>
          <ref type="ref_dok_id">H301FöU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FöU15</ref>
          <ref type="ref_dok_titel">Stöd till Frankrike med försvarsmateriel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NQcfD7zGZ8ZQuztBdznTvU" type="motHeader">
        <div xml:id="i-8HiGZwZ1CrqNDNen3ZtCPS" type="motTitle">
          Motion till riksdagen 2015/16:3370 av Stig Henriksson m.fl. (V)
          med anledning av prop. 2015/16:153 Stöd till Frankrike med försvarsmateriel
        </div>
      </div>
      <div xml:id="i-Wd64p7GCjZvo6ZCRXbamcJ" type="motBody">
        <div xml:id="i-NdLJX3spkcvDE7CAHDkwhB" type="motProposal" subtype="förslag">
          <head xml:id="i-AjTXM9Dh5YwgjC3buDMUUJ">
            Förslag till riksdagsbeslut
          </head>
          <list xml:id="i-ALt438wVqjSANLaGJbZDTg">
            <item xml:id="i-S4ppggNqjTNPfEE2na8emd" sortKey="Yrkande 1">
              Riksdagen avslår proposition 2015/16:153 Stöd till Frankrike
              med försvarsmateriel.
            </item>
          </list>
        </div>
        <div xml:id="i-4znoVoAqHW6vP8dPpze8VF" type="motContent">
          <head xml:id="i-ACMec93ymXLjbBJqVntESt" type="h1">
            Motivering
          </head>
          <p xml:id="i-HPg1aRjCsK9xQLKeHEvFGd">
            Regeringen föreslår att riksdagen bemyndigar regeringen att bistå
            Frankrike med stöd i form av ammunition. Bakgrunden är att Frankrike
            åberopat artikel 42.7 i fördraget om Europeiska unionen. Vänsterpartiet
            menar att Sveriges stöd bör vara av annan karaktär och avstyrker
            därför förslaget.
          </p>
          <p xml:id="i-PmXzutFWyGxeneKf4nUFAA">
            Terrorattackerna i Paris i november 2015 var brutala och fruktansvärda.
            Attackerna skördade oskyldiga människoliv och var ett angrepp
            på vår grundläggande trygghet. Demokratin måste svara med kraft
            och fasthet. Den internationella terrorismen kan bara bekämpas
            med internationellt samarbete. För Vänsterpartiet är det självklart
            att vi ska bistå varje demokrati som utsätts för terrorhandling
            och som ber om hjälp.
          </p>
          <p xml:id="i-Hx6UM7BEi7ktzqZLJuPf2d">
            Sverige är genom fördraget om Europeiska unionen bundet av bestämmelsen
            om ömsesidigt bistånd och visade tidigt respons då Frankrike åberopade
            artikel 42.7 om bilateral hjälp och assistans. Genom fördraget
            förpliktigas medlemsländerna att vid ett väpnat angrepp på Europeiska
            unionens territorium ställa upp med ”alla till buds stående medel
            i enlighet med artikel 51 i Förenta nationernas stadga”. Det innebär
            dock inte nödvändigtvis militärt stöd. Sverige är militärt alliansfritt
            och även om vi omfattas av Lissabonfördraget har vi fortfarande
            full nationell beslutanderätt vad gäller om, när och hur vi ska
            bistå andra länder militärt. I Försvarsdepartementets rapport
            från utredningen om Sveriges internationella försvarspolitiska
            samarbete, ”Försvarspolitiskt samarbete – effektivitet, solidaritet,
            suveränitet”, skriver folkrättsexperten professor Ove Bring: ”Självförsvarsrätten
            och hänvisningen till artikel 51 behöver inte nödvändigtvis innebära
            ’military action’ i traditionell mening, solidariteten kan även
            levereras genom ekonomiskt, administrativt eller logistiskt bistånd
            som underlättar utövandet av militära försvarsåtgärder.” Sverige
            har möjlighet att bistå på annat vis, och bör så göra.
          </p>
          <p xml:id="i-K1tfHTYRDn3ryQqv85A19r">
            Att det folkrättsliga stödet för Frankrikes självförsvarsrätt
            utsträcks till att föra krig mot IS/Daesh i Syrien, vars regering
            själva är inblandade i strid med gruppen, är inte helt självklart.
            UD:s folkrättsrådgivare, ambassadör Marie Jacobsson, har påpekat
            att ”FN-stadgans våldsförbud undermineras om varje terroristattack
            skall anses innebära ett klartecken för åtgärder i individuellt
            och kollektivt självförsvar under FN-stadgans artikel 51”. Vänsterpartiet
            menar dock att de stödåtgärder som hittills annonserats från Sverige
            varit förenliga med folkrätten och vi har därför ställt oss positiva.
            Det har bl.a. handlat om olika typer av flygtransport och stöd
            med stabsofficerare till FN-ledda insatser och en förlängning
            av det svenska militära utbildningsbidraget i norra Irak.
          </p>
          <p xml:id="i-MdTCsBTq2W1SS5UaB2uv8A">
            Att regeringen nu vill förse Frankrike med ammunition menar vi
            dock är fel väg att gå. Sveriges styrka ligger i vår erfarenhet
            av att agera medlare i fredsprocesser och att kunna leverera omfattande
            humanitär hjälp till krigsområden. I dag uppskattar UNHCR att
            13,5 miljoner människor i Syrien är i behov av humanitärt stöd,
            så många som 4,8 miljoner människor är på flykt utanför landets
            gränser och fler än 250 000 människor har hittills mist sina liv.
            Det är på dessa punkter vi tror att Sverige kan göra störst skillnad.
          </p>
          <p xml:id="i-9wd9TacD9cy8gbtcKS3mLT">
            Sveriges viktigaste bidrag just nu i arbetet för ett slut på
            kriget i Syrien är att kraftfullt stödja processen inom FN för
            att få till stånd en fredsprocess. Kampen mot terrorismen är samtidigt
            så viktig att vi inte har råd att göra misstag. Efter terrorattackerna
            11 september 2001 anföll en USA-ledd koalition Afghanistan och
            Irak med ett uttalat syfte att göra världen säkrare. 15 år senare
            kan vi konstatera att anfallskrigen mot Afghanistan och Irak ledde
            till det rakt motsatta, världen blev mer osäker och otrygg. När
            nu röster höjts för ett kraftfullt militärt agerande i Syrien
            och Irak är det viktigt att vi inte upprepar tidigare misstag.
          </p>
          <p xml:id="i-CLNuMirs7rroqUid8DxqZC">
            Vapenexport av ammunition ter sig kontraproduktivt i terroristbekämpningssynpunkt.
            Även för s.k. precisionsvapen visar olika undersökningar och läckta
            dokument minst 90 procent civila offer. För varje misstänkt terrorist
            som dödas är risken därför överhängande att man skapar ett stort
            mänskligt lidande och man riskerar att bidra till nyrekrytering
            hos de organisationer man sagt sig vilja bekämpa. Det gäller även
            den påstått mest precisa utrustningen, som amerikanska drönare
            i Pakistan, där färre än två procent av de som dödats kunnat bekräftas
            som s.k. “high-level targets”, (”Living under Drones”, Stanford
            University, New York University 2012).
          </p>
          <p xml:id="i-MsaF2Qa32dHBK8U6iJvpsV">
            I propositionen nämns det s.k. sexnationsavtalet som gäller mellan
            de sex stora europeiska försvarsindustriländerna. Avtalet syftar
            till att underlätta för omstrukturering och effektivisering av
            den europeiska försvarsindustrin. Frankrikes begäran handlar dock
            om någonting annat. Förfrågan är en reaktion på ett väpnat angrepp,
            inte en önskan om försvarslogistiska handelsutbyten. Enligt regeringens
            egna riktlinjer för vapenexport bör heller inte Sverige exportera
            krigsmateriel till en krigförande stat. Genom sin inblandning
            i kriget i Syrien blir Frankrike därmed en nation Sverige bör
            undvika att exportera vapen till.
          </p>
          <p xml:id="i-Y4pkPtLatwCxD3ypP5yPoF">
            Det finns tillfällen då militärt agerande är motiverat. Fredsfrämjande
            verksamhet som syftar till att skapa stabilitet och skydda civilbefolkningen
            är ibland nödvändig, inte minst för att upprätthålla folkrätt
            och mänskliga rättigheter. Världssamfundets oförmåga att agera
            tidigt och kraftfullt i Syrienkonflikten har bidragit till att
            konflikten kunnat eskalera.
          </p>
          <p xml:id="i-9M5wAorAJLr8zs1XzC7MCh">
            Vänsterpartiet menar dock att det mest effektiva sättet att bekämpa
            terrorism är genom att undanröja grogrunden för terroristernas
            bas och rekrytering. Sveriges roll i kampen mot IS/Daesh bör därför
            vara att stå för humanitärt stöd och utvecklingsarbete, samt att
            stötta de demokratiska motkrafter som finns i området, bl.a. de
            kurdiskledda styrkorna i norra Syrien som med stor framgång slagit
            tillbaka IS/Daesh.
          </p>
          <p xml:id="i-26ezJKEmog8E6iGUP5GsEs">
            FN och EU besitter nyckelroller för att förmå de många inblandade
            aktörerna att trappa ner våldsspiralen. Hittills har många grupper
            saknats i de fredssamtal som förts och regionala och globala stormakter
            riskerar att ges mer inflytande över fredsprocessen än landets
            olika etniska och politiska grupper. Därmed riskerar freden att
            bli bräcklig. Sverige spelar en pådrivande roll för att fredssamtalen
            förs med alla berörda parter och bör även vara en viktig röst
            för att inte minst kvinnor och minoriteter ska inkluderas i fredsprocessen.
          </p>
          <p xml:id="i-LxYpC8U49kUwme8WGQea7w">
            Vänsterpartiet förordar det FN:s utvecklingsprogram UNDP kallar
            ”mänsklig säkerhet”. Vänsterpartiet motsätter sig varken Frankrikes
            begäran eller att regeringen agerar på denna. Sveriges svar måste
            dock syfta till att minska våldet, öka den mänskliga säkerheten
            och slå undan fötterna för de krafter som genom terror vill sätta
            demokratin ur spel.
          </p>
          <p xml:id="i-6qmKRagREy8tfSvXLHkMui">
            Slutligen lämnar beredningen av propositionen vissa frågetecken.
            Varken Inspektionen för strategiska produkter eller Exportkontrollrådet
            har behandlat frågan om att sälja ammunition till Frankrike. I
            vanliga fall kan generaldirektören för ISP om behov finns hänskjuta
            en exportfråga till regeringen för avgörande. Nu har processen
            startat med att regeringen ger sin mening till känna utan att
            inhämta synpunkter från myndigheten. Vilket utrymme ISP har att
            i ett sådant läge agera fritt i enlighet med sitt uppdrag lämnas
            obesvarat.
          </p>
          <p xml:id="i-FfPXHNab3hXkhbrSq1FEin">
            Riksdagen bör avslå regeringens proposition 2015/16:153 Stöd
            till Frankrike med försvarsmateriel. Detta bör riksdagen besluta.
          </p>
        </div>
        <div xml:id="i-82dtR8RmTXKhF9TpWTQLn4" type="signatureBlock">
          <list xml:id="i-BK77BuCgg3JSDaJ8zKnJNX">
            <item xml:id="i-BcueL4pB9sGU4s7zcsvjg7" who="i-DyTmp7YURsib9gzvRDZtm9" type="signature">
              Stig Henriksson (V)
            </item>
            <item xml:id="i-RwHpS9HbhiFiQDeYTtFGfM" who="i-HNw1w34Sd2tGfFnWtdrzZb" type="signature">
              Jens Holm (V)
            </item>
            <item xml:id="i-UvRnAaYp7qZ3AqJ2o2u59w" who="i-548HUVvKe8n48M3pQmFeUC" type="signature">
              Amineh Kakabaveh (V)
            </item>
            <item xml:id="i-R77wB8Ab4bSSQmZjAcGNik" who="i-JZgLiagTc1Uwgw1yzLWrSS" type="signature">
              Birger Lahti (V)
            </item>
            <item xml:id="i-HzVwdvfjS7Cw2xyJVZMT4K" who="i-K3yJ7rruozYUK99nj91ffc" type="signature">
              Hans Linde (V)
            </item>
            <item xml:id="i-MP3avQ88iUHbp49qeHNsSS" who="i-HG8uLqLT7SnwSx5YRobkVr" type="signature">
              Håkan Svenneling (V)
            </item>
            <item xml:id="i-Prqz8Q2KZnkExRe74XJe3V" who="i-LfejaxmUP1kR5ztLJaJTkY" type="signature">
              Emma Wallrup (V)
            </item>
          </list>
        </div>
      </div>
    </body>
  </text>
</TEI>
