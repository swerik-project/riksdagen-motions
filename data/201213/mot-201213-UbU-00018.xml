<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UbU-00018">
  <teiHeader>
    <fileDesc>
      <titleStmt>
        <title>med anledning av prop. 2012/13:136 Karriärvägar för lärare i skolväsendet m.m.</title>
        <author corresp="i-iThmkGNxBe7XUsT8b92pZ">av Jabar Amin m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2012/13:136 Karriärvägar för lärare i skolväsendet m.m.</title>
          <idno type="rdwebb">H002Ub18</idno>
          <rs type="number">Ub18</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H002Ub18/text</ref>
          <ref type="dokument_url_html">http://data.riksdagen.se/dokument/H002Ub18</ref>
          <ref type="dokumentstatus_url_xml">http://data.riksdagen.se/dokumentstatus/H002Ub18</ref>
          <ref type="doc">http://data.riksdagen.se/fil/E3D64C35-AE80-422E-9C68-5A8031659EE3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-iThmkGNxBe7XUsT8b92pZ</idno>
            <name>Jabar Amin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Dingizian</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-D7mgFwiCKxywz1E18YrEuZ</idno>
            <name>Agneta Luttropp</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-NEAbkExuGLdRGyuFgdY5oJ"/>
        <correspContext corresp="i-NEAbkExuGLdRGyuFgdY5oJ">
          <ref>Proposition 2012/13:136</ref>
        </correspContext>
        <correspAction xml:id="i-QgsYwTPWUDoTVfrzNZJvj7" type="signed"/>
        <correspContext corresp="i-QgsYwTPWUDoTVfrzNZJvj7">
          <note type="signatory" corresp="i-iThmkGNxBe7XUsT8b92pZ"/>
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-D7mgFwiCKxywz1E18YrEuZ"/>
          <note type="signatory" corresp="i-2EZPhWWR7yHztg3zN2aNvh"/>
        </correspContext>
        <correspAction type="referral" xml:id="i-25B5hw8JKNeZXPHW6v5hrD">
          <date when="2013-04-24"/>
        </correspAction>
        <correspAction type="referral" xml:id="i-QaQB8JEx4naKifsmfBaPhq">
          <date when="2013-04-24"/>
        </correspAction>
        <correspAction type="dismissal" xml:id="i-8CUxYJKnQfoDA12k4Lwzw2">
          <date when="2013-04-23"/>
        </correspAction>
        <correspAction type="dismissal" xml:id="i-NXCkS8K26V7udFrz3TRKYU">
          <date when="2013-04-23"/>
        </correspAction>
        <correspAction type="submission" xml:id="i-3P2m68GguPkJipiQwWyNkv">
          <date when="2013-04-10"/>
        </correspAction>
        <correspAction type="transfer" xml:id="i-TdoVvjUfG7RSSHmZRCnvoW">
          <date when="2013-04-10"/>
        </correspAction>
        <correspAction type="assigned" xml:id="i-Wgmuy8KXhZTXfxdL7JtGNq"/>
        <correspContext corresp="i-Wgmuy8KXhZTXfxdL7JtGNq">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-RCQdi4FcyUwRxSwVg69bxB">
            Förslag till riksdagsbeslut
          </head>
          <list style="ol">
            <item xml:id="i-65TSkgopEdzTCopXkt92yv">
              Riksdagen tillkännager för regeringen som sin mening vad som
              anförs i motionen om att s.k. förstelärare i stället bör kallas
              utvecklingslärare.
            </item>
            <item xml:id="i-XkkhW1gYGFdsTjFZXLohep">
              Riksdagen tillkännager för regeringen som sin mening vad som
              anförs i motionen om att mer resurser i kommande budgetarbete
              bör tillföras karriärutvecklingsreformen så att dubbelt så många
              lärare kan bli utvecklingslärare eller lektorer.
            </item>
            <item xml:id="i-GEPVydyNywXjXMpnDzWdSy">
              Riksdagen tillkännager för regeringen som sin mening vad som
              anförs i motionen om att fritidspedagoger ska kunna utnämnas till
              utvecklingslärare.
            </item>
            <item xml:id="i-A1AsWrfEHWrZUtGhRWUrW">
              Riksdagen tillkännager för regeringen som sin mening vad som
              anförs i motionen om att förskollärare ska kunna bli förstelärare
              och lektorer.
            </item>
            <item xml:id="i-JbRfQ21JW2B7euzw5EkkxF">
              Riksdagen tillkännager för regeringen som sin mening vad som
              anförs i motionen om att lektorerna ska använda en fjärdedel av
              sin tjänst till forskning inom sitt område så att forskningsanknytningen
              i skolan säkras.
            </item>
            <item xml:id="i-Q1m84NRRjuTc2quk7VouKY">
              Riksdagen tillkännager för regeringen som sin mening vad som
              anförs i motionen om att allmändidaktik, pedagogik, utbildningsvetenskap
              eller angränsande forskningsområden bör vara behörighetsgivande
              för lektorstjänsterna.
            </item>
            <item xml:id="i-547oy7XhZNJZxgZbRx4hZh">
              Riksdagen tillkännager för regeringen som sin mening vad som
              anförs i motionen om att lärarkårens attraktionskraft ska stärkas
              genom generella fortbildnings- och kompetensutvecklingsinsatser.
            </item>
            <item xml:id="i-9J2VFDiSTezAN2mM29wimn">
              Riksdagen tillkännager för regeringen som sin mening vad som
              anförs i motionen om att Skolverket bör få i uppdrag att tydliggöra
              processen kring ansökningar och tillsättande av karriärtjänsterna.
            </item>
          </list>
        </div>
        <div type="motContent">
          <head type="h1" xml:id="i-Gx3ryFpBFZWcCSEfYMyRc2">
            Motivering
          </head>
          <p xml:id="i-GSyFBExLrhJAzF4GiFUn3X">
            Resultaten i den svenska skolan sjunker kontinuerligt och den
            nationella likvärdigheten minskar. Segregationen ökar mellan skolor
            och elevernas socioekonomiska bakgrund avspeglas allt tydligare
            i elevernas skolresultat. Den här utvecklingen har pågått i flera
            år. Den enskilt viktigaste förutsättningen för att en förbättring
            av den svenska skolan ska åstadkommas är att vi har en välutbildad
            lärarkår. För att säkra tillgången till välutbildade och engagerade
            lärare måste läraryrket göras mer attraktivt, dels för att behålla
            de mest engagerade lärarna i undervisningen, och dels för att
            rekrytera fler studenter till lärarutbildningarna. I dag är det
            lite drygt en sökande per plats till lärarutbildningen. Den svenska
            skolan har ändå väldigt många skickliga lärare med stort engagemang
            och djupa ämneskunskaper, men vi ser en utveckling där många lärare
            lämnar yrket eftersom de bedömer att utvecklingsmöjligheterna
            inom yrket är begränsade. Många skickliga lärare känner stort
            engagemang för själva undervisningen men söker sig till andra
            branscher eftersom läraryrket inte erbjuder tillräcklig stimulans
            i form av karriärmöjligheter och löneutveckling. Lyckas vi åstadkomma
            en ökad attraktionskraft i läraryrket leder det till en högre
            kvalitet på Sveriges lärarkår och därmed bättre undervisning.
            Då kommer vi att se en ökad uppfyllelse av skolans nationella
            mål och bättre resultat i skolan. För att åstadkomma en sådan
            utveckling behöver läraryrket rymma ökade möjligheter till karriär-
            och löneutveckling utan att det innebär att läraren behöver överge
            sin undervisning. Läraren ska inom ramen för sin tjänstgöring
            ha möjlighet att vidareutveckla sin kompetens och sin förmåga,
            och kompetensutveckling ska följas av en positiv löneutveckling.
            Incitamenten att vidareutbilda sig inom ramen för läraryrket och
            därmed stanna i undervisningen måste stärkas. Regeringen föreslår
            att det i skollagen (2010:800) ska införas dels ett s.k. målsättningsstadgande
            om att skolhuvudmännen ska sträva efter att inrätta karriärsteg
            för särskilt yrkesskickliga lärare, dels en upplysningsbestämmelse
            om att regeringen meddelar föreskrifter om statsbidrag till huvudmän
            i syfte att stimulera dem att inrätta karriärstegen förstelärare
            och rektor. Villkoren för huvudmän för att söka statsbidragen
            formuleras i förordningen (2013:70) om statsbidrag till skolhuvudmän
            som inrättar karriärsteg för lärare.
          </p>
          <head type="h2" xml:id="i-GoYEfuiUzm1YJbmMsS5ie1">
            Det finns inga förste- och andrelärare
          </head>
          <p xml:id="i-7NnX1CxUdivQmps9Pv41aH">
            Regeringen riskerar att genom sitt språkbruk stigmatisera delar
            av lärarkåren då man stipulerar att förstelärare är av bättre
            kvalitet än de övriga lärarna som då rimligen betraktas som andrelärare,
            dvs. andra klassens lärare. Miljöpartiet anser att denna karriärtjänst
            ska bära namnet utvecklingslärare vilket bättre beskriver arbetsuppgifter
            som beskrivs i förordningen om statsbidrag till skolhuvudmän som
            inrättar karriärsteg för lärare (SFS 2013:70). Vad som här har
            anförts om att benämningen förstelärare ska ersättas av benämningen
            utvecklingslärare bör riksdagen som sin mening ge regeringen till
            känna.
          </p>
          <head type="h2" xml:id="i-Dj8NfTW2GEperAFPRFiFpr">
            Resurser för fler karriärtjänster
          </head>
          <p xml:id="i-QvGwGko9emTyXpcotBfuxU">
            Miljöpartiet har länge drivit frågan om att Sveriges lärarkår
            måste få en bättre löneutveckling. Det är välkommet att regeringen
            nu delvis går vår ambition till mötes, satsningen är dock inte
            tillräcklig. Enligt tidigare budgetbeslut uppgår statsbidraget
            till 187 miljoner kronor det första året, 468 miljoner kronor
            det andra året och därefter 880 miljoner kronor årligen. Miljöpartiet
            anser att anslagen till karriärtjänsterna ska fördubblas vilket
            innebär att de blir 374 miljoner kronor första året, 936 miljoner
            kronor nästkommande år och därefter 1 760 miljoner kronor årligen.
            Genom det får skolans huvudmän möjlighet att anställa dubbelt
            så många lektorer eller utvecklingslärare. Vi har anslagit medel
            för detta inom utgiftsområde 16 (anslaget 1:5) i vår budgetmotion
            hösten 2012 (2012/13:Fi303 Nya jobb i ett modernare Sverige).
            Regeringen bör enligt vår mening i det fortsatta arbetet med att
            stärka läraryrkets attraktivitet utöka resurserna till karriärtjänster.
            Vad som här har anförts om att anslagen till karriärtjänsterna
            bör fördubblas bör riksdagen som sin mening ge regeringen till
            känna.
          </p>
          <head type="h2" xml:id="i-Cs4fsgaqEAdMQgC8dC4vgs">
            Fritidspedagoger ska kunna utnämnas till utvecklingslärare
          </head>
          <p xml:id="i-67qBPJVbQ5S5dhsw4bbMNC">
            Miljöpartiet anser att rekryteringsunderlaget för karriärtjänsterna
            måste breddas. Det är orimligt att så stora lärargrupper lämnas
            utanför reformen på så sätt som är fallet i regeringens förslag.
            Om en generell statushöjning av läraryrket ska komma till stånd
            är det direkt kontraproduktivt att utelämna så stora lärargrupper
            som regeringen avser att göra, t.ex. förskollärare och fritidspedagoger.
            Miljöpartiet anser att även fritidspedagoger ska ha möjlighet
            att bli utvecklingslärare, av regeringen kallade förstelärare.
            Fritidspedagogerna har ett viktigt pedagogiskt uppdrag i fritidshemmen,
            och skickliga fritidspedagoger måste uppmuntras att stanna i yrket.
            Det är av största vikt att barnen i fritidshemmen möter duktiga,
            engagerade och kompetenta pedagoger, och då måste sådana hållas
            kvar i yrket och få möjlighet till kompetens- och löneutveckling.
            Fritidspedagogerna omfattas över huvud taget inte av regeringens
            reform för karriärsteg för lärare. Miljöpartiet anser att det
            är av största vikt att även de omfattas av reformen. Vad som här
            har anförts om att även fritidspedagogerna ska omfattas av möjligheten
            att bli utvecklingslärare bör riksdagen som sin mening ge regeringen
            till känna.
          </p>
          <head type="h2" xml:id="i-CAdMQZshejzdgdonBMcpSR">
            Förskollärare ska kunna bli både förstelärare och lektorer
          </head>
          <p xml:id="i-S4jm9WpMjnEGGhQWx56Ba3">
            Miljöpartiet anser att även förskollärare ska kunna utnämnas
            till utvecklingslärare eller lektorer. Dessa lärargrupper har
            i regel en gedigen utbildningsbakgrund och eleverna i förskolan
            har rätt att möta lärare av högsta möjliga kvalitet. För det krävs
            att även förskolläraryrket rymmer möjligheter till kompetens-
            och löneutveckling genom karriärsteg. Enligt resonemanget om yrkets
            attraktionskraft är det viktigt att befintliga lärare i förskolan
            vill stanna i yrket och att förskolläraryrket attraherar begåvade
            studenter. Vad som här har anförts om att även lärare i förskolan
            ska omfattas av möjligheten att bli utvecklingslärare eller lektor
            bör riksdagen som sin mening ge regeringen till känna.
          </p>
          <head type="h2" xml:id="i-P9173zTgkHzEPgqNKXejvU">
            Lektorernas forskningsanknytning ska säkras
          </head>
          <p xml:id="i-NQjXxgxc6brTae6vfvakeg">
            Miljöpartiet anser att lektorernas forskningsanknytning måste
            tydliggöras i förordningen om statsbidrag till skolhuvudmän som
            inrättar karriärsteg för lärare. För att stärka lektorernas forskningsanknytning
            bör ungefär en fjärdedel av tjänsten ägnas åt forskning. Forskningsarbetet
            kommer det övriga kollegiet till del eftersom det i lektorsuppdraget
            ligger att handleda andra lärare inom ämnesområdet och lektorerna
            genom sin kontakt med universitetsvärlden utgör en brygga mellan
            universitetsvärlden och den lokala skolan. Att lektorn håller
            sig ajour med forskningsutvecklingen och sprider den kunskapen
            till kollegiet innebär möjligheter för arbetsplatsen att förbättra
            sin verksamhet. Samtidigt är det viktigt att lektorns huvudsakliga
            verksamhet i allt väsentligt är själva undervisningen, och därför
            finner Miljöpartiet det rimligt att lektorn använder en fjärdedel
            av sin tjänst till forskning. Det är en rimlig avvägning mellan
            skolans ordinarie verksamhet och forskningsuppdraget. Tid som
            avsätts för forskningen bekostas av arbetsgivaren, själva forskningsarbetet
            finansieras genom att ett statligt stimulansbidrag riktas till
            huvudmannen mot att denna ingår avtal med för forskningen lämpligt
            lärosäte. Vår satsning avseende denna punkt uppgår till 125 miljoner
            kronor årligen med start till det andra året. Vad som här har
            anförts om att lektorerna bör ägna en fjärdedel av sin arbetstid
            åt forskning inom sitt ämnesområde bör riksdagen som sin mening
            ge regeringen till känna.
          </p>
          <head type="h3" xml:id="i-PD7PEZnPaBHdx3euTcpEVN">
            Forskningsmeriter inom allmändidaktik, pedagogik och utbildningsvetenskap
          </head>
          <p xml:id="i-Nur8GzjCzD8DE77TPrPTNv">
            En konsekvens av regeringens förslag är att forskningsmeriter
            för lektorer endast avser ämnesdidaktik eller ämne som kan hänföras
            till ett undervisningsämne. Miljöpartiet anser att det är en för
            snäv tolkning, även forskningsexamen i allmändidaktik, pedagogik,
            utbildningsvetenskap eller till dem angränsande forskningsområden
            ska anses vara behörighetsgivande till lektorstjänsterna. De utbildningsvetenskapliga
            kunskaperna tillämpas i alla ämnesområden, och att skolhuvudmännen
            har tillgång till aktuell forskning inom dessa områden är av stort
            värde för undervisningen. Vad som här har anförts om att allmändidaktik,
            pedagogik, utbildningsvetenskap och till dem angränsande forskningsområden
            bör vara behörighetsgivande för lektorstjänsterna bör riksdagen
            som sin mening ge regeringen till känna.
          </p>
          <head type="h2" xml:id="i-7iJSMo3Wu4AYqrS68aS46P">
            Behov av ytterligare kompetensutvecklingsinsatser
          </head>
          <p xml:id="i-FQFjsjQzC6VK9GEN8tqDZ1">
            För att stärka läraryrkets attraktionskraft och status är det
            inte tillräckligt att premiera endast vissa lärare genom att införa
            karriärsteg för lärare. Det behövs också generella fortbildnings-
            och kompetensutvecklingsinsatser för att lyfta det svenska skolväsendets
            alla lärare. Miljöpartiet anser att generella kompetensutvecklingsinsatser
            bör ske för lärare genom att staten satsar 5 000 kronor för varje
            enskild lärare mot att arbetsgivaren avsätter samma belopp. Dessutom
            kan en statlig medfinansiering för huvudmännen ge möjlighet att
            tillhandahålla sin personal gemensamma insatser för kompetensutveckling
            och fortbildningsprojekt. För detta ändamål avser vi att i vår
            budgetmotion avsätta 500 miljoner under de kommande tre åren.
            Vi anser att regeringen i det kommande budgetarbetet bör beakta
            att läraryrket har behov av generella kompetensutvecklingsinsatser
            på sätt som beskrivits här. Vad som här har anförts om att lärarkårens
            attraktionskraft bör stärkas genom generella kompetensutvecklingsinsatser
            bör därför riksdagen som sin mening ge regeringen till känna.
          </p>
          <head type="h2" xml:id="i-T7qjTSmGU9YpC7FKxmMuvW">
            En tydligare process
          </head>
          <p xml:id="i-DvG44iMNQNtbfD7dKP7cyh">
            Lärarnas Riksförbund och Lärarförbundet har i sitt respektive
            remissvar riktat kritik mot otydligheterna i kriterierna för vilka
            som kan få de aktuella karriärtjänsterna, hur dessa ska utses
            och rekryteras och hur det fackliga inflytandet ska säkras. Skolverket
            har angivit kriterier för vilka lärare som kan få karriärtjänster,
            och de har beskrivit villkoren för ansökningsförfarandet. Miljöpartiet
            anser att regelverket behöver tydliggöras ytterligare, både avseende
            kriterier för vilka lärare som kan bli utvecklingslärare respektive
            lektor och hur ansökningsförfarandet går till. Detta ska riksdagen
            som sin mening ge regeringen tillkänna.
          </p>
          <p xml:id="i-FCag6dxRea3fDSUtrWuxKU">
            Formerna för hur lärarna ska rekryteras måste också tydliggöras:
            att det först framställs kravprofiler där medarbetare vet vilka
            krav som ställs, att det finns tydliga tidsgränser och ramar för
            hur och när ansökan kan ske och att det är tydligt hur tillsättandet
            av tjänsterna sker. Miljöpartiet anser att regeringen genom samarbete
            med Sveriges Kommuner och Landsting bör ta initiativ till kollektivavtal
            för att reglera formerna för detta. Det innebär inte att skolhuvudmännen
            inte redan nu ska kunna ansöka om bidrag för karriärtjänsterna.
            Det vi ovan beskrivit rör hur huvudmännen hanterar beviljade bidrag.
            Aktuellt kollektivavtal kan sedan tillämpas för de enskilda huvudmännen.
            Vad som här har anförts om behovet av kollektivavtal för en tydligare
            process för karriärtjänsternas besättande m.m. bör riksdagen som
            sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-KvKEUdWFzy5ndATx7daUwV">
              Jabar Amin (MP)
            </item>
            <item xml:id="i-PUNb1FdgFHtag1VbXqjAr7">
              Esabelle Dingizian (MP)
            </item>
            <item xml:id="i-RxST5ezGQ7CG6DayxnJQV4">
              Agneta Luttropp (MP)
            </item>
            <item xml:id="i-YLyffkHsqhuGU6qicqjwqU">
              Peter Rådberg (MP)
            </item>
          </list>
        </div>
      </div>
    </body>
  </text>
</TEI>
