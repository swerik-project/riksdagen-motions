<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-TU-02279">
  <teiHeader>
    <fileDesc>
      <titleStmt>
        <title>Bättre infrastruktur i Skåne</title>
        <author corresp="i-U1y3evwTTrkjYao8Gey5r6">av Lars Johnsson m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2279 av Lars Johnsson m.fl. (M)</title>
          <idno type="rdwebb">HB022279</idno>
          <rs type="number">2279</rs>
          <orgName type="comitteeAbbreviation">TU</orgName>
          <ref type="dokument_url_text">https://data.riksdagen.se/dokument/HB022279/text</ref>
          <ref type="dokument_url_html">https://data.riksdagen.se/dokument/HB022279</ref>
          <ref type="dokumentstatus_url_xml">https://data.riksdagen.se/dokumentstatus/HB022279</ref>
          <ref type="pdf">https://data.riksdagen.se/fil/582C9745-70D4-40D3-A00C-26759F09754C</ref>
          <ref type="docx">https://data.riksdagen.se/fil/32F88E21-3D5B-4231-92A5-C21477DB7609</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-U1y3evwTTrkjYao8Gey5r6</idno>
            <name>Lars Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-8xM6U2UEMYF2ek1xU2cetn</idno>
            <name>Ulrika Heindorff</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7bVDjZpV72vdnYhJ8phHuW</idno>
            <name>Louise Meijer</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-WwZzVPGhpXnyH5jyp86JB7</idno>
            <name>Boriana Åberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-PAqLvMEztoGTfwmdBGUfyR</idno>
            <name>Peter Ollén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-JPgedjW7JshtfAExS9H21b</idno>
            <name>Emma Ahlström Köster</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-TBVXE8yDNBydcQA77rbR1V" type="signed"/>
        <correspContext corresp="i-TBVXE8yDNBydcQA77rbR1V">
          <note type="signatory" corresp="i-U1y3evwTTrkjYao8Gey5r6"/>
          <note type="signatory" corresp="i-BNPcdNmACXycfvLR8wqbHp"/>
          <note type="signatory" corresp="i-8xM6U2UEMYF2ek1xU2cetn"/>
          <note type="signatory" corresp="i-7bVDjZpV72vdnYhJ8phHuW"/>
          <note type="signatory" corresp="i-9xarzmckV5SS8EyJPN5b3x"/>
          <note type="signatory" corresp="i-WwZzVPGhpXnyH5jyp86JB7"/>
          <note type="signatory" corresp="i-PAqLvMEztoGTfwmdBGUfyR"/>
          <note type="signatory" corresp="i-J3vB7EYXWFGfYPGahysXrd"/>
          <note type="signatory" corresp="i-JPgedjW7JshtfAExS9H21b"/>
        </correspContext>
        <correspAction type="submitted" xml:id="i-Vc3c7PSbi5a87BfnLFR1Sm">
          <date when="2023-10-05"/>
          <time when="12:07:20"/>
        </correspAction>
        <correspAction type="reviewed" xml:id="i-KsG57ZkchfdywpwSNbwy3H">
          <date when="2023-10-05"/>
          <time when="14:29:14"/>
        </correspAction>
        <correspAction type="referred" xml:id="i-AHL2irrhk5L6jTBPoYQWdG">
          <date when="2023-10-17"/>
        </correspAction>
        <correspAction type="assigned" xml:id="i-ciUV1pJMcYaxyRgx3z4LZ">
          <date when="2024-04-05"/>
          <time when="14:42:54"/>
        </correspAction>
        <correspContext corresp="i-ciUV1pJMcYaxyRgx3z4LZ">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-QfERtQPrA1rtiBgBxGAV8u"/>
        <correspContext corresp="i-QfERtQPrA1rtiBgBxGAV8u">
          <ref type="uppgift">2023/24:TU14</ref>
          <ref type="ref_dok_id">HB01TU14</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">TU14</ref>
          <ref type="ref_dok_titel">Luftfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-9NHkpXcxQyFxUfGzMme5po"/>
        <correspContext corresp="i-9NHkpXcxQyFxUfGzMme5po">
          <ref type="uppgift">2023/24:TU18</ref>
          <ref type="ref_dok_id">HB01TU18</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">TU18</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:2279 av Lars Johnsson m.fl. (M) Bättre infrastruktur i Skåne</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-CB2PpMDD5UMfA6nN9Kei2B">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-UwTDzpFmMKaeDQpuPoCzCU">
              Riksdagen ställer sig bakom det som anförs i motionen om behovet
              av att prioritera och tidigarelägga infrastruktursatsningar i
              Skåne och tillkännager detta för regeringen.
            </item>
            <item sortKey="Yrkande 2" xml:id="i-AuKvc6hhPuDqT95rbcjibg">
              Riksdagen ställer sig bakom det som anförs i motionen om att
              intäkterna från Öresundsbron ska finansiera framtida infrastrukturinvesteringar
              i Skåne och tillkännager detta för regeringen.
            </item>
            <item sortKey="Yrkande 3" xml:id="i-FeL9LQDyM8nqXnkL1Y4Rpu">
              Riksdagen ställer sig bakom det som anförs i motionen om vikten
              av en ny fast förbindelse mellan Sverige och att Danmark och tillkännager
              detta för regeringen.
            </item>
            <item sortKey="Yrkande 4" xml:id="i-EZ53dMP9o2oaBmCcHb43EU">
              Riksdagen ställer sig bakom det som anförs i motionen om att
              verka för en fortsatt utbyggnad av Södra stambanan, Västkustbanan,
              Skånebanan samt Helsingborgs godsbangård och tillkännager detta
              för regeringen.
            </item>
            <item sortKey="Yrkande 5" xml:id="i-J5yzrxuREagxviwoPdL5g4">
              Riksdagen ställer sig bakom det som anförs i motionen om vägsatsningar
              såsom utbyggnad av E6 och E22 till sexfiliga motorvägar och tillkännager
              detta för regeringen.
            </item>
            <item sortKey="Yrkande 6" xml:id="i-8WYXDUU18nGRyg8mm56CDe">
              Riksdagen ställer sig bakom det som anförs i motionen om att
              en prioritering av hamninfrastruktur i de skånska hamnarna av
              nationellt intresse bör göras och tillkännager detta för regeringen.
            </item>
            <item sortKey="Yrkande 7" xml:id="i-HdA6Ux5zHogJsqtkQbVp8e">
              Riksdagen ställer sig bakom det som anförs i motionen om varvet
              i Landskrona och inseglingsrännan till Landskrona och tillkännager
              detta för regeringen.
            </item>
            <item sortKey="Yrkande 8" xml:id="i-BsuwpovSS3JB1hsT7WQjkV">
              Riksdagen ställer sig bakom det som anförs i motionen om betydelsen
              av en välfungerande flygtrafik i södra Sverige och tillkännager
              detta för regeringen.
            </item>
            <item sortKey="Yrkande 9" xml:id="i-CfvNV8WnRiHF7ubWqhvevD">
              Riksdagen ställer sig bakom det som anförs i motionen om att
              inrätta en infrastrukturkommission tillsammans med Danmark för
              att säkerställa en samlad gränsöverskridande planering av infrastrukturen
              i Öresundsregionen och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-4PiU9TB9YX732t6drYm5xk">
            Motivering
          </head>
          <p xml:id="i-VrLiqME7pjt82gH4BtPe3T">
            Skåne har fantastiska möjligheter. Regionens attraktivitet är
            stor vilket bland annat tar sig uttryck i stor inflyttning från
            andra delar av landet.
          </p>
          <p xml:id="i-XvbupqmuVPDrqvTpQgAJCq">
            Men utmaningarna är också stora. Trots många nya arbetstillfällen
            är fortfarande arbetslösheten hög. Sverige är ett av länderna
            i EU med högst arbetslöshet, och Skåne utmärker sig i det avseendet
            med den näst lägsta sysselsättningsgraden i landet. Mindre än
            en halvtimma bort, på andra sidan Öresund, är situationen radikalt
            annorlunda. I Danmark är arbetslösheten betydligt lägre, och arbetskraftsbristen
            påtaglig, vilket lett till att många skåningar i dag arbetspendlar
            till Danmark. Paradoxalt nog är arbetskrafts­brist ett problem
            även i Skåne, trots den höga arbetslösheten.
          </p>
          <p xml:id="i-VEd4ewC1PNqCzJNkMNh83E">
            Sverige och övriga världen är på väg in i en lågkonjunktur, med
            sannolikt ännu högre arbetslöshet som följd. Priserna på el och
            annan energi har blivit en ohanterlig börda för både enskilda
            människor och företag. Det är därför helt avgörande att arbets­linjen
            värnas, så att fler kommer i arbete. Detta förutsätter att företagen
            ges goda förutsättningar, och att direkta hinder för deras verksamhet
            undanröjs. Men också att arbetspendling ytterligare underlättas,
            inte bara inom Skåne och angränsande regioner i Sverige utan också
            över Öresund.
          </p>
          <p xml:id="i-TufzBU1gU7BMYa81Ra2HC7">
            Med sitt strategiska läge hanterar Skåne en stor del av svenska
            företags transporter genom flera viktiga godsstråk. Effektiva,
            pålitliga och hållbara transporter till våra viktigaste exportmarknader
            är avgörande för det svenska näringslivets konkurrenskraft. Transittrafiken
            är normalt sett mycket omfattande och väntas öka kraftigt. Genom
            Skåne passerade förra året mer än en miljon lastbilar.
          </p>
          <p xml:id="i-SEABGCDxi1LKLmsyU1bKqm">
            Enligt rapporten ”Hela kungariket och halva pengarna”, framtagen
            av Sydsvenska Handelskammaren, har Skåne förbisetts vid fördelningen
            av nyinvesteringar i infra­struktur i de nationella planerna 2010–2029.
            Vägnätet är mycket hårt belastat, och bristen på järnvägskapacitet
            och fullgoda anknytningar i hamnarna omöjliggör växlingen av gods
            från väg till järnväg och sjöväg. Trafikverket har pekat ut sträckorna
            Malmö–Hässleholm, Malmö–Ystad, Kristianstad–Hässleholm och Helsingborg–Ängelholm
            bland dem med störst kapacitetsbrist i landet. Det är välkommet
            att sträckan Malmö–Lund förstärkts med två nya spår men mer måste
            göras. Den ansträngda kapacitets­situationen på väg och järnväg
            i Skåne understryks av det eftersatta underhållet. Detta utgör
            ett hot mot tillväxt, framkomlighet och utveckling av hållbara
            transportlösningar inte bara i Skåne utan i hela Sverige. Den
            förra regeringens politik, präglad av avsaknad av beslut avseende
            viktiga infrastrukturprojekt, har drabbat Skåne hårt. Förutom
            att Skånes utveckling på detta sätt hämmas, har trafikstråken
            genom Skåne blivit flask­halsar för svenska företags transporter
            till och från kontinenten, vilket är förödande för hela vårt land.
          </p>
          <p xml:id="i-CRnj6BptKsrnejRRkDkumL">
            För att ta vara på de goda förutsättningar som finns, men också
            möta utmaningarna vi står inför, krävs en stabil, modern och rätt
            dimensionerad infrastruktur. Som det är idag riskerar brister
            i infrastrukturen bli hinder för tillväxt av nya och växande företag
            samt arbetstillfällen. Att tidigarelägga angelägna infrastrukturprojekt
            skulle dessutom få dubbel effekt, då själva byggandet kan vara
            ett sätt att skapa arbetstillfällen, vilket bidrar till att mildra
            effekterna av lågkonjunkturen.
          </p>
          <p xml:id="i-JwD3fZobewBht6sijP3nHN">
            Alla trafikslag hänger ihop i ett sammanflätat system där brister
            i det ena omedelbart leder till konsekvenser i det andra. Planerings-
            och genomförandetiden för stora infra­strukturprojekt är mycket
            lång, ofta mer än 10 år. Därför måste infrastrukturplaneringen
            präglas av såväl långsiktighet och god framförhållning som en
            helhetssyn. I detta sammanhang kan Danmark tjäna som förebild
            med sitt ”infrastrukturpakke”. En bred politisk uppgörelse i dialog
            med näringslivets aktörer, inte sällan finansierad genom privat
            kapital. Det ger långsiktighet och tydlighet som får myndigheter
            och näringsliv att våga agera.
          </p>
          <p xml:id="i-8eLyEFPQaekahSWvHs8rc3">
            Nedan listas några av de projekt som är mest angelägna för att
            skapa en välfungerande infrastruktur i Skåne. Alla dessa förslag
            syftar till att ge maximal utdelning per investerad krona i form
            av förbättrade trafikflöden på vägar, järnvägar, sjövägar och
            flyg, och därmed skapa förutsättningar för ökad tillväxt och fler
            jobb. Vi är dessutom övertygade om att en satsning på Skånes infrastruktur
            är en satsning på hela landet.
          </p>
          <head type="h2" xml:id="i-4GUWBnhhNMZsRwVonbLtBJ">
            Öresundsbrons överskott
          </head>
          <p xml:id="i-BBW5Lww2if3dDaR767aY4Q">
            Om några år är Öresundsbron betald. Vinsten från Öresundsbron
            uppgick 2022 till ungefär 1,5 miljarder SEK. I Sverige går intäkterna
            av Öresundsbron direkt till stats­kassan, medan de i Danmark är
            öronmärkta för infrastruktursatsningar. På samma sätt som trängselavgifterna
            i Stockholm och Göteborg används för att förbättra infra­strukturen
            i dessa städer är det en självklarhet att avgifterna från Öresundsbron
            ska användas för behövliga infrastruktursatsningar i Skåne.
          </p>
          <head type="h2" xml:id="i-M5peeNjXvzt68iQjgsndeB">
            Trafiken över Öresund
          </head>
          <p xml:id="i-BT7QkYc11m49zYj64crfQE">
            Öresundsregionen är Skandinaviens viktigaste tillväxtregion.
            Att regionen har en fungerande infrastruktur är därför fundamentalt.
            Särskilt kan framhållas trafiken över Öresund som inte bara är
            av regional utan även av nationell och internationell betydelse.
            Sedan Öresundsbron öppnades 2000 har samarbetet mellan Storköpenhamn
            och Skåne ökat markant, och persontrafiken har nästan fördubblats.
            I EU:s TEN‑T-plan för moder­niser­ing av det europeiska transportnätet
            och utveckling av effektivare transport­korridorer för godstrafik
            pekas Öresundsbron ut som en kritisk länk i Skandinavien. När
            det pågå­ende bygget av en fast förbindelse över Fehmarn Bält
            är klart 2029 kan det förväntas att godstransporterna över Öresund
            ökar markant varför en kapacitets­förstärk­ning är nödvändig.
            Dagens situation med enbart en fast förbindelse över Öresund är
            dessutom mycket sårbar. Ett längre avbrott för trafiken över Öresund
            skulle få stora konsekvenser, inte minst för godstrafiken. Det
            är därför av yttersta vikt med en ny fast förbindelse mellan Sverige
            och Danmark.
          </p>
          <p xml:id="i-E7bs3hLWwNRhSApqb5DAdo">
            Öresundsregionen står inför demografiska utmaningar. Befolkningstillväxten
            i region Själland är negativ och i region Huvudstaden svag, samtidigt
            som prognosen för Skåne visar på en ökning i åldersgruppen 20–64
            år. Skåne har en mycket hög arbetslös­het, medan den i Danmark
            är betydligt lägre. Detta skapar förutsättningar för, och behov
            av, ett allt större utbyte av arbetskraft. Även av detta skäl
            behövs ytterligare en fast förbindelse mellan Sverige och Danmark.
          </p>
          <p xml:id="i-NHfg84AXvDV996oDJ2nrqk">
            Regeringen bör därför snarast, tillsammans med den danska regeringen,
            ta ett initiativ till en utredning som skall leda fram till ett
            gemensamt beslut om lokalisering och utformning av en ny fast
            förbindelse mellan Sverige och Danmark.
          </p>
          <head type="h2" xml:id="i-4MhyapC5i4P8ZAXYsVQhFX">
            Järnvägstrafik
          </head>
          <p xml:id="i-5wNYVx3BEQK78H14nbYEA8">
            Stora delar av den statliga järnvägsinfrastrukturen i Skåne är
            eftersatta. Trots att Region Skåne och skånska kommuner har erbjudit
            en miljard i samfinansiering av bland annat Ystadbanan och Skånebanan
            har dessa inte inkluderats i den nationella planen 2022–2033.
          </p>
          <head type="h2" xml:id="i-5P8vUMYXZsC6NU96vcFJtr">
            Södra stambanan
          </head>
          <p xml:id="i-8Z14Lfzh15itWBjuxgB5iY">
            Södra stambanan är en av de allra viktigaste delarna i vårt järnvägsnät.
            Vi välkomnar att sträckan Malmö–Lund är utbyggd till fyra spår
            vilket ökat kapaciteten till 650 tåg per dygn. Södra stambanan
            behöver dock förstärkas ytterligare. Trafikverket har i en utred­ning
            som presenterades i juni 2023 konstaterat att en utbyggnad av
            Södra stambanan med två nya spår på sträckan Hässleholm–Lund är
            den högst prioriterade åtgärden i Skåne. Vi instämmer i Trafikverkets
            bedömning och anser att utbyggnaden av stam­banan ska ske i anslutning
            till befintlig järnväg, men det är bråttom. Vi anser därför att
            färdigställandet av ny stambana mellan Lund C och Hässleholm måste
            tidigareläggas.
          </p>
          <p xml:id="i-Ncj5EDf1hQ2qxon9zDf4UA">
            på alternativet att bygga ytterligare ett spår på den befintliga
            Markarydsbanan från För att öka kapaciteten i Skåne pekar Trafikverket
            i sin utredning också på att det krävs omfattande utbyggnader
            av såväl Malmö C som Hässleholms C.
          </p>
          <p xml:id="i-EZhk7Jar1iFCs1vbTaUYAR">
            På sikt kommer det också att krävas kapacitetsförstärkningar
            på Södra stambanan från Hässleholm vidare norrut upp genom Småland.
            Trafikverket menar att en utredning om en sådan kapacitetsförstärkning
            bör inledas snarast. Vid en sådan utredning bör man också titta
            Hässleholm till Markaryd för att därefter bygga ny dubbelspårig
            järnväg utmed E4:an till Jönköping för vidare anslutning till
            den s.k. Ostlänken i Linköping. För en sådan lösning talar att
            utbyggnaden kan ske utan störningar på den befintliga stam­banan.
            En sådan utbyggnad ökar också redundansen i järnvägsnätet och
            är troligt­vis också mer kostnadseffektiv än att bygga utmed befintlig
            stambana. Genom att bygga utmed befintlig infrastruktur skapas
            inte heller några nya ”bullerkorridorer” genom landskapet.
          </p>
          <head type="h2" xml:id="i-9f8t1xnSYwCYZtbiBnuj9q">
            Ramlösa station samt spår Helsingborg–Ramlösa
          </head>
          <p xml:id="i-GmkLBxVWp5AYFEBqxURJiY">
            I mars i år beslutade regeringen om byggstart för dubbelspår
            på sträckan Maria–Helsingborgs C. Ett efterlängtat beslut som
            vi välkomnar. Redan idag utgör dock Ramlösa station (som är en
            del av Helsingborgs godsbangård) en flaskhals. Situationen förvärras
            när dubbelspåret på sträckan Maria–Helsingborgs C tas i bruk.
            Trafikverket har därför pekat på att en utbyggnad av Ramlösa station
            samt nya spår Helsingborg–Ramlösa som prioriterad kapacitetsåtgärd
            i Skåne. Därtill skall beaktas att Helsingborgs nya sjukhus skall
            vara beläget vid Ramlösa station.
          </p>
          <head type="h2" xml:id="i-7riTD4SP85TUdHoZR3BnGv">
            Skånebanan
          </head>
          <p xml:id="i-UozXerpYf7D7nuZV4uPsXQ">
            Skånebanan binder samman Helsingborg–Hässleholm–Kristianstad
            och går sedan vidare in i Blekinge. För att fullt ut kunna integrera
            östra Skåne i Öresundsregionen bör järnvägen byggas ut på dessa
            sträckor. Sträckan Kristianstad–Hässleholm är i dag landets mest
            trafikerade enkelspår där trafiken utgörs av godståg, Öresundståg
            och pågatåg. Det innebär stora begränsningar i möjligheten att
            bygga ut kollektivtrafiken och transporterna österut, och därmed
            hindras sammankopplingen av de två arbets­marknadsregionerna i
            Skåne. Därför bör den sträckan byggas ut med dubbelspår snarast
            möjligt. Utbyggnaden har av Trafikverket pekats ut som en prioriterad
            kapacitetsåtgärd i Skåne.
          </p>
          <head type="h2" xml:id="i-WEHKvxfLo3pmd3mFCSv4Xj">
            Vägtrafik
          </head>
          <p xml:id="i-MZx35W1pYbprg4E18n4Z9e">
            Det är angeläget att hela E22-sträckningen – inte bara genom
            Skåne – byggs ut till full motorvägsstandard. Även E65 mellan
            Malmö och Ystad är hårt belastad och olycks­drabbad och behöver
            byggas ut till två-plus-två-väg, inte minst av trafiksäkerhetsskäl.
            E65 är i princip likadan idag som för 25 år sedan, trots att trafikflödena
            har ökat med mellan 80 och 100 procent och den har därigenom blivit
            en flaskhals. Genom att höja standarden på E65 kan man främja
            en positiv utveckling för näringslivet, turismen och sysselsättningen
            i sydöstra Skåne, men även på nationell nivå eftersom E65 är tillfarts­väg
            till Ystads hamn. E65 fungerar också som en dansk ”inrikesväg”
            då den är hårt belastad med transittrafik mellan Själland och
            Bornholm via färjorna som angör Ystads hamn.
          </p>
          <p xml:id="i-2GdwXXN8jinkAS6MQGssRo">
            Trafikmängden på vägarna E6 och E22 in mot de stora städerna
            Malmö, Lund och Helsingborg har de senaste åren ökat kraftigt
            och är alldeles för stor för vägarnas nuvarande standard. För
            att säkerställa att såväl arbetspendlingen in till dessa tillväxt­motorer
            som de mer långväga transittransporterna fungerar på ett tillfredsställande
            sätt behöver dessa sträckor byggas ut till tre körfält i båda
            riktningarna.
          </p>
          <p xml:id="i-A8vtHqRDmHxNzG25WT5PL1">
            Året innan pandemin skedde i snitt en trafikolycka om dagen på
            E6 mellan Vellinge och Helsingborg. Alla dessa olyckor orsakar
            såväl mänskligt lidande för de drabbade som enorma kostnader för
            samhället. Nödlösningen med att förbjuda lastbilsomkörning har
            inte förbättrat situationen nämnvärt, eftersom förbudet inte efterlevs
            och det saknas polisiära resurser för att utöva kontroll.
          </p>
          <p xml:id="i-4msMs5HwpjaYsUD3BN3448">
            Trafikverket utredde ett tredje körfält på E6/E22 mellan trafikplats
            Vellinge N och Petersborg, en hårt belastad sträcka som påverkar
            framkomligheten för kollektiv- och biltrafik samt tunga transporter.
            Ett tredje körfält skulle höja kapaciteten och ge en ökad trafiksäkerhet,
            färre störningar och bättre restider. Därför är Trafikverkets
            besked med ett förslag som innebär ett tredje körfält endast på
            sträckan Västra Klagstorp–Petersborg en mycket stor besvikelse.
            Ändringen gör att de mest kapacitetskritiska delarna lämnas oförändrade
            samtidigt som godstrafiken på väg ständigt ökar.
          </p>
          <p xml:id="i-DRVrqHVPKW96XeseWbxEDW">
            En utbyggnad av E6 mellan Helsingborg och Vellinge till trefilig
            motorväg i båda riktningarna behövs snarast. Den kommer att göra
            vägen mindre sårbar för olyckor samt förbättra tillgängligheten
            och ge bättre förutsättningar för arbetspendling. Detta är därför
            en av de allra mest prioriterade infrastruktursatsningarna i Skåne.
            Likaså är det angeläget med breddning av på- och avfarterna. Väg
            108 är ett av de viktigaste transport­stråken till Sveriges näst
            största hamn, Trelleborg, och bör därför byggas ut till två körfält
            i båda riktningarna hela sträckan Lund–Trelleborg.
          </p>
          <p xml:id="i-Cwh8JPXpd475tR8TGBvWRm">
            En stor del av den tunga trafiken genom Skåne utgörs av transittrafik
            som kommer till Skåne via Öresundsbron eller Trelleborgs hamn.
            Denna trafik går oftast längs vägarna E6 och E4 norrut via Helsingborg
            mot Markaryd. För att avlasta E6 mellan Malmö och Helsingborg
            från denna transittrafik bör man utreda möjligheten att bygga
            om vägarna 23 och 117 från Rolsberga alternativt Hörby upp till
            Markaryd till motorvägsstandard, vilket också hade förkortat körsträckan
            mellan brofästet och Markaryd jämfört med den nuvarande rutten
            via Helsingborg. Redan idag föreligger ett stort behov av att
            uppgradera väg 23 på sträckan Rolsberga–Hässleholm för ökad trafiksäkerhet
            och framkomlighet.
          </p>
          <p xml:id="i-QGRVowEBnjGqqCMBxYGN4B">
            Även vägarna 9 (Trelleborg–Hammenhög–Brösarp), 11 (Sjöbo–Tomelilla–Simris­hamn),
            13 (Ystad–Sjöbo–Höör), 24 (Örkelljunga–Hässleholm), 111 (Helsingborg–Mölle)
            m.fl. behöver uppgraderas för att hantera de ökade trafikvolymerna,
            och anpassas till kraven på ökad trafiksäkerhet och framkom­lighet.
          </p>
          <head type="h2" xml:id="i-76sKvydrPypLwbfpXYEwSG">
            Hamnar
          </head>
          <p xml:id="i-4NYcGz6KnJ1wyUieDDH1Qc">
            Hamnarna i Trelleborg, Helsingborg, Ystad, Malmö och Åhus är
            viktiga delar av det svenska transportsystemet, och därmed av
            nationellt intresse. De är också en i många avseenden outnyttjad
            resurs. Transporterna mellan Sverige och Central- och Östeuropa
            ökar och väntas öka ännu kraftigare de närmaste åren. Det är viktigt
            att dessa transporter kan tas om hand på ett effektivt och miljövänligt
            sätt. För att främja överflyttningen av godstransporter från väg
            till sjöfart behövs ett fullgott infrastrukturnät i anslutning
            till ovan nämnda hamnar.
          </p>
          <head type="h2" xml:id="i-Xsnbh8AKkGiMMeW3Z8Rdmf">
            Åhus hamn
          </head>
          <p xml:id="i-HjMyTxbznDxe3v8kMFBnwR">
            Åhus hamn är sydöstra Sveriges största containerhamn, och en
            av södra Sveriges mest betydande bulkhamnar. Inom hamnområdet
            verkar bland andra The Absolut Company och Knauf Danogips. Med
            större satsningar på hållbara sjötransporter skulle mer gods kunna
            flyttas över från väg till sjöfart, och därmed avlasta hårt trafikerade
            sträckor mot exempelvis Göteborg.
          </p>
          <head type="h2" xml:id="i-ENmJReLDShYaeB1QwRJ8kt">
            Helsingborgs hamn
          </head>
          <p xml:id="i-2t92qBjcxkVq9e1HGYJwdX">
            Helsingborgs hamn är landets näst största containerhamn och utgör
            ett konkurrens­kraftigt nav för sjö- och landtrafik i södra Sverige.
            Hamnen arbetar aktivt för att minska sin miljöpåverkan genom ökad
            automatisering, digitalisering och elektrifiering. For Sea, tidigare
            Scandlines, trafikerar leden Helsingborg–Helsingör med färjor
            med halvtim­mestrafik, ett viktigt komplement till lastbilstrafiken
            på Öresundsbron. Helsingborgs hamn är av riksintresse för sjöfarten
            enligt Sjöfartsverkets beslut från 2001.
          </p>
          <head type="h2" xml:id="i-WRYQaADQpVLZNWoHjCavSL">
            Malmö hamn (Copenhagen Malmö Port)
          </head>
          <p xml:id="i-5ZwShPqKvZYrrw9eiWAYyq">
            CMP är en av Sveriges fem corehamnar, och därmed utpekad som
            en central hamn i EU-sammanhang. En mycket stor del av godsomsättningen
            i hamnområdet i Malmö transporteras på järnväg till andra destinationer
            i Sverige och Norge. Därför behövs det infrastruktur som kan möta
            dagens och framtidens behov. Rangeringsspåren i Malmö uppfyller
            inte CEF-förordningens krav på spår som ska räcka för 740 meter
            långa tåg. Om inte spåren uppgraderas inför öppningen av Fehmarn
            Bält-förbindelsen kan problem uppstå vid omlastning till andra
            godsslag – något som gör att Malmö, som är tänkt att fungera som
            hubb, kan bli en flaskhals och som också kan innebära att det
            blir svårare att komma vidare med järnvägstransporterna. En elektrifiering
            av spåren ut till hamnen skulle innebära både förbättrad miljö
            och mindre rangering eftersom man inte längre skulle behöva byta
            från ellok till diesellok på godsbangården.
          </p>
          <head type="h2" xml:id="i-Gp9DcrU3GhfREtw4U6S5Eu">
            Trelleborgs hamn
          </head>
          <p xml:id="i-SvpK54mZoAPv9hTdn5w3fn">
            Trelleborgs hamn, också en av Sveriges fem corehamnar, är Skandinaviens
            största roro-hamn med cirka 30 ankomster och avgångar per dygn.
            I juni 2020 påbörjades en utbyggnad av nya färjelägen, vilket
            innebär att, förutom att färjetrafiken flyttas längre bort från
            bebyggelsen i centrala Trelleborg, också mottagandet av större,
            effektivare och modernare fartyg med den senaste miljötekniken
            möjliggörs. Sedan hamnutbyggnaden startade har Trelleborgs hamn
            förlängt Sverige med 550 meter söderut, byggt 3 km långa nya vågbrytare,
            använt 600 000 ton sten som har tagits sjövägen, muddrat 1,7 miljoner
            kubikmeter samt skapat 50 hektar nytt land där det tidigare var
            hav.
          </p>
          <p xml:id="i-94kBwc7gDnL1fcm6pmp6tJ">
            För att Trelleborgs hamn ska vara en välfungerande intermodal
            ”hubb” i trafiken mellan Skandinavien och kontinenten behövs en
            tidigareläggning av utbyggnaden av en östlig ringväg mellan väg
            108 och en ny hamninfart mellan väg 9 och Trelleborgs hamn.
          </p>
          <p xml:id="i-EMcUTbBEC3pAHNuxj6DFr9">
            Tågfärjeförbindelsen mellan Trelleborg och Tyskland är väldigt
            viktig för gods­trafiken. Om något skulle hända med Öresundsbron
            eller med Stora Bält-förbindelsen kommer den export- och importberoende
            svenska industrin att försättas i en mycket besvärlig situation,
            utan alternativa transportvägar till kontinenten. Därför är nämnda
            tågfärjeförbindelse viktig för redundansen för godsförsörjningen
            till Sverige.
          </p>
          <p xml:id="i-SUwNcy8pkCrAjotnpXwn9V">
            2020 fick Trafikverket i uppdrag av regeringen att analysera
            funktionen som tåg­färje­förbindelsen mellan Trelleborg och Tyskland
            har för en långsiktigt hållbar transportförsörjning. Av redovisningen
            framkommer att transporterna med tågfärjorna måste öka betydligt
            för att det ska vara ekonomiskt rimligt att upprätthålla förbindelsen
            på lång sikt, men utvecklingen går i motsatt riktning. Med tanke
            på den rådande säker­hets­politiska situationen är det ur beredskapsperspektiv
            viktigt att det finns olika trans­portvägar och transportlösningar
            till och från Sverige. Trafikverkets analys mynnade ut i slutsatsen
            att det kan krävas någon form av ekonomiskt stöd om tågfärje­förbind­elsen
            ska kunna upprätthållas. Vi välkomnar därför att regeringen gett
            Trafikverket i uppdrag att föreslå åtgärder för att säkerställa
            upprätthållandet av tågfärjeförbindelsen mellan Trelleborg och
            Tyskland.
          </p>
          <head type="h2" xml:id="i-APWYQrCfLtEUbgSWNEtQ2Z">
            Ystads hamn
          </head>
          <p xml:id="i-3hUqWCrGQBFtuMC8HebPmp">
            Ystads hamn är Sveriges näst största hamn för personbilstrafik
            och tredje största färje­passagerarhamn med utmärkta förbindelser
            till Bornholm, Polen och Tyskland. Genom en utbyggnad har hamnen
            fått kraftigt utökad kapacitet med två nya färjelägen som kan
            ta emot upp till 240 meter långa fartyg. Muddringsarbeten har
            genomförts så djupet för inseglingen är minst 9,5 meter och den
            befintliga inseglingen har utvidgats till 150 meter vilket möjliggör
            besök av kryssningsfartyg. Att stora fartyg angör hamnen innebär
            extra intäkter för näringslivet, men kräver också förbättrad infrastruktur.
          </p>
          <p xml:id="i-27MBuVUDTsakiNRh7ssDAe">
            Bland annat väntas trafiken från Polen fördubblas fram till 2040,
            vilket ännu hårdare kommer att belasta den redan hårt överbelastade
            Dragongatan. Utan en ny trafiklösning i anslutning till Dragongatan
            och hamnen riskerar trafikstockningar vid anlöp i hamnen att lamslå
            all övrig trafik. En oförändrad trafiksituation riskerar att hämma
            hamnens starka tillväxt, och därmed en viktig motor för näringslivet.
          </p>
          <head type="h2" xml:id="i-31zzQQut9SAicvEdb7zgeD">
            Varvet i Landskrona
          </head>
          <p xml:id="i-7iNksjWQNRsEzmNuBQnJuy">
            Varvet i Landskrona är idag Sveriges största reparationsvarv,
            och det enda med facilitet och kapacitet att hantera stort tonnage.
            Farleden in till Landskrona utgör dock en begränsning för att
            ta emot än större tonnage än det som hanteras idag. Varvet i Landskrona
            är det enda i Sverige som kan ta emot samtliga fartyg i den svenska
            isbrytarflottan.
          </p>
          <p xml:id="i-2au8ca9QNGJqKWUKsEZoip">
            Behovet av större tonnage har ökat över tid i takt med ökade
            godsvolymer varför hamnarna i Sverige under den senaste 10- till
            15-årsperioden har anpassat sig genom utbyggnader för att hantera
            större fartyg. Stora delar av fartygsflottan har bytts ut eller
            förlängts och ligger nu uppemot 240 meters längd.
          </p>
          <p xml:id="i-7dwvn2Nd2AuTh3gzMDwY6r">
            Med rådande säkerhetsläge är det ur ett beredskapsperspektiv
            viktigt att utreda var framtidens fartyg ska repareras och få
            sitt underhåll för att säkerställa deras drift. Vid en sådan utredning
            bör man särskilt titta på möjligheterna att förbättra inseglingsrännan
            till Landskrona för att möjliggöra att varvet kan ta emot större
            tonnage än idag.
          </p>
          <head type="h2" xml:id="i-Y6zdFA1BqKzg79bj7fnGB8">
            Flygtrafik
          </head>
          <p xml:id="i-3y7rQYbjYTTsu19VNgY4jL">
            Tillgången till bra flygförbindelser är avgörande för tillväxten,
            något som måste beaktas vid planering av satsningar på infrastruktur.
            Vi välkomnar därför regeringens aviserade satsningar på de regionala
            flygplatserna.
          </p>
          <p xml:id="i-WtXiWC9frt56uENQPx3RRH">
            Med Rysslands krig i Ukraina har den säkerhetspolitiska situationen
            för Europa och för Sverige radikalt förändrats. Detta ställer
            också helt nya krav på behovet av bered­skaps­flygplatser. Att
            vara beredskapsflygplats innebär att flygplatsen med en timmes
            varsel ska kunna ta emot och sända i väg samhällsnyttigt flyg,
            dygnet runt, året om.
          </p>
          <p xml:id="i-y5z1HisCb5mTFUJYXssKd">
            Flygplatsen Ängelholm-Helsingborg var privatägd och utan behov
            av statliga subventioner innan coronakrisen. Men de under coronakrisen
            ändrade förutsättningarna gjorde att denna lösning inte längre
            var ett alternativ. Sju skånska kommuner tog därför ett gemensamt
            och stort ansvar för att bibehålla en fungerande flygtrafik i
            Nordväst­skåne, och är sedan 1 september 2020 ägare till verksamheten
            vid Ängelholm-Helsingborgs flygplats.
          </p>
          <p xml:id="i-NUrtwUGiHaeVEheshRr1dN">
            För att långsiktigt säkra flygplatsen och dess positiva utveckling
            instämmer vi i slutsatsen i den s.k. flygplatsutredningen (Statens
            ansvar för det svenska flygplats­systemet – för tillgänglighet
            och beredskap, Ds 2023:3) om att Ängelholm Helsingborgs flygplats
            ska inkluderas i det nationella basutbudet samt att flygplatsen
            ska utgöra en beredskapsflygplats. Det är angeläget att detta
            kommer till stånd så snart som möjligt.
          </p>
          <p xml:id="i-CZ4Vk5f324grm1byQjh77G">
            Kristianstad Österlen Airport upplevde före coronakrisen en positiv
            utveckling med fler passagerare. Våren 2020 blev det också klart
            att Sjöfartsverkets sydsvenska helikopterbas stannar på flygplatsen
            under 20 år. Under 2021 var Kristianstad Österlen Airport temporär
            beredskapsflygplats. Permanent status som beredskapsflygplats
            skulle ge Kristianstad Österlen Airport bättre möjlighet att överleva
            och att fortsätta bidra till Skånes utveckling.
          </p>
          <p xml:id="i-A9asMRNchLCq5RMbLnBPCo">
            Bromma flygplats måste ses och behandlas som en viktig flygplats
            för hela landet och inte bara för Stockholmsregionen. Vi välkomnar
            därför regeringens besked om att inte gå vidare med planerna att
            stänga flygplatsen.
          </p>
          <p xml:id="i-JTvbXMVgvgFpdGqe1goEmW">
            Copenhagen Airport (Kastrup) och Malmö Airport (Sturup) kompletterar
            varandra väl och utgör tillsammans de viktigaste naven i flygtrafiken
            för södra Sverige. För att skapa bättre förutsättningar för ett
            ömsesidigt kapacitetsutnyttjande på de båda flyg­platserna behöver
            förbindelserna mellan dem förbättras avsevärt. Därför måste arbetet
            med planering av järnvägstrafik mellan de båda flygplatserna via
            Malmö komma igång. Hela regionen skulle gagnas av en bättre tillgänglighet
            till Malmö Airport, som förutom viktig flygplats för passagerar-
            och frakttrafik även är en stor arbetsplats.
          </p>
          <head type="h2" xml:id="i-K6HCzEdvEGWJi1sLAvSBsR">
            Dansk-svensk infrastrukturkommission
          </head>
          <p xml:id="i-Sr7nKBThYmWb47Nq2sSMea">
            Det är inte rationellt att infrastrukturplaneringen begränsas
            till nationsgränserna, när handel och transporter genom Europa
            fortsätter att öka. När Fehmarn Bält-förbindelsen står färdig
            kommer trafiken till och genom såväl Skåne som Danmark att öka
            avsevärt. På den danska sidan pågår för fullt uppgraderingen av
            infrastrukturen för att anpassa sig till denna utveckling, men
            Skåne riskerar som vanligt att halka efter. För att det då inte
            ska uppstå fler och nya flaskhalsar i Skåne måste vi redan nu
            ta höjd för denna föränd­ring genom planering av större väg- och
            järnvägskapacitet.
          </p>
          <p xml:id="i-ED9yBVd7LJpLpuMVajDW49">
            Infrastrukturplaneringen i Sverige och Danmark fungerar i dag
            på mycket olika sätt. Genom att inrätta en dansk-svensk infrastrukturkommission
            kan det säkerställas att planeringen för infrastruktur sker utifrån
            gemensamma förutsättningar och prognoser. Stora infrastrukturinvesteringar
            kan planeras gemensamt, varigenom samordnings­vinster skapas.
            Vidare kan en svensk-dansk infrastrukturkommission bli en plattform
            för informations- och idéutbyte mellan de båda länderna.
          </p>
          <p xml:id="i-HFjDXYncqJiEyY2wz3wnE3">
            Denna motion ställer sig samtliga skånska moderata riksdagsledamöter
            bakom.
          </p>
        </div>
        <div type="motSignatures">
          <list>
            <item xml:id="i-TMkFZEtxvGJvyr3mKyxTbR" who="i-U1y3evwTTrkjYao8Gey5r6">
              Lars Johnsson (M)
            </item>
            <item xml:id="i-6qbDsY3rJo9Ed2BJss5tm7" who="i-BNPcdNmACXycfvLR8wqbHp">
              Ann-Charlotte Hammar Johnsson (M)
            </item>
            <item xml:id="i-WkNJpTm7gJDN3Q2WC9Gif3" who="i-8xM6U2UEMYF2ek1xU2cetn">
              Ulrika Heindorff (M)
            </item>
            <item xml:id="i-UrZ8EXWEB7MCdqeA8ujqXb" who="i-7bVDjZpV72vdnYhJ8phHuW">
              Louise Meijer (M)
            </item>
            <item xml:id="i-Qxffi8gM4yZykcvyJEJ9LD" who="i-9xarzmckV5SS8EyJPN5b3x">
              Hans Wallmark (M)
            </item>
            <item xml:id="i-GLCZhU3MTKXewLwRPnHxmU" who="i-WwZzVPGhpXnyH5jyp86JB7">
              Boriana Åberg (M)
            </item>
            <item xml:id="i-JPpBbu6WUQqK6DGhaEjFmx" who="i-PAqLvMEztoGTfwmdBGUfyR">
              Peter Ollén (M)
            </item>
            <item xml:id="i-2vGukQXXZt9hr3JZUgUXFT" who="i-J3vB7EYXWFGfYPGahysXrd">
              Noria Manouchi (M)
            </item>
            <item xml:id="i-E9TcX8mr6JMj1uuxFf7Ko5" who="i-JPgedjW7JshtfAExS9H21b">
              Emma Ahlström Köster (M)
            </item>
          </list>
        </div>
      </div>
    </body>
  </text>
</TEI>
