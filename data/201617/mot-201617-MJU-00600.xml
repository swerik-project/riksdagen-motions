<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-MJU-00600">
  <teiHeader>
    <fileDesc>
      <titleStmt>
        <title>Begränsa hormonstörande ämnen</title>
        <author corresp="i-GLpGALNASBTHSmgDcbTu4m">av Åsa Westlund (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:600 av Åsa Westlund (S)</title>
          <idno type="rdwebb">H402600</idno>
          <rs type="number">600</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H402600/text</ref>
          <ref type="dokument_url_html">http://data.riksdagen.se/dokument/H402600</ref>
          <ref type="dokumentstatus_url_xml">http://data.riksdagen.se/dokumentstatus/H402600</ref>
          <ref type="docx">http://data.riksdagen.se/fil/97B609D5-6A11-4AF5-8944-A19C03CEA5EF</ref>
          <ref type="pdf">http://data.riksdagen.se/fil/427C07DD-DCA6-4680-B917-8A76035C0590</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GLpGALNASBTHSmgDcbTu4m</idno>
            <name>Åsa Westlund</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Fjjt1XPD6GJbparm6puAZk" type="signed"/>
        <correspContext corresp="i-Fjjt1XPD6GJbparm6puAZk">
          <note type="signatory" corresp="i-GLpGALNASBTHSmgDcbTu4m"/>
        </correspContext>
        <correspAction xml:id="i-E7VeR9VWQMp2nBE6aJQmdb" type="submitted">
          <date when="2016-09-30"/>
          <time when="15:57:20"/>
        </correspAction>
        <correspAction xml:id="i-56XNa4hMD5iYDk1fCKKn8M" type="reviewed">
          <date when="2016-10-03"/>
          <time when="13:15:52"/>
        </correspAction>
        <correspAction xml:id="i-Dqumd15hkrmQGiQ9LgXaWT" type="referred">
          <date when="2016-10-14"/>
        </correspAction>
        <correspAction xml:id="i-2xt8DHBytQ4ZjZTzTC5Tiv" type="assigned">
          <date when="2017-06-28"/>
          <time when="10:29:15"/>
        </correspAction>
        <correspContext corresp="i-2xt8DHBytQ4ZjZTzTC5Tiv">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-DqXKAe2TFmTqxHUmJ3ee21" type="behandlas_i"/>
        <correspContext corresp="i-DqXKAe2TFmTqxHUmJ3ee21">
          <ref type="uppgift">2016/17:MJU7</ref>
          <ref type="ref_dok_id">H401MJU7</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU7</ref>
          <ref type="ref_dok_titel">Giftfri vardag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:600 av Åsa Westlund (S) Begränsa
          hormonstörande ämnen
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-VCprA5ura1nenPeEtXsjjd">
            Förslag till riksdagsbeslut
          </head>
          <list style="ol">
            <item xml:id="i-QPVLhbaENHo9J113856LZE">
              Riksdagen ställer sig bakom det som anförs i motionen om att
              prioritera arbetet med hormonstörande ämnen så att människors
              exponering för sådana ämnen minskar och tillkännager detta för
              regeringen.
            </item>
            <item xml:id="i-MvZpNMCfqzzzMp7LixwUwc">
              Riksdagen ställer sig bakom det som anförs i motionen om att
              Sverige ska verka för att hormonstörande ämnen definieras som
              särskilt farliga ämnen i enlighet med Reachförordningen eller
              på motsvarande sätt i enlighet med annan lagstiftning och tillkännager
              detta för regeringen.
            </item>
            <item xml:id="i-K3Em5JZ6gubEhs1rJt4iqK">
              Riksdagen ställer sig bakom det som anförs i motionen om att
              Sverige ska prioritera arbetet för att få vetenskapligt grundade
              kriterier som respekterar försiktighetsprincipen för hormonstörande
              ämnen på plats så snart som möjligt och tillkännager detta för
              regeringen.
            </item>
            <item xml:id="i-QBpuqVce8u4DtTjaGHafFW">
              Riksdagen ställer sig bakom det som anförs i motionen om att
              Sverige ska verka för att test- och informationskrav för att upptäcka
              hormonstörande ämnen ska införas i all relevant EU-lagstiftning
              och tillkännager detta för regeringen.
            </item>
            <item xml:id="i-LDxkjDUGeTcKJsQ6Hm9apB">
              Riksdagen ställer sig bakom det som anförs i motionen om att
              Sverige ska verka för att hormonstörande ämnen betraktas som tröskellösa
              ämnen och tillkännager detta för regeringen.
            </item>
            <item xml:id="i-BVbXBU8M4xdh96A9CXjMnE">
              Riksdagen ställer sig bakom det som anförs i motionen om att
              Sverige ska verka för att göra det möjligt att beakta hormonstörande
              ämnens kombinationseffekter i EU:s lagstiftning och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-9UE6uNWxABu6pgMjxQxFbW" type="h1">
            Motivering
          </head>
          <p xml:id="i-6w9RPdGnrseLPgxnkEMp9c">
            Idag finns ungefär 27 000 forskningsrapporter som behandlar hormonstörande
            ämnen och hur de påverkar människor och djur. De visar på en rad
            oroande tendenser. Därför är det välkommet att Sverige prioriterar
            arbetet med hormonstörande ämnen och att den nya samarbetsregeringen
            föreslår höjda anslag till Kemikalieinspektionen.
          </p>
          <p xml:id="i-WpfcTtyursD89VZZqovxZD">
            Hormonstörande ämnen finns runt omkring oss i vår vardag. De
            finns i matförpackningar, hudvårdsprodukter, kosmetika, byggmaterial,
            elektronikprodukter, möbler och golv. Många produkter gjorda av
            plast i våra hem och på våra arbetsplatser innehåller någon eller
            några typer av kemikalier som misstänks ha hormonstörande verkan.
            Som enskild konsument är det ofta omöjligt att veta vilka ämnen
            som finns i vilka produkter, särskilt för varor som inte innehållsdeklarerats.
          </p>
          <p xml:id="i-X2oRXmbD9zrnEMCqv4hK4H">
            Hormonstörande ämnen frigörs från material och produkter och
            hamnar till exempel i dammet i våra hem. Därför är små barn som
            rör sig på golvet och dessutom gärna stoppar saker i munnen extra
            utsatta. Med tanke på att barn dessutom är extra känsliga för
            påverkan är detta mycket bekymmersamt.
          </p>
          <p xml:id="i-MY4oc7H36DksmChMzM7xSu">
            Under de senaste två decennierna har bevisen stärkts för att
            hormonrelaterade störningar hos människor ökar. Diagnostiseringen
            och insjuknandet i en rad sjukdomar ökar kraftigt världen över.
            Särskilt uppmärksammat är ökningen i potentiellt reproduktionsrelaterade
            åkommor i form av försämrad spermiekvalitet, testikelcancer, förskjuten
            pubertet och missbildade könsorgan, till exempel kryptorkism som
            innebär att testiklarna inte vandrat ner i pungen under fosterutvecklingen
            och hypospadier som innebär att urinrörets mynning sitter på undersidan
            av penis.
          </p>
          <p xml:id="i-LJsPhHtaxLZHFYE9LybW63">
            Vi ser också att antalet cancerpatienter och fall av diabetes
            ökar. Antalet fall av neurologiska utvecklingssjukdomar såsom
            autism och adhd ökar. Antalet kvinnor som diagnostiseras med bröstcancer
            i Storbritannien har nära fördubblats sedan 1980. Idag beräknas
            en av nio kvinnor få bröstcancer under sin livstid. Bara yttre
            miljöfaktorer kan förklara en så snabb förändring.
          </p>
          <p xml:id="i-9QupV7T3a8NotKjKSsNZmw">
            Våra gener har inte förändrats så mycket på så kort tid. Den
            ökade ohälsan måste därför förklaras av utomstående faktorer.
            Denna yttre påverkan kommer från en rad olika håll. Det handlar
            om livsstilsfaktorer, mat och näring, smittämnen, läkemedel, droger,
            ekonomiska faktorer och sociala orsaker såsom exempelvis stress.
            Omfattande studier visar också att exponering för kemikalier är
            en bidragande faktor. Alla dessa faktorer kan också samvariera,
            till exempel kan mat och stress inverka på hur mottaglig kroppen
            blir för andra faktorer.
          </p>
          <p xml:id="i-w2aYKKcFRS2dsuf52bLus">
            Exakt hur ett specifikt hormonstörande ämne orsakar en specifik
            sjukdom är dock i det närmaste omöjligt att nå full kunskap om.
            Detta beror på en rad faktorer.
          </p>
          <list style="ul">
            <item xml:id="i-QHqJc9LLboPiMVVE74dMpa">
              Tiden mellan exponering och effekt kan vara mycket lång, troligen
              flera decennier och generationer.
            </item>
            <item xml:id="i-BWCT1T3uKueEsoagthJwzH">
              Risken att påverkas negativt är olika stor i olika utvecklingsstadier.
              Kritiska fönster under fosterutvecklingen kan vara mycket korta.
            </item>
            <item xml:id="i-4BCWBk9g32KZx3rNntsiy9">
              Människor är under sin livstid utsatta för ett stort antal kemikalier
              i komplexa blandningar.
            </item>
            <item xml:id="i-CzQKTZsbcAvgHQuBXjz7nd">
              Hormonstörande ämnen kan samverka sinsemellan och med kroppsegna
              hormoner.
            </item>
            <item xml:id="i-M6cK82TfgmepVmM188YC5i">
              Hormonstörande ämnen kan verka vid extremt låga koncentrationer
              och kan ha större effekt vid en låg dos än vid en hög dos. I de
              fall dos/responssamband är icke-linjära ökar svårighetsgraden
              i prediktivitet ytterligare.
            </item>
            <item xml:id="i-9bJj6trWyfXsV696z78M3i">
              Vår kunskap om hormonella system i människor och djur är fortfarande
              begränsad.
            </item>
          </list>
          <p xml:id="i-PZBNJz8vTPJinq4ywp5Fcx">
            För många hormonstörande ämnen finns inga metoder för hur deras
            påverkan ska mätas. Inte ens forskning som skulle kunna utveckla
            mätmetoder finns. Detta innebär naturligtvis att det finns en
            stor osäkerhet och att potentiella riskfaktorer förbises.
          </p>
          <p xml:id="i-UYZuQhteUR94CD9WegLVhc">
            EU-kommissionen släppte i januari 2012 en rapport om bedömningen
            av hormonstörande ämnen som summerar forskningen sedan 2002. I
            slutsatserna i denna rapport kan man läsa:
          </p>
          <p xml:id="i-Cah4horQoe4w3HfAQ6jtmf">
            Extensive laboratory studies support the notion that chemical
            exposures contribute to endocrine disorders in humans and wildlife.
            Exposure during critical periods of development can cause irreversible
            and delayed effects that do not become evident until later in
            life. It is these toxicological properties that justify consideration
            of endocrine disrupting chemicals as substances of concern equivalent
            to carcinogens, mutagens and reproductive toxicants, as well as
            persistent, bioaccumulative and toxic chemicals.
          </p>
          <p xml:id="i-EVZQuGUrbPGn8omg2UQCWy">
            Utifrån ovanstående är det viktigt att Sverige fortsatt och med
            kraft verkar för att hormonstörande ämnen definieras som särskilt
            farliga ämnen i enlighet med Reachförordningen eller på motsvarande
            sätt i enlighet med annan lagstiftning.
          </p>
          <p xml:id="i-VzKSBmrKtKNEr4hqbYo1nA">
            Vad som ovan anförs om betydelsen av att regeringen fortsätter
            att prioritera arbetet med hormonstörande ämnen så att människors
            exponering för sådana ämnen minskar bör riksdagen som sin mening
            ge regeringen till känna.
          </p>
          <p xml:id="i-Wf9vq2xv1MbyyRdNHfbn41">
            Vad som ovan anförs om att Sverige ska verka för att hormonstörande
            ämnen definieras som särskilt farliga ämnen i enlighet med Reachförordningen
            eller på motsvarande sätt i enlighet med annan lagstiftning bör
            riksdagen som sin mening ge regeringen till känna.
          </p>
          <head xml:id="i-QsJCAwbhd8fAiFnCzSwDc9" type="h2">
            Gemensamma kriterier för att definiera hormonstörande ämnen i
            EU:s lagstiftning
          </head>
          <p xml:id="i-8t5Yc5PzEp9T1sTLHkFUan">
            EU:s lagstiftning innehåller rättsliga bestämmelser om hormonstörande
            ämnen, men saknar kriterier för att avgöra om ett ämne ska anses
            ha hormonstörande egenskaper. Detta undergräver en korrekt tillämpning
            av de rättsliga bestämmelserna. Därför bör Sverige i enlighet
            med försiktighetsprincipen prioritera arbetet för att få sådana
            vetenskapligt grundade kriterier på plats snarast.
          </p>
          <p xml:id="i-CPDdco7W1XNkUNyP3sP6Qh">
            Det är viktigt att kriterierna för att definiera hormonstörande
            egenskaper baseras på en samlad farobedömning. Denna bör vara
            grundad på de senaste vetenskapliga rönen och beakta potentiella
            kombinationseffekter, effekter på lång sikt och effekter av exponering
            under kritiska perioder under utvecklingen. Inget enskilt kriterium
            bör betraktas som avgränsande eller avgörande för identifieringen
            av ett hormonstörande ämne.
          </p>
          <p xml:id="i-RvCkQKtwRfVJMMsDtbJvdD">
            Farobedömningen bör sedan användas i de riskbedömnings- och riskhanteringsförfaranden
            som föreskrivs i olika tillämpliga lagstiftningar. Socioekonomiska
            överväganden ska därefter göras i enlighet med respektive lagstiftning.
          </p>
          <p xml:id="i-CYJAp1hGr51PBpP77W7ZqF">
            Det förslag som – efter mycket tveksamma turer – presenterats
            av EU-kommissionen 2016 är inte i tillräckligt hög utsträckning
            grundade på vetenskap och bortser helt ifrån grunden för EU:s
            miljölagstiftning: försiktighetsprincipen. Beviskraven för att
            ämnena ska ha en skadlig effekt är så höga att det riskerar att
            bli omöjligt att förebygga skador på människa och miljö. Detta
            eftersom kriterierna inte alls tar höjd för att den skadliga effekten
            av ett hormonstörande ämne kan visa sig först decennier senare.
            Dessutom finns det oroande indikationer på att de vanligt förekommande
            hormonstörande ämnen som finns i exempelvis kosmetiska produkter
            eller mjukgörande plaster inte kommer regleras.
          </p>
          <p xml:id="i-2z7TuDtA1AZwnDgHU7Jz4S">
            Vad som ovan anförs om att Sverige ska prioritera arbetet för
            att få enligt ovan vetenskapligt grundade kriterier som respekterar
            försiktighetsprincipen för hormonstörande ämnen på plats så snart
            som möjligt bör riksdagen som sin mening ge regeringen till känna.
          </p>
          <head xml:id="i-Cp83kSEarEZjfXa6fgd5hC" type="h2">
            Test- och informationskrav
          </head>
          <p xml:id="i-JhQkpVW1C9gx2B4rMvwvYs">
            De standarddatakrav som återfinns i EU:s kemikalielagstiftningar
            är otillräckliga för att fastställa hormonstörande egenskaper
            på ett adekvat sätt. Sverige måste därför verka för att sådana
            test- och informationskrav införs i all relevant EU-lagstiftning
            och är tydligt kopplade till de kriterier som ska införas.
          </p>
          <p xml:id="i-3q6LqVQrm6U73NMHAoBRXZ">
            Vad som ovan anförs om att Sverige ska verka för att test- och
            informationskrav för att upptäcka hormonstörande ämnen ska införas
            i all relevant EU-lagstiftning bör riksdagen som sin mening ge
            regeringen till känna.
          </p>
          <head xml:id="i-R5cBkhCDfWzCgYnxeBLXXX" type="h2">
            Gränsvärden
          </head>
          <p xml:id="i-SinoDJzbLdHFT3z1PF7DTv">
            Vetenskapen erbjuder dessvärre idag inte tillräckligt underlag
            för att fastställa ett gränsvärde under vilket det inte uppstår
            några negativa effekter av ett hormonstörande ämne. Hormonstörande
            ämnen bör därför betraktas som så kallade tröskellösa ämnen. Detta
            innebär att all exponering ska antas innebära risk, såvida inte
            tillverkaren vetenskapligt kan belägga att det går att fastställa
            ett tröskelvärde, med hänsyn tagen till ökad känslighet under
            kritiska perioder av utvecklingen samt kombinationseffekter.
          </p>
          <p xml:id="i-Dpa9AAqr5rNXPSDuAkNSyh">
            Vad som ovan anförs om att Sverige ska verka för att hormonstörande
            ämnen betraktas som tröskellösa ämnen bör riksdagen som sin mening
            ge regeringen till känna.
          </p>
          <head xml:id="i-DZq1ym4yg5r8PHJNDBcp6W" type="h2">
            Kombinationseffekter
          </head>
          <p xml:id="i-Fy3mj6WhJSR73UooEfkuqZ">
            Ett antal EU-lagar syftar till att skydda medborgarna från exponering
            för skadliga kemikalier. Den nuvarande EU-lagstiftningen bedömer
            emellertid varje exponering individuellt och medger ingen heltäckande
            och samlad bedömning av kumulativa effekter där hänsyn tas till
            olika exponeringsvägar eller olika produkttyper. I dagsläget är
            det inte juridiskt möjligt att beakta kombinationseffekter mellan
            hormonstörande ämnen som sprids från produkter och varor som regleras
            av olika lagstiftningar. Detta bör Sverige verka för att förändra.
          </p>
          <p xml:id="i-hQZiHw95CDMQNr4LrHYnZ">
            Vad som ovan anförs om att Sverige ska verka för att göra det
            möjligt att beakta hormonstörande ämnens kombinationseffekter
            i EU:s lagstiftning bör riksdagen som sin mening ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-B3ePZYDJ4zPpeEvvopCxNq">
              Åsa Westlund (S)
            </item>
          </list>
        </div>
      </div>
    </body>
  </text>
</TEI>
