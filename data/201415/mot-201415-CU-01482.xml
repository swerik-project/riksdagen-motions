<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-CU-01482">
  <teiHeader>
    <fileDesc>
      <titleStmt>
        <title>Översyn av stiftelselagen</title>
        <author corresp="i-BZ7PcK8D1efvHXsafGEMKE i-Ev6Dx3pWj2WT32VGQpabaz">av Andreas Norlén och Finn Bengtsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1482 av Andreas Norlén och Finn Bengtsson (M)</title>
          <idno type="rdwebb">H2021482</idno>
          <rs type="number">1482</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H2021482/text</ref>
          <ref type="dokument_url_html">http://data.riksdagen.se/dokument/H2021482</ref>
          <ref type="dokumentstatus_url_xml">http://data.riksdagen.se/dokumentstatus/H2021482</ref>
          <ref type="docx">http://data.riksdagen.se/fil/4647DCDA-3F8F-4F31-9F96-D2DD83BCE5E3</ref>
          <ref type="pdf">http://data.riksdagen.se/fil/B02B0187-3A58-4DF4-A8CE-1BF43BE96D6D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-KAw5LRmjuujxaYVwzwvKc8" type="signed"/>
        <correspContext corresp="i-KAw5LRmjuujxaYVwzwvKc8">
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction type="submitted" xml:id="i-MJTQmsrqgdgiqWwbqNgUfp">
          <date when="2014-11-07"/>
          <time when="13:29:31"/>
        </correspAction>
        <correspAction type="referred" xml:id="i-VuH6GhbtU3VoyHGTbipaZJ">
          <date when="2014-11-12"/>
        </correspAction>
        <correspAction type="assigned" xml:id="i-WTF4muwN8rqo6CJn1KB7AQ">
          <date when="2016-05-09"/>
          <time when="16:11:12"/>
        </correspAction>
        <correspContext corresp="i-WTF4muwN8rqo6CJn1KB7AQ">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-BkXjYfg4WkWkMe3B8V6NBh"/>
        <correspContext corresp="i-BkXjYfg4WkWkMe3B8V6NBh">
          <ref type="uppgift">2014/15:CU8</ref>
          <ref type="ref_dok_id">H201CU8</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">CU8</ref>
          <ref type="ref_dok_titel">Associationsrätt m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2014/15:1482 av Andreas Norlén och Finn Bengtsson (M) Översyn av stiftelselagen</div>
      </div>
      <div type="motBody">
        <div type="motProposal" subtype="förslag">
          <head xml:id="i-2H6DGaM95EXKiVx81GxyxQ">
            Förslag till riksdagsbeslut
          </head>
          <list style="ol">
            <item xml:id="i-TksVg4rngjoxAnMWorZFFf">
              Riksdagen tillkännager för regeringen som sin mening vad som
              anförs i motionen om att upphäva 6 kap. 4 a § stiftelselagen.
            </item>
          </list>
        </div>
        <div type="motContent">
          <head type="h1" xml:id="i-LdvWoNK69iJsZ8DHHbNWFw">
            Motivering
          </head>
          <p xml:id="i-XWPRoiJQeViKPqm3a1rNpJ">
            Under den tid Carl Tham (S) var utbildningsminister utkämpade
            han flera strider för att öka den politiska kontrollen över universitet
            och högskolor. Mest spektakulär blev striden om forskningsstiftelserna.
            Utbildningsministern lade stor kraft på att försöka återta kontrollen
            över stiftelserna, som bildats med medel från de avvecklade löntagarfonderna.
            Han började med att tillskriva samtliga stiftelsers styrelser
            och uppmanade dem att ansöka hos regeringen om ändring av respektive
            stiftelseförordnande så att regeringen – inte styrelserna själva
            – skulle kunna utse styrelsernas ledamöter. Därmed skulle pengarna
            åter komma under regeringens kontroll. Samtliga styrelser avböjde
            dock att frivilligt ge ministern de bojor med vilka han avsåg
            att fjättra dem. Då tillgrep regeringen i stället lagstiftning
            (lag 1996:1207) och genomdrev i riksdagen en ny bestämmelse i
            stiftelselagen (6 kap. 4 a §). Den har följande lydelse:
          </p>
          <p xml:id="i-U3FWLA64bKr3pEDovN4Esi">
            ”4 a § Är det fråga om en stiftelse som har bildats av staten,
            får regeringen beträffande den stiftelsen, även utan styrelsens
            eller förvaltarens samtycke och trots vad som sägs i 1 §, ändra
            eller upphäva föreskrifter i stiftelseförordnandet som angår sådana
            frågor som anges i 1 § första stycket 2–9. Regeringen får pröva
            frågor om ändring eller upphävande enligt första stycket utan
            ansökan.”
          </p>
          <p xml:id="i-kuLB8BN6BvxEwdMDCDw3S">
            Det här innebar i klartext att regeringen på eget initiativ och
            mot styrelsernas vilja kunde bestämma att styrelsernas ledamöter
            framgent skulle tillsättas av regeringen. Kort därefter bytte
            regeringen också ut många av styrelseledamöterna och ersatte dem
            med personer som var lojala med regeringen.
          </p>
          <p xml:id="i-Ke4kouLPrdh3XB8bUyL38k">
            Det förtjänar att nämnas att regeringens lagförslag utsattes
            för massiv kritik från såväl Lagrådet som snart sagt alla remissinstanser.
            Så här heter det i propositionen (prop. 1996/97:22):
          </p>
          <p xml:id="i-AnUcs1rfE6TVYueKPC7Rkn">
            ”Förslaget avstyrks helt av en majoritet av remissinstanserna,
            häribland Juridiska fakulteterna vid Uppsala och Stockholms universitet
            samt Sveriges lantbruksuniversitet, Kammarkollegiet, Sveriges
            advokatsamfund och Stockholms handelskammare. Bland de remissinstanser
            som avstyrker förslaget finns också Stiftelsen för strategisk
            forskning, Stiftelsen för miljöstrategisk forskning, Stiftelsen
            för vård- och allergiforskning, Stiftelsen för kunskaps- och kompetensutveckling,
            Stiftelsen för internationalisering av högre utbildning och forskning,
            Stiftelsen framtidens kultur, Stiftelsen för Internationella institutet
            för industriell miljöekonomi vid Lunds universitet, Stiftelsen
            för forskning inom områden med anknytning till Östersjöregionen
            och Östeuropa, Stiftelsen Chalmers tekniska högskola samt Stiftelsen
            Högskolan i Jönköping (härefter Stiftelserna). Riksdagens ombudsmän,
            Justitiekanslern, Göta hovrätt, Juridiska fakulteten vid Lunds
            universitet, Riksrevisionsverket, Stiftelsen Innovationscentrum
            och Länsstyrelsen i Stockholms län ställer sig huvudsakligen negativa
            till förslaget, dock utan att direkt avstyrka det.”
          </p>
          <p xml:id="i-DwwNHL9wygD4wZtV8oKSnj">
            Bland annat ifrågasattes om den föreslagna regleringen var förenlig
            med regeringsformens äganderättsskydd, liksom bestämmelserna i
            Europakonventionen om de mänskliga rättigheterna. Den häftiga
            kritiken föranledde regeringen att göra vissa ändringar i det
            ursprungliga förslaget, men kärnan fanns ändå kvar – forskningsstiftelserna
            skulle kuvas och kritikerna kördes över.
          </p>
          <p xml:id="i-HeAQicNav8G1dsBsE97r24">
            Paragrafen gäller inte enbart forskningsstiftelserna utan varje
            stiftelse som staten kan komma att inrätta. Därmed gör den det
            omöjligt för staten att upprätta stiftelser som står oberoende
            av de politiska makthavarna. I remissvaren framfördes även farhågor
            om att regeringens synsätt på egendomsskyddet i regeringsformen
            och Europakonventionen i princip innebär att varje stiftelse –
            även de som inrättats och inrättas av privata rättssubjekt – skulle
            kunna bli föremål för motsvarande lagstiftning som de av staten
            inrättade stiftelserna, även om staten den här gången valde att
            snöpa enbart de sistnämnda.
          </p>
          <p xml:id="i-HBrwnW2zGit6e3rnaebvLv">
            Nu har regeringen ändrat sättet som styrelseledamöter i forskningsstiftelserna
            utses på och regeringen utser efter denna förändring endast två
            ledamöter. Det är givetvis en förändring till det bättre vad gäller
            de stiftelser som den ursprungliga striden gällde, men den saken
            förändrar inte de allvarliga, principiella invändningar som kan
            riktas mot 6 kap. 4 a § stiftelselagen. Dessa invändningar är
            dock inte forskningspolitiska, utan associationsrättsliga och
            konstitutionella. Motionen bör därför inte uppfattas som forskningspolitisk,
            utan som associationsrättslig.
          </p>
          <p xml:id="i-FkWFBuPnrmN6qGMZm6hKFC">
            Det enda rimliga är att upphäva 6 kap. 4 a § stiftelselagen.
            Den är inte bättre nu än den var 1996 och den kan kritiseras utifrån
            samma principiella utgångspunkter nu som då.
          </p>
        </div>
        <div type="motSignatures">
          <list>
            <item xml:id="i-7qGxHiEvj2yM3WZxT8iWah">
              Andreas Norlén (M)
            </item>
            <item xml:id="i-273UBJ4zbvyKCTAcFbzgux">
              Finn Bengtsson (M)
            </item>
          </list>
        </div>
      </div>
    </body>
  </text>
</TEI>
