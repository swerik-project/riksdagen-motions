<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-JuU-00349">
  <teiHeader>
    <fileDesc>
      <titleStmt>
        <title>Sekretessbelagd identitet vid vittnesmål</title>
        <author corresp="i-SmQxY46smWu5awEQ2oGr4n">av Ingemar Vänerlöv (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sekretessbelagd identitet vid vittnesmål</title>
          <idno type="rdwebb">GU02Ju349</idno>
          <rs type="number">Ju349</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GU02Ju349/text</ref>
          <ref type="dokument_url_html">http://data.riksdagen.se/dokument/GU02Ju349</ref>
          <ref type="dokumentstatus_url_xml">http://data.riksdagen.se/dokumentstatus/GU02Ju349</ref>
          <ref type="doc">http://data.riksdagen.se/fil/5DBF4346-6825-48E9-BDD7-7E671D058F59</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SmQxY46smWu5awEQ2oGr4n</idno>
            <name>Ingemar Vänerlöv</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VmbrirerGcSo5AYZNK9bpu" type="signed"/>
        <correspContext corresp="i-VmbrirerGcSo5AYZNK9bpu">
          <note type="signatory" corresp="i-SmQxY46smWu5awEQ2oGr4n"/>
        </correspContext>
        <correspAction type="referral" xml:id="i-EMMh8RwNU29Yi9U5NNNht">
          <date when="2006-11-07"/>
        </correspAction>
        <correspAction type="dismissal" xml:id="i-RfMKTwpSYGWsmKo2QE7ifF">
          <date when="2006-11-07"/>
        </correspAction>
        <correspAction type="numbering" xml:id="i-FieojdL1qScsh8rByd2saD">
          <date when="2006-11-02"/>
        </correspAction>
        <correspAction type="submission" xml:id="i-GU4ZoRHiqwnLd46TFKoHiK">
          <date when="2006-10-31"/>
        </correspAction>
        <correspAction type="transfer" xml:id="i-49bzC1ypiBv7pAoL71yBQ3">
          <date when="2006-10-31"/>
        </correspAction>
        <correspAction type="assigned" xml:id="i-Rdi88FA4DqazbWRodCszKs"/>
        <correspContext corresp="i-Rdi88FA4DqazbWRodCszKs">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-RMTaVZW3RnAPeopX23gbz1">
            Förslag till riksdagsbeslut
          </head>
          <p xml:id="i-JkT5VhQH5tEtPvsPbbat8o">
            Riksdagen tillkännager för regeringen som sin mening vad i motionen
            anförs om möjligheten att vittna under sekretessbelagd identitet.
          </p>
        </div>
        <div type="motContent">
          <head type="h1" xml:id="i-R2C3jdnxtEDrJZTpjRtL2Z">
            Sekretessbelagd identitet vid vittnesmål
          </head>
          <head type="h1" xml:id="i-PUEc6hobDYNwAhjJHaqj6n">
            Motivering
          </head>
          <p xml:id="i-7ZxSJqjp7D3jRAFzM15LZW">
            Rättstryggheten kräver att vi kan lita på våra domstolar och
            att rättvisa domar avkunnas. Ett måls avgörande beror i hög grad
            på goda vittnesmål. Det förutsätter att folk vågar ställa upp
            och vittna i en rättegång.
          </p>
          <p xml:id="i-CGo8zBuYe7KeENR25ecw48">
            Under senare år har rädslan för att vittna ökat. Till stor del
            beror det på den allt grövre organiserade brottslighetens framväxt.
            De flesta som vet något om de kriminella gängens verksamhet tiger,
            övertygade om att de måste det för att överleva. Det finns exempel
            på folk som golat, skvallrat, och betalat med sina liv. För varje
            gång som gängens brottsliga verksamhet förblir ostraffad av samhället,
            stärks deras makt över dem som skulle kunna ändra på det.
          </p>
          <p xml:id="i-QsWbSHswSMrySd6opEC9sX">
            De kriminella gängens regim är nästan som en ordningsmakt. Alla,
            från kriminella internationella motorcykelorganisationer till
            det lilla lokala grabbgänget i förorten, har en tydlig struktur,
            helt vid sidan av resten av samhället, och där styr de. Där är
            det de som skyddar, som straffar och som regerar. Dessa gäng begår
            brott, ofta grova och uppenbara brott, men de som lever nära dem,
            vittnar inte mot dem, av lojalitet, eller av rädsla för konsekvenserna.
          </p>
          <p xml:id="i-B6MhkBqfcjJHMmEKcgFQDn">
            Ofta hinner ryktet om gängets makt före själva maktutövningen,
            varför hoten nästan alltid är underförstådda. Men på senare år
            har alltfler hot blivit uttalade och kända. Det framgår tydligt
            av brottsstatistiken när det gäller brottet Övergrepp i rättssak,
            vilket den gör sig skyldig till som med våld eller hot angriper
            någon för att denne gjort en polisanmälan eller vittnat om något,
            eller om någon angrips som tänkt vittna (brottsbalken 17 kap.
            10 §).
          </p>
          <head type="h1" xml:id="i-9VgoyFcrCkxjj6BF8maqk1">
            Övergrepp i rättssak
          </head>
          <p xml:id="i-3zfN9szUUaTWwuHo8ECmwp">
            Antalet anmälda för övergrepp i rättssak ökar för var år. År
            2005 gjordes 4 696 anmälningar enligt statistik från Brottsförebyggande
            rådet, Brå. Att antalet anmälningar om övergrepp i rättssak ökar
            kan med stor sannolikhet sättas i samband med att under perioden
            19952005 har de tungt kriminella gängen i Sverige ökat åttafaldigt,
            från sex till 46. Enligt en kartläggning redovisad i DN den 27
            september 2005 finns de nu på 23 orter över hela södra halvan
            av landet, medan det endast var Helsingborg, Malmö och Stockholm
            som var hemvist för gängen 1995.
          </p>
          <head type="h1" xml:id="i-9Ed11iHhc3ifsGq5fchrXu">
            Kriminella gäng
          </head>
          <p xml:id="i-RbRMQZMh2TwSvD25EYLAzc">
            En annan konsekvens av gängens framfart är att flera grova våldsbrott
            förblir ostraffade, trots att polis och åklagare anser sig veta
            vem den skyldige är. Länskriminalpolisen i Stockholm, Västra Götaland
            och Skåne kan omgående räkna upp ett tiotal olösta mord eller
            försvinnanden med kopplingar till gängkriminalitet. Det är ouppklarade
            ärenden i lagens mening, men inte alltid i moralisk. Polisen tror
            sig veta vem som begått brottet, eller i vart fall veta vem som
            känner till vem som gjorde det, men eftersom alla tiger går inget
            att bevisa.
          </p>
          <p xml:id="i-Es6FmfGMmTkfCwwzUcUrFb">
            Gängens interna spelregler sprider sig dessvärre till allmänheten.
            Några mycket tydliga exempel på det går att hitta i Stockholmsförorten
            Fittja. I februari 1998 sköts en väktare i benet inne i Fittja
            Centrum inför 25 vittnen. Alla som visste något om motivet teg.
            Året efter knivhöggs en man till döds på gångvägen precis utanför.
            70 personer fanns på plats när polisen anlände. Ingen ville vittna.
          </p>
          <head type="h1" xml:id="i-SYK5ADaZVPzMppCqRQjUqi">
            Vittnesskydd
          </head>
          <p xml:id="i-UUQ8JQYoVoVmC7g9qBw7bo">
            I Sverige har vi på senare år börjat anpassa domstolarnas lokaler
            på sådant sätt att vittnen och brottsoffer ej skall behöva konfronteras
            med gärningsmannen. Brottsofferjourerna m.fl. gör en fantastisk
            insats vad gäller vittnesstöd. Allt detta är naturligtvis bra,
            men det vore något aningslöst att tro att det räcker med det för
            att hålla uppe vittnesbenägenheten.
          </p>
          <p xml:id="i-GcPrfVf1MatZaGnG7WLe35">
            Även de nya bestämmelserna i det av riksdagen i maj 2006 antagna
            betänkandet Personsäkerhet (2005/06:JuU36) är lovvärda. Där införs
            en bestämmelse i polislagen som säger att särskilt personsäkerhetsarbetet
            får bedrivas beträffande vittnen och andra hotade personer. Men
            det är tveksamt om dessa förslag mer än marginellt kan höja vittnesbenägenheten.
            Den som allvarligt blivit skrämd och hotad känner sig nog inte
            speciellt lugnad av att polisen kan bedriva personsäkerhetsarbete
            i hans eller hennes fall. Att allmänhetens förtroende för polisen
            dessutom har sjunkit under senare tid gör inte saken bättre.
          </p>
          <p xml:id="i-4rW1GuUceGHRb83k1HCdCj">
            Den förra regeringen insåg att det finns problem runt personsäkerhetsarbetet
            och säger själv i sin proposition (2005/06:138) som resulterade
            i det aktuella betänkandet: Uppgifter om verksamheten i ett särskilt
            personsäkerhetsarbete kan som huvudregel hållas hemliga för den
            misstänkte och dennes försvarare fram t.o.m. förundersökningen.
            Under den följande rättegången ställer sig saken i viss mån annorlunda.
            De uppgifter som framkommer under ett förhör utgör praktiskt taget
            alltid processmaterial och kan då inte hemlighållas för den tilltalade
            och hans eller hennes försvarare.
          </p>
          <head type="h1" xml:id="i-AZk7hHEDUj5VnVpvTTWhSv">
            Anonyma vittnen
          </head>
          <p xml:id="i-6hZdTPh3LDG3ZzVw36hLZd">
            Hur ska man kunna få en ändring till stånd när det gäller benägenheten
            att vittna i t.ex. ovan nämnda fall från Fittja? En idé som förts
            fram är att nyckelvittnen skulle få vara anonyma. Att den som
            utpekas aldrig ska få veta vem som pekade. Det går inte i Sverige
            i dag.
          </p>
          <p xml:id="i-9Jm1ShHMXA8RKjUfEqFGVA">
            Ett samhällsprogram i Sveriges Radio P1 belyste under våren 2004
            den här problematiken. Bl.a. ringde man upp alla chefsåklagarna
            i våra tre största städer Stockholm, Göteborg och Malmö för att
            utröna hur de såg på möjligheten att vittna anonymt, alltså att
            avlägga vittnesmål under sekretessbelagd identitet. Vittnet skulle
            inte vara anonymt för domstolen utan endast för den eller de som
            begått den brottsliga gärningen. Chefsåklagarna var långt ifrån
            främmande för tanken. Bara var fjärde sade nej. Av sammanlagt
            26 chefsåklagare i de tre städerna gick tre inte att nå. Av de
            23 som svarade sade fem att de absolut vill införa möjligheten
            att vittna anonymt i Sverige, elva tvekade, men lutade åt att
            idén borde prövas. Sex åklagare svarade nej, medan en inte ville
            ta ställning.
          </p>
          <head type="h1" xml:id="i-WWZErp4a3dS9Nyhpe4sfbe">
            Våra nordiska grannländer
          </head>
          <p xml:id="i-KN2vfkUNV2mzcXKiLNEnBk">
            Intressant är att den för svensk rättskultur helt främmande tanken
            på anonyma vittnen har ett överraskande starkt fäste bland åklagarna.
            I praktiken finns faktiskt systemet redan i våra grannländer.
            I Norge ändrades straffeprosessloven sommaren 2001 för att tillåta
            vittnesmål utan att identiteten röjdes. I Danmark ändrades retsplejeloven
            2002 på samma sätt. Också i Nederländerna och i Storbritannien
            finns möjligheten.
          </p>
          <p xml:id="i-LbiMR39Y3g28zZwtWADoJ5">
            I förarbetena till de nya bestämmelser om anonyma vittnesmål
            i den norska lagen i straffeprosessloven redogörs för såväl den
            faktiska som den rättsliga bakgrunden till införandet av de nya
            reglerna. Sammantaget ansåg man kriminellas allt grövre hot om
            repressalier vara ett allvarligt hot mot rättssamhället, och man
            var bekymrad över vad för slags konsekvenser denna typ av våld
            och hot skulle få för straffrättsapparatens effektivitet. Det
            uppfattades som särskilt negativt att ju mer hänsynslös en person
            var, desto svårare var det att få honom fälld.
          </p>
          <p xml:id="i-CxPnNQB3WzkWGWPYCY7UzV">
            I norsk rätt fanns det före lagändringen inga möjligheter att
            hemlighålla vare sig polisers eller andra vittnens identiteter
            i brottmål. Det blev uttryckligen fastslaget av Höyesterett att
            man inte hade stöd i lagen för sådana vittnesmål. Rätten fann
            det ohållbart att basera sig på inskränkande tolkningar av andra
            bestämmelser i en sådan viktig fråga som denna, bl.a. på grund
            av de krav som följer av konventionen om mänskliga rättigheter.
            Man gjorde klart att det var nödvändigt med en lagändring för
            att anonyma vittnesmål skulle kunna genomföras. På grund av detta
            önskade regeringen införa ett regelverk som dels skulle göra det
            enklare att åtala kriminella, dels skulle ta hänsyn till vittnen
            och andra aktörer i straffprocessen på ett mer tillfredsställande
            sätt. Det blev preciserat att villkoren skulle vara stränga och
            att det var avsett för allvarliga tillfällen.
          </p>
          <p xml:id="i-VVPPKjsMMb4HZDeNHueH4K">
            Systematiskt är reglerna om anonymt vittnesmål att anse som undantag
            från huvudregeln i straffeprosesslovens § 130. Bestämmelser slår
            fast att det är en plikt för vittnen att uppge namn, födelsedatum,
            civilstånd, hemvist och förhållande till misstänkt och målsägande.
          </p>
          <p xml:id="i-Aimo4SuUFfNUT5gfqxZttq">
            Reglerna om anonyma vittnesmål finns nu i ett tillägg till straffeprosessloven.
            Fyra materiella huvudvillkor samt ett processuellt villkor måste
            vara uppfyllda för att rätten ska kunna bestämma om anonyma vittnesmål.
            Villkoren redogörs kortfattat för nedan.
          </p>
          <p xml:id="i-D7psMewgRXE9P1HUdW2nEc">
            Reglerna kan användas både på utredningsstadiet och under huvudförhandlingen
            i rätten.
          </p>
          <p xml:id="i-PNJAckZxeB3tNQntnJruUx">
            1. Måltyp
          </p>
          <p xml:id="i-ScGDc2nFydPqWy5XAi6fGy">
            Möjligheterna att besluta om anonyma vittnesmål begränsas av
            vad för slags omständigheter i målet man har med att göra. Det
            är bara i vissa brottmål knutna till överträdelser av bestämda
            och positivt angivna straffbestämmelser det över huvud taget finns
            anledning för rätten att besluta om anonyma vittnesmål. De aktuella
            bestämmelserna räknas upp i straffeprosessloven. Samtliga av dessa
            brott finns i straffeloven. Av bestämmelsen framgår även att villkoret
            om måltyp är uppfyllt även vid försök till angivna brott.
          </p>
          <p xml:id="i-A3XUU8eZHR3n48jorPmh9X">
            2. Farosituation
          </p>
          <p xml:id="i-U41EKhb7qLzpkTq9rJMfPN">
            För att kunna besluta om anonymt vittnesmål ska det vidare föreligga
            vad man kort sagt kan kalla en farosituation. Villkoret är uppfyllt
            i fall där det kan vara risk för allvarlig brottslighet som kränker
            liv, hälsa eller frihet för vittnet eller någon närstående, om
            vittnets identitet röjs. Allvarlig brottslighet kan exempelvis
            vara dråp, grov misshandel, sexualbrott, frihetsberövanden och
            mordbrand.
          </p>
          <p xml:id="i-V8a8rnqLjkBJuoXN4JkDYE">
            3. Nödvändighet
          </p>
          <p xml:id="i-6LZqm4vrbqXR1tdyJhTqXi">
            Vidare föreligger ett krav på att anonymt vittnesmål bara kan
            beslutas när det är strikt nödvändigt. Villkoret innebär att anonymt
            vittnesmål inte kan beslutas i fall där det finns andra, mindre
            ingripande sätt att tillvarata de ovan nämnda skälen på, exempelvis
            vid praktiska skyddsåtgärder.
          </p>
          <p xml:id="i-UoTRPA6ydDZCNKSqRQ4Uj3">
            4. Hänsyn till tilltalads försvar
          </p>
          <p xml:id="i-9pnX9MYnZaccABz39vjbRL">
            Enligt tillägget i lagen finns också ett krav på att anonyma
            vittnesmål inte får medföra väsentliga betänkligheter vad gäller
            den tilltalades försvar. I detta krav ligger att man ska se till
            i hur stor utsträckning den tilltalades rätt till ifrågasättande
            av vittnes trovärdighet begränsas vid anonyma vittnesmål. Det
            centrala i sammanhanget blir hur viktigt det är för den tilltalade
            att känna till vittnets identitet för att kunna försvara sig.
          </p>
          <p xml:id="i-7RHPgXDTbhj7iE1JtamG8J">
            5. Processuellt villkor
          </p>
          <p xml:id="i-AKCXCR25XiGKRP4NsW52Jp">
            För att anonymt vittnesmål ska kunna beslutas, krävs det att
            statsadvokaten ger in en begäran om det. I Norge finns det tio
            statsadvokater. Dessa finns på nivån under riksadvokaten, vilken
            in sin tur kan jämföras med riksåklagaren i Sverige.
          </p>
          <p xml:id="i-XrKkytqHbsTZgFFexbjRt5">
            I de fall rätten finner att samtliga villkor är uppfyllda, kan
            rätten besluta om anonymt vittnesmål. Rätten måste inte besluta
            om detta bara för att villkoren är uppfyllda. Rätten får företa
            en värdering av om det i det konkreta fallet är ändamålsenligt
            att tillåta att vittnets identitet hålls dold i större eller mindre
            grad.
          </p>
          <p xml:id="i-QXXiwbXdPEsHY1uxW36946">
            Om rätten beslutar om anonymt vittnesmål, kan detta genomföras
            på flera olika sätt. Det kan innebära att vittnets namn inte röjs,
            att det inte ges andra upplysningar som kan leda till att vittnets
            identitet blir känd eller att fysiska eller tekniska åtgärder
            kan sättas i verket för att hålla vittnets identitet hemlig. Dessa
            åtgärder kan utnyttjas var för sig eller i kombination.
          </p>
          <p xml:id="i-S5RB5R13dvnHH1eU128FS7">
            De i Danmark och Norge införda bestämmelserna om rätten att höra
            ett vittne som inte vill få sin identitet röjd har ännu inte utvärderats.
            Det norska justitiedepartementet uppgav i september 2005 att man
            planerade att inleda en utvärdering i slutet av samma år. Men
            så sent som i somras var inte utvärderingen påbörjad.
          </p>
          <head type="h1" xml:id="i-XbRVbcrJWejG2o8Nf23HgQ">
            Avslutning
          </head>
          <p xml:id="i-QYsHQWkoSa8Zrm9FzSxkc4">
            Även i Sverige måste vi fundera på om detta kan vara en bland
            flera möjligheter för att upprätthålla vittnesbenägenheten på
            en hög nivå för att rättvisa domar ska avkunnas och brottslingar
            få rättmätiga straff. Ingen vill ha ett gangstervälde, där våld
            bestämmer och där ingen vågar göra sin samhälleliga plikt och
            vittna om brottsliga gärningar. Å andra sidan vill heller ingen
            ha ett Kafkasamhälle där du kan anklagas utan att få veta av vem.
            Kanske skulle vittnesmål under sekretessbelagd identitet vara
            tänkbara i vissa fall, medan de i andra vore otänkbara. Detta
            bör noggrant utredas.
          </p>
        </div>
        <div type="motSignatures">
          <list>
            <item xml:id="i-W1MZrSTfgFiWFr4Hf99CvL" who="i-SmQxY46smWu5awEQ2oGr4n">
              Ingemar Vänerlöv (kd)
            </item>
          </list>
        </div>
      </div>
    </body>
  </text>
</TEI>
