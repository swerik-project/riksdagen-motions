<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-FöU-00248">
  <teiHeader>
    <fileDesc>
      <titleStmt>
        <title>Försvarsmusiken</title>
        <author corresp="i-Pu4JFuoHUq5W6JaAtvinyz">av Annicka Engblom (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Försvarsmusiken</title>
          <idno type="rdwebb">GX02Fö248</idno>
          <rs type="number">Fö248</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GX02Fö248/text</ref>
          <ref type="dokument_url_html">http://data.riksdagen.se/dokument/GX02Fö248</ref>
          <ref type="dokumentstatus_url_xml">http://data.riksdagen.se/dokumentstatus/GX02Fö248</ref>
          <ref type="doc">http://data.riksdagen.se/fil/79BD5547-19CC-4ED5-80E8-B05485812E6F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Pu4JFuoHUq5W6JaAtvinyz</idno>
            <name>Annicka Engblom</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VGomDthqGhowyXxyS7CAW8" type="signed"/>
        <correspContext corresp="i-VGomDthqGhowyXxyS7CAW8">
          <note type="signatory" corresp="i-Pu4JFuoHUq5W6JaAtvinyz"/>
        </correspContext>
        <correspAction xml:id="i-yqwkbt3mkVbnjSFCv4W5n" type="numbering">
          <date when="2009-10-07"/>
        </correspAction>
        <correspAction xml:id="i-QJ1QpLJanhRf36Cwa3KKdC" type="submission">
          <date when="2009-10-05"/>
        </correspAction>
        <correspAction xml:id="i-Gp5UwDxJxssSt46ZzMQxSK" type="transfer">
          <date when="2009-10-05"/>
        </correspAction>
        <correspAction xml:id="i-8sCjiFuZqiBT6Hm88NUV1j" type="assigned"/>
        <correspContext corresp="i-8sCjiFuZqiBT6Hm88NUV1j">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Vtae76ccBQ5ZZRgKzWcNfZ" type="motBody">
        <div xml:id="i-QoqUAdaFbSw33MW2zgGA94" type="motProposal" subtype="förslag">
          <head xml:id="i-6EXfVBjG3yZzBhGxMQwcaf">
            Förslag till riksdagsbeslut
          </head>
          <p xml:id="i-3zK3meLGd1pz6WzQnKE4nY">
            Riksdagen tillkännager för regeringen som sin mening vad som
            anförs i motionen om att se över framtidens försvarsmusik.
          </p>
        </div>
        <div xml:id="i-4qYd8hG3W8SGJ879jeCVio" type="motContent">
          <head xml:id="i-RZnS16c5N67C2sYH56TRuq" type="h1">
            Motivering
          </head>
          <p xml:id="i-AjPsTJG6Nh53TETaLRsN22">
            Militärmusiken är till stor gagn för Sverige och Försvarsmakten,
            en fjäder i hatten och en erkänt väletablerad brygga mellan Försvarsmakten
            och det civila samhället. Militärmusiken ska spegla Försvarsmakten
            och ha hög svansföring vad det gäller erbjuden musikproduktion.
            Försvarsmakten står inför en stor utmaning med att övergå från
            värnpliktssystemet till frivillig personalrekrytering och militärmusiken
            kommer då att ha en desto viktigare roll att fylla. Militärmusiken
            utgör även en viktig del av hela kulturlivet utanför den militära
            sfären.
          </p>
          <p xml:id="i-7ke59gK1AfAtG4hY4nzhBA">
            Militärmusiken är inom Försvarsmakten idag organiserad under
            Försvarsmusikcentrum, Fömusc, och har till uppgift att tillgodose
            Försvarsmaktens behov av musik, men även statsledningens, det
            vill säga regeringens och riksdagens. En annan uppgift är konserter
            och framträdanden för allmänheten. Centrumets ansvar inkluderar
            även att bevara och utveckla den militärmusikaliska traditionen
            i Sverige.
          </p>
          <p xml:id="i-4Vhsd4AgMYRYcUTdUCksvh">
            Under Försvarsmusikcentrum sorterar tre musikkårer: Marinens
            musikkår, Arméns musikkår och Livgardets dragonmusikkår. Försvarsmusikcentrum
            har även ett kvalitetsansvar för omkring 30 musikkårer inom Hemvärnet
            och frivilligrörelsen.
          </p>
          <p xml:id="i-16qtMfAok1QmDNmtNJNvLr">
            I budgetpropositionen för 2009/10 föreslår regeringen att Försvarsmusikcentrum
            vid utgången av 2009 upphör som egen organisation och inkorporeras
            under Livgardet. Det är i grunden ett bra beslut, men löser ändå
            inte frågan om hur vi på bästa sätt i Sverige kan främja utvecklingen
            av militärmusiken och lyfta fram dess viktiga roll.
          </p>
          <p xml:id="i-TLAzqdaMrNMTd2H5m9Y1pw">
            Under våren 2009 presenterade den norska regeringen propositionen
            Kultur å forsvare (Stortingsmeldning nr 33 20082009), i vilken
            den tar ett helhetsgrepp över hela försvarskulturen, innefattande
            både de musikaliska, fortifikatoriska och museala delarna. Även
            om all försvarskultur i Sverige förvisso inte sorterar under Försvarsmakten,
            skulle inriktningen i propositionen mycket väl kunna utgöra en
            modell för hur vi kan göra detsamma i Sverige.
          </p>
          <p xml:id="i-mkxsbeTYRWVYo9pqWYCS1">
            Om man tror på musiken som ett enkelt medel att kommunicera människor
            emellan oavsett ålder, nationalitet och kön, om man tror på musikens
            kraft att skapa atmosfär, miljö och appellera till känslor och
            tradition och om man tror på musiken som brobyggare vid offentliga
            uppvisningar, utländska gästers besök och inte minst vid förbandens
            egna ceremonier, som till exempel soldaterinran, borde ett land
            som Sverige ha råd, kraft och vilja att ha en militärmusik på
            högsta tänkbara nivå.
          </p>
          <p xml:id="i-qnQotJ1CdWHiCd2hNPCCb">
            Regeringen bör därför göra en från Försvarsmakten fristående
            översyn av försvarsmusiken som belyser dess framtida roll, betydelse
            och tillhörighet.
          </p>
        </div>
        <div xml:id="i-FZZN5qSfkkTRt7Qd3k12kq" type="motSignatures">
          <list xml:id="i-2ZGTBjnHzfYGUhXmTZKuJC">
            <item xml:id="i-KgxxCa3eZGopbb7UYZFDZ2" who="i-Pu4JFuoHUq5W6JaAtvinyz">
              Annicka Engblom (m)
            </item>
          </list>
        </div>
      </div>
    </body>
  </text>
</TEI>
