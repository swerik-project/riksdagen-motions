<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1907--ak--00018">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1907/mot_1907__ak__18/mot_1907__ak__18-001.pdf"/>
      <div xml:id="i-FBjs81wrQW7zgAEYo33sHH" type="motHeader">
        <div xml:id="i-GBMPb1Xu95EinEwvkjhRcC" type="motTitle"/>
        <div xml:id="i-3dbLVJDDWXeHigFBBZiGDE" type="motSubmissionInfo"/>
      </div>
      <div xml:id="i-MNSwXyUCEPoGV9vDKdNAAa" type="motBody">
        <div xml:id="i-7T2w3ZR9Jf31Q5ELxFfgjX">
          <p xml:id="i-DffncSd8zw9ZqvvqrMMADn">
            Motioner + Andra Kammaren, N:o 18. l
          </p>
          <p xml:id="i-9qzJZjTRiEezGcMU8xFGu2">
            N:o 18.
          </p>
          <p xml:id="i-Kkt7pvmkxf36tc2SdzviXC">
            Af herr G. Lindgren i Islingby, om skrifvelse till Kungl. Maj:t
            angående vidtagande af sådan anordning, att värnplik- tig, som
            af samvetsbetänkligheter anser sig förhindrad att deltaga i vapenöfning,
            må i stället få utföra annat arbete för statens räkning.
          </p>
          <p xml:id="i-Np1LspdziQwxeHJBqFZWjg">
            Ehuru frågan om behandlingen af sådana värnpliktige ynglingar,
            som af samvetsbetänkligheter vägra deltaga 1 vapenöfning, redan
            varit föremål. för Riksdagens öfverläggningar och beslut, anser
            jag mig dock, på grund af nedan omförmälda förhållanden, böra
            vördsamt anbålla, att Riksdagen ännu en gång behagade taga frågan
            under ompröfning. Först ber jag få erinra, att då frågan år 1898
            förelåg, afslogs visserligen motionärens hemställan att, mot vissa
            villkor, befrielse från krigstjänst skulle tillerkännas sådana
            ynglingar, men Andra Kammaren fann frågan likväl så beaktansvärd,
            att densamma beslöt en skrifvelse till Kungl. Maj:t för närmare
            utredning. Kungl. Maj:t hänsköt sedermera frågan till värnpliktskommiténs
            bepröfvande, hvilken kommitté visserligen gjorde det medgifvandet,
            att den fann det »synnerligen önskvärdt om ändring kunde åstadkommas
            i det förhållandet, att värnpliktig vid upprepad, af samvetsbetänklig-
            heter föranledd vägran att deltaga i vapenöfoing måste dömas till
            fri- hetsstraff på längre tid», men kommittén kunde icke finna
            någon utväg till lindring i de straff, som tilldömdes ifrågavarande
            värnpliktige. Vid 1901 års riksdag väcktes frågan på tal ånyo
            genom motion n:o 112 i Andra Kammaren af herr J. Byström. I denna
            motion anfö- Bih. till Riksd. Prot. 1907. 1 Saml. 2 Afd. 2 Band.
            8 Häft. (N:is 18,19) 1
          </p>
          <pb facs="riksdagen-motions-pdf/data/1907/mot_1907__ak__18/mot_1907__ak__18-002.pdf"/>
          <p xml:id="i-TqhFTmoRcswvoCcaqa2rU1">
            2 Motioner i Andra Kammaren, N:o 18.
          </p>
          <p xml:id="i-GdUKxHSrk3bTN9RaQkjR4z">
            res ett fertal personer, hvilka på grund af samvetsbetänkligheter
            vägrat deltaga i krigstjänst och därför ådömts och undergått kortare
            eller längre frihetsstraff af ända till mer än två års straffarbete,
            hvilket för- hållande motionären ansåg upprörande och hemställde,
            »att Riksdagen behagade för sin del besluta, att $ 2 i värnpliktslagen
            af den 5 juni 1885 med senare gjorda ändringar måtte erhålla följande
            ändrade lydelse. 7 yr värnpliktens fullgörande frikallas: a —
            — — — — — — — — — — — — — — — — — — b) den, som af samvetsskäl
            ej kan förmås att låta sig vapenöfvas; dock är sådan värnpliktig
            skyldig att i den ordning, Konungen eger närmare bestämma, under
            tid motsvarande minst den stadgade öfnings- tiden för kronans
            räkning uträtta annat arbete, som för den värnpliktige kan anses
            lämpligt.» Särskilda utskottet n:o 1, som hade motionen till behandling,
            fann visserligen att »de förhållanden, som motionären berört,
            onekligen ej sällan äro af synnerligen ömmande beskaffenhet»,
            men utskottet fann sig likväl icke kunna tillstyrka bifall till
            herr Byströms hemställan, utan ansåg sig böra hemställa, »att
            Riksdagen måtte, med erkännande af ifrågavarande motions behjärtansvärda
            syfte, uttala sig för önsk- värdhbeten däraf, att genom särskildt
            af Kungl. Maj:t meddeladt stad- gande vederbörande truppbefälhafvare
            bemyndigades att, i den mån omständigheterna kunde därtill föranleda,
            meddela värnpliktige, som funnes hysa samvetsbetänkligheter mot
            vapentjänst, befrielse från sådan tjänst och i stället använda
            dem till annan lämplig tjänstgöring vid truppen». Utskottets hemställan
            bifölls i Första Kammaren med 86 ja mot 50 nej och i Andra Kammaren
            med 124 ja mot 70 nej, som till- föllo herr Byströms under diskussionen
            framställda förslag. I enlighet med Riksdagens beslut utfärdade
            sedermera Kungl. Maj:t ett cirkulär, hvari vederbörande regementschefer
            bemyndigades att befria ifrågavarande värnpliktige från den egentliga
            vapentjänsten och i stället använda dem till annat arbete vid
            truppen. Nu förhåller sig dock så, att oaktadt sådant medgifvande
            erhålles, finnas årligen några värnpliktige, som vägra deltaga
            i all slags militärtjänstgöring och som skäl därför anföra, att
            sådan tjänstgöring är stridande emot deras religiösa uppfattning,
            hvilka ynglingar för sådan vägran ådömas längre eller kortare
            fängelsestraff. Sålunda har på den mötesplats, hvilken jag bor
            närmast, år 1905 en yngling ådömts en månads fängelsestraff; samma
            yngling dömdes andra gången 1906 till fyra månaders fängelse,
            hvilket straff han äfven
          </p>
          <pb facs="riksdagen-motions-pdf/data/1907/mot_1907__ak__18/mot_1907__ak__18-003.pdf"/>
          <p xml:id="i-9fpNfJhXPmqFenqYuiiXKS">
            Motioner i Andra Kanmaren, N:o 18. 3 aftjänat. En annan yngling
            dömdes å samma plats förra året för ena- handa vägran till två
            månaders fängelse. Hela antalet inom riket, som af anförda skäl
            vägra deltaga i militärtjänstgöring, kan icke säkert upp- gifvas,
            men torde sannolikt icke öfverstiga ett tiotal årligen. Vid bedömandet
            af skälen för ifrågavarande vägran och åtgärderna i anledning
            af densamma, ha nog meningarna varit delade. Åtskilliga hafva
            ansett stora betänkligheter föreligga för eftergifter af den art,
            att dessa värnpliktige, under vissa villkor, skulle befrias från
            krigstjänst, andra hafva ansett, att frågan är af den beskaffenhet,
            att den icke kan på annat sätt lösas. Jag tillåter mig citera
            hvad två mycket aktade ledamöter af Andra Kammaren vid 1898 års
            riksdag därom yttrat. Herr Hedin sade: »Nu är det visserligen
            så, att jag för min del icke kan förstå, att samvetsbetänkligheter
            skola möta mot lagens bud: Du skall öfvas i vapnens bruk till
            försvar för dina närmaste, för allt som är dig kärt och dyrbart,
            för ditt land. Jag kan icke förstå det. Men hvad rätt har väl
            jag att sätta mitt omdöme öfver andras, att förklara, att mitt
            samvete är ett upplyst samvete och de andras ett vilsefördt samvete
            — hvad rätt har jag därtill? Det spörsmålet kan väl träda fram
            för något hvar af oss, om vi erinra oss, att den fråga, som motionären
            har bragt å bane, är en mycket gammal fråga, att den kristna kyrkans
            historia har från hennes äldsta dagar antecknat namnen på martyrer,
            som lidit döden för sin vägran att bära vapen. Om vi erinra oss,
            att längre fram i mänsklighetens historia, i nyare tider, ett
            religiöst samfund, hvars vackra roll i mensklighetens, om jag
            så får säga, religiöst-moraliska utveck- lingshistoria icke är
            okänd för någon, »Vännernas» samfund, eller för att begagna ett
            namn, som en gång var, men numera icke är ett öknamn, »Kväkarnes»
            samfund — att de hyste samma åsikt som de martyrer från andra
            och tredje seklet efter Kristus, om hvilka jag nyss talade — när
            vi tänka på dem, så hafva vi anledning allesammans att ställa
            till oss det spörsmålet: Hafva vi rätt att sätta vårt kalla förstånds-
            resonemang mot dessas varma, lefvande känsla och tro? Nej, vi
            hafva det icke. Eller skall jag säga, att lag, hvilken den än
            må vara, står så högt, är så oantastlig, att det icke sker dem,
            som trotsa den, annat än rätt, när de för detta sitt trots dömas
            till det straff, lagen bestämmer? Nej, säger jag. Icke står jag:
            här för att predika olydnad mot lagen, men jag kan icke underlåta
            att påminna därom, att det ofta har inträffat, att i samtiden
            en minoritet och i eftertiden ett flertal, för att icke säga eftervärlden
            enhälligt, har prisat och berömt dem, som, i trots mot lagen,
            för sitt trots mot lagen dömts till straff och lidande
          </p>
          <pb facs="riksdagen-motions-pdf/data/1907/mot_1907__ak__18/mot_1907__ak__18-004.pdf"/>
          <p xml:id="i-Agv7kAPL2EXFW5zwxbDoMM">
            4 Motioner i Andra Kammaren, N:o 18.
          </p>
          <p xml:id="i-P39n8oWvMQ8dqaY1GjwztK">
            för sin tro, och om hvilka vi nu erkänna: Dessa hafva befordrat
            mänsk- lighetens framsteg. Om det är så, som en prästman i Stockholm
            för någon tid sedan uttryckte sig, att vi numera alla här i landet
            »från konungasonen till och med torpardottern» få fritt bekänna
            vår öfver- tygelse i religiösa ting, hvem, hvilka hafva vi mest
            att tacka för de vunna framstegen, om icke dem, som, för icke
            länge sedan här i landet, med visshet om hvad öde de gingo till
            mötes, bekände sin tro, afföllo från den rena evangeliska läran
            och dömdes till landsförvisning, eller dem, som, därför att de
            på en söndag, tillsammans med ett antal oskylda, läst »Fader vår»
            och några kapitel ur bibeln, dömdes till böter, för- vandlade
            jämte böterna för sabbatsbrott till fängelse vid vatten och bröd.
            De ha i större mån än de, som skrifvit och talat för samvets-
            friheten, här i landet varit samvetsfrihetens förgångsmän och
            banbrytare. Därför få vi icke säga om hvar och en, som trotsar
            lagen för samvets- frihetens skull: Han är en lagbrytare, han
            är sitt straff värd.» Herr Waldenström yttrade: »Jag bar velat
            säga, att man icke får för svårigheters skull affärda en fråga,
            som i alla fall icke låter affärda sig, utan oemotståndligt fordrar
            sin lösning. Man kan dock icke genom lag reglera människors öfver-
            tygelse. Det finnes och kommer säkerligen alltid att finnas personer,
            som läsa den heliga skrift på sådant sätt, att de däri icke kunna
            se annat än att hon, som de från barndomen lärt att betrakta såsom
            Guds ord, förbjuder dem att bära vapen. Och man måste taga hänsyn
            till dessa personer och deras af öfvertygelse föranledda samvetsbetänk-
            ligheter, — —— ————— re oo = — Att det går för sig att i vårt
            land införa ändring i bestående förhål- landen i detta afseende,
            kan så mycket mindre falla mig in att betvifla, som jag vet, att
            man, såsom redan anförts, till och med i Ryssland måst gifva vika
            för samvetebetänkligheter hos mennoniterna. Kväkarne både i England
            och Amerika äro befriade från värnplikt.» Liknande uttalande gjordes
            af samma talare äfven vid 1901 års riksdag. Jag tillåter mig äfven
            anföra hvad fängelsepredikanten vid Öster- sunds länsfängelse,
            regementspastor P. Öberg, i sin till fångvårdssty- relsen ingifna
            ämbetsberättelse för år 1905, i detta ämne yttrat: »Bland årets
            fångar har en varit föremål för mitt särskilda del- tagande och
            intresse. Det var en yngling, som nu för andra gången aftjänade
            honom ådömdt straff för vägran att fullgöra sin vapenöfning såsom
            värnpliktig — hans vägran var förestafvad af religiösa skrupler.
            Jag inser visserligen svårigheten uti att stifta och tillämpa
            några un-
          </p>
          <pb facs="riksdagen-motions-pdf/data/1907/mot_1907__ak__18/mot_1907__ak__18-005.pdf"/>
          <p xml:id="i-3KQqMg3z31CCPxdoJw7wk6">
            Motioner i Andra Kammaren, N:o 18. 5
          </p>
          <p xml:id="i-SLeWkp8tgKWeVU5wJgc4un">
            dantagslagar för sådana personer, men bittert var att se denne
            ynglings ödmjuka lidande för sin tros skull.» Efter utståndet
            straff erhöll denne yngling Konungens tillstånd att resa till
            Amerika. Då nu endast ett jämförelsevis ringa fåtal fall förekomma
            af om- förmälda slag, kan ju saken af mången anses såsom af mindre
            bety- delse, men enligt upplysningar, som erhållits, lär den äfven
            hafva en annan innebörd. Det lär förhålla sig så, särskildt i
            anledning af att ingen begränsning för ådömande af straff för
            omförmälda vägran före- finnes, utan kan ådömas år efter år under
            hela värnpliktsåldern och kanske ännu längre, — exempel finnes
            redan, att en person vid namn A. Hansson, Orsa, Dalarne, sju särskilda
            gånger undergått fängelsestraff och sist sex dygns mörk arrest
            — att flere ynglingar anse sig nödgade att emigrera, ty då de
            befinna sig inför alternativen att antingen kränka sin religiösa
            tro och öfvertygelse, antingen år efter år undergå fängelse- straff
            eller emigrera, föredraga flere det sistnämnda och resa redan
            före värnpliktsåldern till Amerika, i hvilket land de äga fullständig
            frihet från krigstjänst. I anledning af angifna förhållanden förefaller
            det mig såsom i hög grad önskvärdt, att Riksdagen vidtoge sådan
            åtgärd, att dylika miss- förhållanden kunde förebyggas. Då jag
            är ombedd att till statsmakterna framföra deras uttalande och
            önskemål, som frågan närmast berör, tillåter jag mig att i detta
            sammanhang hänvisa till bilagan. Som jag för min del, åtminstone
            för närvarande, icke kan finna någon annan möjlighet till lösning
            af frågan, än att dessa värnpliktige beredas tillfälle att, i
            stället för militärtjänst- göring, få utföra annat arbete för
            statens räkning, kommer jag gifvetvis att hemställa därom, men
            kan Riksdagen finna en bättre lösning af frågan, så har jag ingenting
            däremot. Man skulle möjligen kunna tänka sig, att genom begränsning
            af straffet så till vida, att t. ex. den som vägrat och därför
            ådömts och undergått straff 3 å 4 gånger, om med dessa straff
            också skulle följa, att den sålunda dömde, så att säga, för- klarades
            ovärdig att vidare till krigstjenst nyttjas, ett sådant förfarande
            skulle vara en slags hjälp och lindring, men vid tanken på hur
            en dylik lagstiftning skulle taga sig ut, jämförd med andra länders,
            där i detta afseende ett friare förhållande förefinnes, kan jag
            icke förorda en sådan åtgärd. Och detta äfven af det förhållandet,
            att, huru man än betraktar dessa värnpliktige, vare sig man anser,
            att deras religiositet är öfver- drifven, själstillståndet abnormt
            eller annat fel föreligger, så lär väl upp- repade fängelsestraff
            ändå icke kunna vara lämpligaste åtgärden att för-
          </p>
          <pb facs="riksdagen-motions-pdf/data/1907/mot_1907__ak__18/mot_1907__ak__18-006.pdf"/>
          <p xml:id="i-2wRXy7mGfRBv6jxQN9EZ94">
            6 Motioner i Andra Kammaren, N:o 18.
          </p>
          <p xml:id="i-8sGKNBUNkFk6VHE2NsFR95">
            sätta dem i normalt skick. Och då de sgjälfva samt deras närmaste
            an- förvanter med undersåtlig vördnad anhålla — rent af bedja
            — att stats- makterna måtte vidtaga sådana åtgärder, att de, i
            stället för militär- tjänstgöring, finge på annat sätt fullgöra
            sina skyldigheter till staten, vågar jag förmoda, att en sådan
            framställning icke lämnas obeaktad. Öm också svårigheter skulle
            möta, så tror jag dock, att utvägar finnas för frågans lösning
            på detta sätt. Rikligt med kulturellt arbete finnes nog att utföra
            för statens räkning, såsom torrläggningar å domäner eller kronoparker
            samt väganläggningar m. m. Hufvudsaken synes mig vara att få frågan
            på bästa sätt ordnad. I den förhoppning, att Riksdagen ville hjälpa
            Konungen att äfven i detta afseende uppfylla det stora grundlagsbudet,
            att »Konungen skall ingens samvete tvinga eller tvinga låta»,
            får jag vördsamt hemställa,
          </p>
          <p xml:id="i-JXoync4svXpUmeobh8fCBN">
            att Riksdagen behagade besluta en skrifvelse till Kungl. Maj:t
            med anhållan, det täcktes Kungl. Maj:t taga i öfvervägande, huruvida
            och på hvilket sätt sådana värn- pliktige, som på grund af religiös
            öfvertygelse finna sig af samvetsbetänkligheter förhindrade att
            deltaga i vapen- öfning eller annan militärtjänstgöring, må 1
            stället få utföra annat arbete för statens räkning.
          </p>
          <p xml:id="i-GJv3ktMAyxX6cBXLVHfi8q" type="date">
            Stockholm den 20 januari 1907.
          </p>
          <p xml:id="i-6z4zcRCA9vxe9TPXM67Psw" type="signatureBlock">
            J. Lindgren i Islingsby.
          </p>
          <pb facs="riksdagen-motions-pdf/data/1907/mot_1907__ak__18/mot_1907__ak__18-007.pdf"/>
          <p xml:id="i-4w7sc7PRbB1BjjBqh47Td4">
            Motioner i Andra Kammaren, N:o 18. 7
          </p>
          <p xml:id="i-FjkxXxdWpstgQ5M4GtR3mk">
            Bilaga.
          </p>
          <p xml:id="i-StsDhX2Ae6W3zqpLJDyHqt">
            Utdrag af protokoll, hållet å fribaptistsamfundets årsmöte i
            Väster Färnebo den 29 juni 1906.
          </p>
          <p xml:id="i-NVzxroq8i4QuxLNhu1d7xK">
            $ 8. S. d. Följande resolution antogs enhälligt.
          </p>
          <p xml:id="i-CStKFHygW4RwfF6aLoDWkc">
            Efter öfverläggning angående frågan om hvad som kan göras för
            de af samfundets värnpliktige söner, som på grund af sin religiösa
            tro och öfvertygelse vägra att deltaga i krigsstjänstgöring enades
            mötet, som var representeradt af de flesta af samfundets lokalförsamlingar
            i riket af mellan 200 å 300 medlemmar, om följande uttalande.
            Då det visat sig, att flere af samfundets värnpliktige söner trots
            det, att de i en följd af år ådömts kortare och längre fängelsestraff
            för sin vägran att deltaga i militärtjänstgöring, ändå icke låta
            sig bevekas därtill, torde därmed vara ådagalagdt, att grundade
            skäl förefinnas för deras vägran. Då vi dessutom äro öfvertygade
            att denna vägran icke dikterats af trots mot öfverheten, — hvilken
            vi, enligt skriftens lära, anse bör äras, äfvensom att en hvar
            bör fullgöra skyldigheterna mot stat och samhälle, — utan af rent
            religiösa motiv, våga vi anse, att fängelsestraff icke borde tillämpas
            på ifrågavarande värnpliktige, då sådana straff icke gagna hvarken
            dem eller staten. På grund häraf anhåller samfundet i underdånig
            vördnad, att statsmakterna behagade vidtaga åtgärder, att sådan
            värnpliktig, som anser sig af religiösa skäl förhindrad att deltaga
            i vapenöfning eller annan tjänstgöring vid truppen, må i stället
            beredas möjlighet att för statens räkning utföra annat arbete,
            skildt från all militärtjänstgöring, eller på annat lämpligt sätt
            fullgöra de skyldigheter, som staten, .i stället för värnplikt,
            ålägger honom.
          </p>
          <pb facs="riksdagen-motions-pdf/data/1907/mot_1907__ak__18/mot_1907__ak__18-008.pdf"/>
          <p xml:id="i-UFAJZdqD9NVzC1ocuZ8WXM">
            8 Motioner i Andra Kammaren, N:o 18. $ 10.
          </p>
          <p xml:id="i-GzEiWV9WEuixRDRePC2AVH">
            Att justera protokollet utsågos D. A. Hansson i Norr Näfde, Avesta,
            och Nils Eriksson i Boda, Hedemora.
          </p>
          <p xml:id="i-3N8EUEniA1uWfdvPyipAmZ">
            Justeradt: D. A. Hansson. Nils Eriksson.
          </p>
          <p xml:id="i-LnQncRxdh6qiA1nxQPQM4C">
            Rätt utdraget betyga:
          </p>
          <p xml:id="i-EjMkmLU4Exs4HpMTrTsfrG">
            0. Larsson, Hedemora, ÅA. Hansson, Orsa, mötets vice ordförande.
            mötets sekreterare.
          </p>
        </div>
      </div>
    </body>
  </text>
</TEI>
