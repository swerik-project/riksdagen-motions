<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-JuU-01138">
  <teiHeader>
    <fileDesc>
      <titleStmt>
        <title>Mer frivård, färre fängelsestraff</title>
        <author corresp="i-PAfMpaW8KP2UfRTBpXARTc">av Linda Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1138 av Linda Snecker m.fl. (V)</title>
          <idno type="rdwebb">H5021138</idno>
          <rs type="number">1138</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H5021138/text</ref>
          <ref type="dokument_url_html">http://data.riksdagen.se/dokument/H5021138</ref>
          <ref type="dokumentstatus_url_xml">http://data.riksdagen.se/dokumentstatus/H5021138</ref>
          <ref type="docx">http://data.riksdagen.se/fil/82D8EA6F-5841-4B42-B4B8-7A2B148BFB04</ref>
          <ref type="pdf">http://data.riksdagen.se/fil/568E20D7-6737-4D74-A363-C784C51AE6B6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-HaMAWn6Xjm3WUKhtVRAw96" type="signed"/>
        <correspContext corresp="i-HaMAWn6Xjm3WUKhtVRAw96">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-9zPkLQZCtH1aVhmaVBXdjx" type="submitted">
          <date when="2017-10-02"/>
          <time when="14:25:39"/>
        </correspAction>
        <correspAction xml:id="i-TrmfdkLLsaGT718qsdbTF2" type="reviewed">
          <date when="2017-10-02"/>
          <time when="15:23:32"/>
        </correspAction>
        <correspAction xml:id="i-FZPvMHvwmDB8PYR7bmoYKY" type="referred">
          <date when="2017-10-13"/>
        </correspAction>
        <correspAction xml:id="i-Lq6EhZHiRpyFbzNjhxzRCn" type="assigned">
          <date when="2018-03-21"/>
          <time when="16:47:57"/>
        </correspAction>
        <correspContext corresp="i-Lq6EhZHiRpyFbzNjhxzRCn">
          <ref type="assignedTo">Justitieutskottet</ref>
        </correspContext>
        <correspAction xml:id="i-12gb6AeLk9mNm8pZVhCRcS" type="behandlas_i"/>
        <correspContext corresp="i-12gb6AeLk9mNm8pZVhCRcS">
          <ref type="uppgift">2017/18:JuU16</ref>
          <ref type="ref_dok_id">H501JuU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU16</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XpzpMQr4uec4eDigAB4ZUA" type="motHeader">
        <div xml:id="i-TUzf767kc74r7w21ZueqbQ" type="motTitle">
          Motion till riksdagen 2017/18:1138 av Linda Snecker m.fl. (V)
          Mer frivård, färre fängelsestraff
        </div>
      </div>
      <div xml:id="i-53XCLyswSUhjkuM7FJfb8c" type="motBody">
        <div xml:id="i-CXz4o4je7163dejKZq6Vm1" type="motProposal" subtype="förslag">
          <head xml:id="i-J8QtsFHT77y6gmF72o5GAc">
            Förslag till riksdagsbeslut
          </head>
          <list xml:id="i-8ctKTmS3qtZTBeo5viu7FN" style="ol">
            <item xml:id="i-FXssymNDqcWBr3nD8nRA6g">
              Riksdagen ställer sig bakom det som anförs i motionen om att
              regeringen bör återkomma med ett förslag som innebär att alla
              intagna på anstalt ges rätt att fullgöra grundskoleutbildning,
              och detta tillkännager riksdagen för regeringen.
            </item>
            <item xml:id="i-B8RFAC1cAfYaW1GyfmLod4">
              Riksdagen ställer sig bakom det som anförs i motionen om att
              regeringen bör ge lämplig myndighet i uppdrag att tillsammans
              med funktionshindersorganisationerna kartlägga hur tillgängligheten
              inom Kriminalvården ser ut samt presentera förslag på vilka åtgärder
              som behövs för att Kriminalvården bättre ska kunna möta personer
              med olika funktionsnedsättningar, och detta tillkännager riksdagen
              för regeringen.
            </item>
            <item xml:id="i-T2ZUzMuDTSZr6mJMde1uha">
              Riksdagen ställer sig bakom det som anförs i motionen om att
              regeringen bör återkomma till riksdagen med ett förslag som innebär
              att användningen av intensivövervakning med elektronisk kontroll
              utökas och kan tillämpas vid verkställighet av dom på fängelse
              upp till ett år och tillkännager detta för regeringen.
            </item>
          </list>
        </div>
        <div xml:id="i-E4m5GabFZt7Uf26TMpNsAN" type="motContent">
          <head xml:id="i-WT7xYJnNh5nRz8QnAs8SUp" type="h1">
            Inledning
          </head>
          <p xml:id="i-JKZJMJ67bemAaXe34nBC8p">
            För Vänsterpartiet är det grundläggande att vi har en god och
            välfungerande kriminalvård och att det just handlar om kriminalvård
            och inte en ren inlåsning av människor. Den moderna kriminalvården
            bygger på den s.k. normaliseringsprincipen. Det innebär att verkställigheten
            både i teori och i praktik ska organiseras så att en anpassning
            till livet utanför anstalten blir så enkel som möjligt. För att
            detta ska fungera så krävs det bl.a. att Kriminalvården och övriga
            relevanta instanser i samhället utanför samverkar.
          </p>
          <p xml:id="i-9vRb8dAhXT3jFPgkxb3tD5">
            Ett påföljdssystem ska fylla flera funktioner. Det ska bestraffa,
            avhålla andra från brott samt genom väl avvägda straffsatser och
            påföljdsval upprätthålla förtroendet för rättssystemet. Straffet
            ska också verkställas på sätt som minskar risken för ny kriminalitet.
            Eftersom en liten andel av befolkningen står för en majoritet
            av brottsligheten är det återfallsförebyggande arbetet av stor
            betydelse för tryggheten i samhället. Andelen återfall i brott
            som lett till en kriminalvårdspåföljd är relativt hög, men har
            haft en nedåtgående trend under 2000-talet. Merparten av dem som
            döms till kriminalvård finns i frivården, vilket är runt 11 000
            personer.
          </p>
          <p xml:id="i-8uKKep6PLXABQvnVMzjAq1">
            Kriminalvårdens klienter är till allra största del män, förra
            året var till exempel 94 procent av de intagna på anstalt män
            och 6 procent kvinnor, vilket naturligtvis påverkar hur Kriminalvårdens
            verksamhet ser ut och hur insatserna utformas. Samtidigt är det
            av stor vikt att Kriminalvården även uppmärksammar och har kunskap
            om kvinnors situation och brottslighet för att Kriminalvårdens
            insatser ska kunna anpassas efter de intagna kvinnornas behov.
          </p>
          <p xml:id="i-UfmfjCd6VWPdcEiqo1TLmK">
            Kriminalvården arbetar sedan 2015 utifrån en handlingsplan för
            jämställdhetsintegrering. Ett identifierat utvecklingsbehov och
            en utmaning i Kriminalvårdens arbete är den rådande maskulinitetsnormen.
            Myndighetens utvecklingsarbete fokuserar därför på hur stereotypa
            normer kring kön påverkar klienter och personal, samt på hur och
            vad som kan göras för att bryta detta genom att arbeta med jämställdhetsintegrering
            utifrån ett normkritiskt förhållningssätt.
          </p>
          <p xml:id="i-8PZ6g1xFTjezPGrpz48SSZ">
            I dag finns det vissa enheter och personal inom Kriminalvården
            som är hbtq-certifierade, vilket är bra och ett steg i rätt riktning.
            Frågan om könstillhörighet och könsidentitet är viktig inom Kriminalvården,
            inte minst eftersom anstalterna är könsbinärt uppdelade. Vänsterpartiet
            följer därför med stort intresse hur det fortsatta arbetet kring
            hbtq-frågor fortskrider inom myndigheten.
          </p>
          <p xml:id="i-BHGPiftJgWs9qWWnPkmZy3">
            Dagens kriminalpolitiska debatt och politiska beslut och ställningstagande
            förespråkar längre och hårdare straff, samtidigt som forskningsresultat
            både i Sverige och i utlandet visar att frihetsberövande påföljder
            är ineffektiva. Inte heller Kriminalvården efterfrågar längre
            straff, utan menar att myndigheten kan göra mer och bättre arbete
            inom frivårdens ramar med behandlingsprogram och kontroll i frihet.
            När politiska beslut leder till längre straff som leder till en
            ökad anstaltsanpassning är det också viktigt att åtgärderna för
            att slussas in i samhället och till ett liv i frihet är välorganiserade,
            effektiva och transparenta samt att det finns en bra kommunikation
            och samverkan mellan myndigheter och kommuner. När inslussningen
            inte fungerar drabbar det både samhället och individen hårt. Återfall
            i brott leder till mänskligt lidande men också till stora kostnader
            för samhället. Självmordsstatistiken för nyligen frigivna är ovanligt
            hög; allra högst är självmordsrisken de första månaderna efter
            frigivningen.
          </p>
          <p xml:id="i-7E4CYQAL4S61ocWbcr4L9Z">
            Socialt utanförskap med bristande möjligheter att skaffa sig
            inkomster på legal väg i kombination med ett pågående missbruk
            är, enligt Brottsförebyggande rådet (Brå), de vanligaste orsakerna
            till återfall i brott. Brå har identifierat följande tre aspekter
            som centrala för att nå framgång i det återfallsförebyggande arbetet:
            insatserna ska riktas mot orsaker som bidrar till kriminaliteten,
            de behöver anpassas så att personer med hög risk för återfall
            får mer intensiva insatser än de med låg risk och de behöver vara
            anpassade till mottagarens förmåga att ta till sig dem. För att
            kunna ta sig ur en kriminell livsstil är det bl.a. nödvändigt
            att få stöd för att ändra inställning till den egna kriminella
            identiteten och förändra värderingar angående brott, ta sig ur
            ett pågående missbruk, ha någonstans att bo och få anknytning
            till arbetslivet efter institutionstiden. En viktig förutsättning
            för att lyckas med det återfallsförebyggande arbetet är att samhällets
            olika aktörer samverkar för att erbjuda ett effektivt återfallsförebyggande
            stöd med individanpassade åtgärder i rätt tid. Tyvärr fungerar
            inslussningen i samhället inte alltid så bra. Samverkan mellan
            den statliga nivån och den regionala och kommunala varierar beroende
            på region och kommun.
          </p>
          <p xml:id="i-Sk1rZyHTJ3hADxCTbQis8j">
            Regeringen har tillsammans med Vänsterpartiet under innevarande
            mandatperiod avsatt stora summor pengar i budgetpropositionerna
            till Kriminalvården för att bl.a. stärka det återfallsförebyggande
            arbetet. Kriminalvården har både fått utredningsuppdrag av regeringen,
            som fortfarande pågår, och själva vidtagit åtgärder för att utveckla
            sitt arbete i syfte att öka förutsättningarna för en bättre inslussning
            i samhället och minska risken för återfall i brott. Det finns
            dock ett behov av att ytterligare utveckla det återfallsförebyggande
            arbetet. För att Kriminalvården ska kunna bidra till denna utveckling
            och till effektivitet och säkerhet i sin verksamhet föreslås därför
            i årets budgetproposition att anslaget till Kriminalvården ökas
            med 75 miljoner kronor 2018 och 200 miljoner kronor från och med
            2019.
          </p>
          <head xml:id="i-9DqFB81qsRkFPY5GGoBJXV" type="h1">
            Utbildning
          </head>
          <p xml:id="i-E8Sp4foSQu6EDJL8hGNGnx">
            Under många år har Vänsterpartiet drivit krav på att alla intagna
            inom kriminalvården ska ges möjlighet till grundutbildning och
            kompletterande gymnasieutbildning. Utan en fullgjord grund- och
            gymnasieutbildning är det betydligt svårare att få arbete. Utbildning
            gynnar både den enskilde och samhället.
          </p>
          <p xml:id="i-H6onJ3dCyJwyL7o32Vy3qE">
            En stor del av Kriminalvårdens klienter saknar tillräcklig skolunderbyggnad
            och nära hälften av de intagna i anstalt saknar gymnasieutbildning.
            Det finns anstalter som satsat stort på utbildning. Det är bra,
            men vi anser att det behövs en generell rättighet för intagna
            att kunna genomföra studier. För att säkerställa att intagna med
            behov av kompletterande utbildning får del av sådana insatser
            har regeringen i regleringsbrevet för 2017 gett Kriminalvården
            i uppdrag att vidta åtgärder för att öka tillgängligheten och
            genomströmningen i klientutbildningen. Uppdraget syftar till att
            myndigheten i högre utsträckning ska kunna erbjuda kompletterande
            utbildning på gymnasial nivå för intagna på anstalt som saknar
            fullständig gymnasieutbildning. Vilka åtgärder som Kriminalvården
            vidtagit för att uppnå detta har ännu inte redovisats, varför
            Vänsterpartiet avvaktar med att lägga några förslag om utbildning
            på gymnasial nivå just nu.
          </p>
          <p xml:id="i-9sckxeRyRL4QS18GsVm99E">
            Vänsterpartiet välkomnar att regeringen har lämnat detta uppdrag
            till Kriminalvården, men vi anser att det är en brist att inte
            frågan om att fullgöra grundskoleutbildning inkluderades i regeringsuppdraget.
            Regeringen bör därför återkomma med ett förslag som innebär att
            alla intagna på anstalt ges rätt att fullgöra grundskoleutbildning.
            Detta bör riksdagen ställa sig bakom och ge regeringen till känna.
          </p>
          <head xml:id="i-YRBL1r9aPZw3KqKeJDJR6d" type="h1">
            Tillgängligheten inom kriminalvården
          </head>
          <p xml:id="i-CUshxJFwjWEQMCnTe1ZkjB">
            En fråga som vanligtvis inte diskuteras så mycket i kriminalvårdsdebatten
            är frågan om tillgänglighet och hur väl kriminalvården är utformad
            och fungerar för personer som har fysiska eller psykiska funktionsnedsättningar.
            Tillgänglighetsfrågan är viktig. Det handlar inte minst om varje
            människas rätt att bli behandlad med jämlikhet inför lagen och
            att inte bli dubbelt bestraffad p.g.a. dålig eller bristande tillgänglighet.
          </p>
          <p xml:id="i-CCZtVpFJhVx5y89eMEUYGe">
            Enligt Kriminalvården placeras i dag dömda personer med funktionsnedsättning
            i en anstalt som har möjlighet att tillgodose de behov som den
            dömde har. Det har även bedrivits och bedrivs fortfarande olika
            insatser och projekt rörande neuropsykiatriska funktionsnedsättningar.
            Det pågår också inom Kriminalvården ett arbete med att ta fram
            en tillgänglighetsplan. Det är bra. Samtidigt finns det dock varken
            någon samlad översikt av eller något underlag om hur Kriminalvården
            möter och underlättar för personer med funktionsnedsättning som
            är dömda till en kriminalvårdspåföljd. Det är därför omöjligt
            att veta hur det verkligen ser ut med tillgängligheten inom Kriminalvårdens
            verksamhet, men det är inte osannolikt att det finns områden som
            har en stor förbättringspotential i detta hänseende.
          </p>
          <p xml:id="i-EhWLpq5rjA25sC77jjoBhv">
            Tillgänglighetsfrågan är bred och innefattar samtliga funktionsnedsättningar,
            från fysiska till psykiska. Vi anser därför att det bör göras
            en översyn av hur anpassad kriminalvården är i dag och att det
            bör utredas vilka åtgärder som behövs för att förbättra tillgängligheten,
            i fråga om såväl bemötande som tillgång till hjälpmedel, inom
            kriminalvården. Regeringen bör ge lämplig myndighet i uppdrag
            att tillsammans med funktionshindersorganisationerna kartlägga
            hur tillgängligheten inom kriminalvården ser ut samt presentera
            förslag på vilka åtgärder som behövs för att Kriminalvården bättre
            ska kunna möta personer med olika funktionsnedsättningar. Detta
            bör riksdagen ställa sig bakom och ge regeringen till känna.
          </p>
          <head xml:id="i-M9eLBDE27gGtqMsjuDp8z5" type="h1">
            Ersätt korta fängelsestraff med frivård och intensivövervakning
            med elektronisk kontroll
          </head>
          <p xml:id="i-MmEf1nPYAKkbqBvAsm8isu">
            Det är olyckligt att den kriminalpolitiska debatten så ofta enbart
            handlar om att göra långa straff längre. Vi behöver prata mer
            om de korta fängelsestraffen och de alternativa påföljder som
            verkställs i frihet, under frivårdens ansvar. Utöver fängelse
            finns böter, villkorlig dom, skyddstillsyn och överlämnande till
            särskild vård. Skyddstillsyn kombineras ofta med behandling eller
            samhällstjänst. Fängelsestraff på högst sex månader kan också,
            om den dömde vill och det bedöms lämpligt, avtjänas i hemmet med
            intensivövervakning med elektronisk kontroll, s.k. fotboja.
          </p>
          <p xml:id="i-4F6wraf2magFkNQosu3THf">
            Nära 70 procent av alla fängelsestraff som utdöms är kortare
            än sex månader. Förra året fick mer än var tredje person som dömdes
            till fängelse i Sverige ett straff på två månader eller mindre.
            För att Kriminalvården ska kunna fylla straffverkställigheten
            med konstruktiva insatser – behandling, stöd, påverkan och kontroll
            – krävs inte bara resurser och kompetens utan även tid. Några
            veckors inlåsning gör varken från eller till för en persons vilja
            och förmåga att lämna ett kriminellt liv och ger små incitament
            för den dömde att aktivt ta ansvar för sin kriminalitet och genomföra
            den verkställighetsplan som Kriminalvården upprättar. Vi menar
            med detta inte att fler ska dömas till längre fängelsestraff.
            Poängen är att de alternativ till fängelsestraff som finns och
            som ofta är betydligt mer ingripande och varar betydligt längre
            tid inom frivårdens regi bör användas i större utsträckning eftersom
            de ger bättre möjligheter för Kriminalvården att göra större insatser.
            Det är således hög tid att ifrågasätta om användningen av korta
            fängelsestraff är ändamålsenlig i förhållande till vad påföljdssystemet
            är tänkt att uträtta.
          </p>
          <p xml:id="i-VsK2qHETwoVDhMLwKTXvQp">
            Vänsterpartiet anser att fotboja ofta är en bra påföljd. Den
            dömde får med denna påföljd ta ett större ansvar för att följa
            de regler som följer av påföljden, som bl.a. innebär att det krävs
            av den dömde att hen ska vara drogfri i den miljö som hen sedan
            också ska leva i. I många fall innebär detta att drogfriheten
            håller i sig även sedan intensivövervakningen har upphört. Även
            de skadliga effekter som ett fängelsestraff ofta kan innebära
            för den enskilde undviks därmed.
          </p>
          <p xml:id="i-SnzVDV9aGCU34ioSBAiD3J">
            Grundprincipen för val av påföljd i det svenska rättssystemet
            är enkel – allvarligare brott bör leda till fängelsestraff i ett
            år eller mer, medan mindre allvarliga brott bör leda till någon
            annan påföljd än fängelse, normalt villkorlig dom eller skyddstillsyn.
            Detta kallas även för ettårspresumtionen. Undantag från denna
            presumtion ska göras vid återfall i brott och vid artbrott, såsom
            mened, rattfylleri och vissa misshandelsbrott, varmed korta fängelsestraff
            i stället ska dömas ut. Listan över artbrott har dock med tiden
            blivit allt längre och undantagen för när korta fängelsestraff
            kan dömas ut börjar alltmer likna en huvudregel. Såväl Påföljdsutredningen
            (SOU 2012:34) som Högsta domstolen (NJA 2014 s. 559) har uttryckt
            skepsis mot denna utveckling.
          </p>
          <p xml:id="i-AuXCSTmXC3fvJEUTLg9eVk">
            Kriminalvården har tagit fram siffror över antalet lagakraftvunna
            fängelsedomar per år under åren 2002–2014 där strafftiden är sex
            månader eller kortare. Siffrorna visar att i genomsnitt 69 procent,
            mer än två tredjedelar, av domarna är kortare än sex månader.
            Påföljdsutredningen visade samma sak när den konstaterade att
            över hälften (54 procent) av fängelsestraffen under åren 2008–2010
            var kortare än fyra månader. Efter att häktningstiden räknats
            bort decimeras den faktiska strafftiden ytterligare.
          </p>
          <p xml:id="i-8KcCKM4ss39k1SoSLdxfj">
            Detta får negativa konsekvenser både för Kriminalvården och för
            möjligheten att minska risken för återfall. Kriminalvården har
            i mötet med den korttidsdömde svårt att förklara valet av påföljd,
            vilket gör det svårare för den dömde att acceptera sitt fängelsestraff
            och minskar incitamentet för att aktivt ta ansvar för sin kriminalitet
            och genomföra sin verkställighetsplan. Kriminalvården uppger själva
            att de också upplever att balansen har rubbats mellan bestraffningen
            och det återfallsförebyggande uppdrag som Kriminalvården har.
          </p>
          <p xml:id="i-Bia1rYmv3WDujk9tK8GNZL">
            Det finns mycket goda vetenskapliga belägg för att insatser i
            frihet gör större skillnad och svenskt frivårdssystem räknas till
            ett av världens mest utvecklade. Straff som verkställs i frivård
            kan göras längre, vara mer ingripande och utformas mer innehållsrikt
            och individanpassat. I en anstalt begränsas möjligheterna till
            eget ansvar, ute i samhället måste klienten själv klara av sin
            tillvaro och hantera de risksituationer som tidigare har lett
            till kriminalitet.
          </p>
          <p xml:id="i-UD7AQJG2zdfpeps2h7vKS">
            Rätt val av påföljd är en viktig förutsättning för att Kriminalvårdens
            arbete ska bli framgångsrikt och att deras resurser används effektivt.
            Människor som har begått brott är en del av vårt samhälle och
            ska efter verkställighet återvända till det. Med den utgångspunkten
            är det mycket svårt att förstå poängen med den utbredda användningen
            av korta fängelsestraff. Vänsterpartiet anser därför att antalet
            korta fängelsestraff bör minska och att användningen av intensivövervakning
            med elektronisk kontroll bör utvidgas. Fängelsestraff på mindre
            än ett år anser vi i regel bör verkställas genom frivård och fotboja.
            Regeringen bör därför återkomma till riksdagen med ett förslag
            som innebär att användningen av intensivövervakning med elektronisk
            kontroll utökas och kan tillämpas vid verkställighet av dom på
            fängelse upp till ett år. Detta bör riksdagen som sin mening ge
            regeringen till känna.
          </p>
        </div>
        <div xml:id="i-FGEUvKnftPe6iPxYiDrDXT" type="motSignatures">
          <list xml:id="i-LNyupMevXRafyCg5TeUq6v">
            <item xml:id="i-QxTE2gqnnhEbEvJk6dFbYy">
              Linda Snecker (V)
            </item>
            <item xml:id="i-BEX6U7f2Aqy9uBVgGqS9fs">
              Nooshi Dadgostar (V)
            </item>
            <item xml:id="i-GFQvXyv6sDi6y4c9MtqsUX">
              Rossana Dinamarca (V)
            </item>
            <item xml:id="i-K2ydPSP1pqPepq7qCkKYq1">
              Lotta Johnsson Fornarve (V)
            </item>
            <item xml:id="i-FvUc4pbFe6UM3JqHiYdyJ9">
              Maj Karlsson (V)
            </item>
            <item xml:id="i-SsKxnBQwbQKA8mVscLxScb">
              Karin Rågsjö (V)
            </item>
            <item xml:id="i-ASbqELP35wQYqTWVdRALJ4">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
