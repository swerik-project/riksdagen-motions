<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-KU-00303">
  <teiHeader>
    <fileDesc>
      <titleStmt>
        <title>Grundlagsskydd för den kommunala revisionen</title>
        <author corresp="i-8LDEcfmJoNdnZMCPvSjiNu">av Lars Beckman (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Grundlagsskydd för den kommunala revisionen</title>
          <idno type="rdwebb">GZ02K303</idno>
          <rs type="number">K303</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GZ02K303/text</ref>
          <ref type="dokument_url_html">http://data.riksdagen.se/dokument/GZ02K303</ref>
          <ref type="dokumentstatus_url_xml">http://data.riksdagen.se/dokumentstatus/GZ02K303</ref>
          <ref type="doc">http://data.riksdagen.se/fil/9990153D-027D-4C94-88A6-814859BA3963</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8LDEcfmJoNdnZMCPvSjiNu</idno>
            <name>Lars Beckman</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GoHq1sbgabnp6S5fQUE2GH" type="signed"/>
        <correspContext corresp="i-GoHq1sbgabnp6S5fQUE2GH">
          <note type="signatory" corresp="i-8LDEcfmJoNdnZMCPvSjiNu"/>
        </correspContext>
        <correspAction xml:id="i-7sWgAxvLKQ9yfqNDgsgEJL" type="numbering">
          <date when="2011-10-06"/>
        </correspAction>
        <correspAction xml:id="i-Uz8seMYYqjHN8rsce8TY9b" type="submission">
          <date when="2011-10-04"/>
        </correspAction>
        <correspAction xml:id="i-DN4n526S91MHtcjTCE7zpQ" type="transfer">
          <date when="2011-10-04"/>
        </correspAction>
        <correspAction xml:id="i-4RvyRbRKMpDQ6x2vkW1cy3" type="assigned"/>
        <correspContext corresp="i-4RvyRbRKMpDQ6x2vkW1cy3">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EtS6iQiM22bczjMFGg5ixP" type="motBody">
        <div xml:id="i-dXTDTd4uqsKzkEqDTmYcx" type="motProposal" subtype="förslag">
          <head xml:id="i-PMpNEfhtNXzY2GKXsh6FTx">
            Förslag till riksdagsbeslut
          </head>
          <p xml:id="i-CQK2fcWXYRbngYrpF4dtBt">
            Riksdagen tillkännager för regeringen som sin mening vad som
            anförs i motionen om ett grundlagsskydd för den kommunala revisionen.
          </p>
        </div>
        <div xml:id="i-WthBLJndwD4JSTbNRSeetc" type="motContent">
          <head xml:id="i-sV3KfGd3RDE7PTUy7oXj7" type="h1">
            Motivering
          </head>
          <p xml:id="i-M5KL1KPW9pMB5STADHGsrh">
            Den kommunala revisionen, som regleras i kommunallagen (KL),
            utgör ett lokalt förankrat demokratiskt kontrollinstrument med
            uppdrag att granska den verksamhet, som bedrivs i kommuner och
            landsting samt att pröva ansvarstagandet. Den kommunala revisionen
            är i hög grad oberoende och granskar på fullmäktiges uppdrag och
            därmed indirekt också för medborgarnas räkning. Med sin granskning
            och prövning bidrar revisorerna till en effektiv verksamhet samt
            till att värna demokrati, mänskliga rättigheter och rättssäkerhet.
          </p>
          <p xml:id="i-DUTyoQu5mKLqd7qsAqwXSL">
            Den svenska modellen där förtroendevalda granskas av förtroendevalda
            är unik men har en hög trovärdighet mot bakgrund av många års
            erfarenheter och vidtagna skärpningar i lagstiftningen, för att
            stärka oberoendet. Dagens kommunala revision har fullmäktiges
            uppdrag och indirekt medborgarens att ha insyn i och kontroll
            över hur av fullmäktige fattade beslut genomförs i verksamheten.
            Viktigt är att den kommunala revisionen till skillnad från den
            statliga utmynnar i en tydlig ansvarsprövning i fullmäktige, där
            till och med entledigande av förtroendevalda kan bli följden.
            Den kommunala revisionen och dess oberoende är till skillnad från
            statens icke införd i någon grundlagsbestämmelse.
          </p>
          <p xml:id="i-V1oDKFKJtnKv4MiEa1w5ug">
            Inom det statliga området är Riksrevisionen en del av riksdagens
            kontrollmakt. På samma sätt som inom kommunerna är uppgiften att
            medverka till en god resursanvändning och en effektiv förvaltning
            i staten. En viktig uppgift är även här att skapa en demokratisk
            insyn. De statliga revisorernas ställning reglerades i grundlagen
            (regeringsformen) redan för 200 år sedan och denna reglering består
            ännu i nu gällande grundlagar.
          </p>
          <p xml:id="i-NhUySosgXfb7GFsJARW5Qz">
            Under senare år och ända fram till år 2010 har den kommunala
            revisionen varit föremål för ifrågasättanden och kritik. I huvudsak
            har frågan gällt lämpligheten av att ansvaret för den kommunala
            revisionen ligger på förtroendevalda revisorer och icke yrkesrevisorer.
            Som en följd av dessa synpunkter har flera statliga utredningar
            granskat den kommunala revisionens ställning och oberoende. Dessa
            utredningar har temporärt försvagat och stört revisionens vardagliga
            arbete på grund av den ovisshet som kommit att råda om framtidens
            huvudmannaskap och andra frågor. År 1997 tillsattes en parlamentarisk
            utredning som lade fram betänkandet Den kommunala revisionen ett
            demokratiskt kontrollinstrument (SOU 1998:71). Regeringen lade
            med anledning av denna utredning fram propositionen En stärkt
            kommunal revision (prop. 1998/99:66) vars förslag antogs av en
            enig riksdag. År 2003 var det på grund av nya kritiska synpunkter
            om den kommunala revisionen åter dags för en ny utredning. Den
            särskilt tillsatte utredaren avlämnade år 2004 betänkandet Att
            granska och pröva ansvar i kommuner och landsting (SOU 2004:107)
            . Den proposition som blev en följd av denna utredning fick namnet
            Stärkt revision och ansvarsprövning i kommuner och landsting (
            prop. 2005/06:55) . Liksom efter den tidigare utredningen antogs
            de nya och skärpta reglerna enhälligt av riksdagen. Den ändring
            och omstöpning av huvudmannaskapet för den kommunala revisionen
            som antytts i dessa utredningar vann icke gehör i något av riksdagens
            partier.
          </p>
          <p xml:id="i-HocJ24wjynVUKCgDVzjCoF">
            Den senaste utredningen om kommunal revision, som vållade oro
            och extraarbete inom revisorsgrupper runt om i landet, kom att
            avse frågan om revisorernas oberoende. Borde man inte egentligen
            avskaffa de förtroendevalda revisorerna och ersätta dem med antingen
            statliga revisorer eller kanske enbart privata yrkesrevisorer?
            Statskontoret fick regeringens uppdrag att granska en eventuell
            förändring av huvudmannaskapet. I rapporten En mer oberoende revision
            analys av tänkbara åtgärder (Statskontoret 2008:4) kom man fram
            till följande slutsats, som redovisas i departementspromemorian
            Ds 2009:11 Oberoendet i den kommunala revisionen:
          </p>
          <p xml:id="i-Nep9SPM3o3opGDN5AWKVpu">
            Motivet till att inte ändra huvudmannaskapet är att bevara den
            starka kopplingen mellan revisionen och fullmäktige, den enda
            folkvalda församlingen i kommunerna och landstingen. Genom att
            revisionen även fortsatt är ett kommunalt ansvar säkerställs en
            stark politisk och medborgerlig förankring som säkrar revisionens
            ställning.
          </p>
          <p xml:id="i-XRWgw6ZJ7VWoBCfRMTjWwC">
            I regeringens proposition Oberoendet i den kommunala revisionen
            (prop. 2009/10:46) ställde sig åter en enig riksdag över alla
            partigränser bakom nuvarande system för kommunal revision. Det
            lämnas heller inte något förslag om att ändra huvudmannaskapet
            genom exempelvis statligt eller privat huvudmannaskap.
          </p>
          <p xml:id="i-8MzvZJNXR4LvQAt2tYtCpe">
            Mot bakgrund av alla här redovisade utredningar, tidsödande remissomgångar,
            konferenser etc., vilket under flera år kom att oroa och störa
            det vardagliga revisionsarbetet, uppkom önskemålet om att 200
            år efter staten få den stabilitet och långsiktighet i revisionsarbetet
            som ett grundlagsskydd skulle innebära. I detta önskemål enades
            revisorer av alla politiska åsikter från kommuner och landsting
            runt hela Sverige. Sålunda framförde samarbetsorganet Starev (kommuner
            och landsting med egna revisionskontor) i ett remissvar angående
            Grundlagsutredningens betänkande den 27 april 2009 till Justitiedepartementet
            ett önskemål om en grundlagsreglering av den kommunala revisionen.
            Bakom detta önskemål finns alltså revisorerna i bl a Stockholm,
            Göteborg, Malmö, Norrköping, Stockholms läns landsting, Landstinget
            Dalarna m fl.
          </p>
          <p xml:id="i-SqxutwLffnpA43Rk27XeTL">
            Med hänsyn till vikten och betydelsen av att vi i vårt land slår
            vakt om den granskande delen av vårt kommunaldemokratiska system
            som i flera utredningar och genom flera riksdagsbeslut befunnits
            vara till gagn för verksamheten i kommuner och landsting, bör
            den kommunala revisionen nu få en status som gör att tillfälliga
            opinioner inte ånyo rubbar tilltron till systemets ändamålsenlighet.
            På samma sätt som för länge sedan skett inom det statliga området.
            Den grundlagsregel som borde skapas skulle kunna ha följande lydelse:
            Revisionen i kommunerna utförs av förtroendevalda revisorer som
            utses av fullmäktige.
          </p>
          <p xml:id="i-Vw5DNyVFgdE7tSHvzW7pbo">
            Mot bakgrund av detta bör riksdagen ge regeringen till känna
            som sin mening vad som i motionen anförs om behovet och önskvärdheten
            av en grundlagsreglering av den kommunala revisionen.
          </p>
        </div>
        <div xml:id="i-Fwz7oVA2SQzS3ANXHQyGuL" type="signatureBlock">
          <list xml:id="i-Wqa4vtQ5Q67eSTy26ZDEmf">
            <item xml:id="i-T8hiiwRjdSmty2YZAWr3aj" who="i-8LDEcfmJoNdnZMCPvSjiNu" type="signature">
              Lars Beckman (M)
            </item>
          </list>
        </div>
      </div>
    </body>
  </text>
</TEI>
