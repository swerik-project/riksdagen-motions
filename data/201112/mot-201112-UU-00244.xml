<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UU-00244">
  <teiHeader>
    <fileDesc>
      <titleStmt>
        <title>Dawit Isaaks omedelbara frigivning</title>
        <author corresp="i-Evjo9hsKrPvb3KMyegAipb">av Cecilia Magnusson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Dawit Isaaks omedelbara frigivning</title>
          <idno type="rdwebb">GZ02U244</idno>
          <rs type="number">U244</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GZ02U244/text</ref>
          <ref type="dokument_url_html">http://data.riksdagen.se/dokument/GZ02U244</ref>
          <ref type="dokumentstatus_url_xml">http://data.riksdagen.se/dokumentstatus/GZ02U244</ref>
          <ref type="doc">http://data.riksdagen.se/fil/BEAB6682-8FFC-40EC-9AF5-2DB55096B95C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Evjo9hsKrPvb3KMyegAipb</idno>
            <name>Cecilia Magnusson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MEmQbwoYQZeZMhT4ZqVWgR" type="signed"/>
        <correspContext corresp="i-MEmQbwoYQZeZMhT4ZqVWgR">
          <note type="signatory" corresp="i-Evjo9hsKrPvb3KMyegAipb"/>
        </correspContext>
        <correspAction xml:id="i-DpQLHj1GtVpZQQxkLHtpCm" type="numbering">
          <date when="2011-10-05"/>
        </correspAction>
        <correspAction xml:id="i-G2EpueyxX3CukXRpA6YmcE" type="submission">
          <date when="2011-10-03"/>
        </correspAction>
        <correspAction xml:id="i-5s8MzQF8yf4ANa9HeT9huw" type="transfer">
          <date when="2011-10-03"/>
        </correspAction>
        <correspAction xml:id="i-Fy9o8T8jceUcALJgzr691p" type="assigned"/>
        <correspContext corresp="i-Fy9o8T8jceUcALJgzr691p">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KVUUNUusCRALVSPveLGUQu" type="motBody">
        <div xml:id="i-3brt5ZPZHLyTT1QHgU88aU" type="motProposal" subtype="förslag">
          <head xml:id="i-RRi76j4TqMR2aE7HKBt5Df">
            Förslag till riksdagsbeslut
          </head>
          <p xml:id="i-2sjpFcyy7WKmhGVhyFEtPU">
            Riksdagen tillkännager för regeringen som sin mening vad som
            anförs i motionen om den svenske journalisten och medborgaren
            Dawit Isaak som sitter fängslad i Eritrea sedan mer än tio år
            men icke är anklagad, än mindre dömd, för något angivet brott.
          </p>
        </div>
        <div xml:id="i-BqknCcDB2eSXRsjKoWZFCv" type="motContent">
          <head xml:id="i-M7ZZBX8TAamQZr9HuvZfBd" type="h1">
            Motivering
          </head>
          <p xml:id="i-Aa64fyrA3wXzmUV2jdwbiv">
            Den 23 september 2011 var en sorgens dag. Den dagen hade den
            svenske journalisten och medborgaren Dawit Isaak, född den 27
            oktober 1964 och bosatt i Göteborg tillsammans med hustru och
            barn, suttit fängslad i tio år, gripen i Eritreas huvudstad Asmara,
            icke anklagad, icke dömd.
          </p>
          <p xml:id="i-7CgBjvdRxLgDKYV8SaeUkh">
            Dawit Isaaks öde är framför allt en mänsklig tragedi: En familjefar
            har av politiska skäl skilts från sin familj, inte minst sina
            barn, under tio år. Detta brott mot mänskliga rättigheter, mot
            anständighet och känsla för livets värde, kommer för alltid att
            prägla bilden av den och de som grep honom.
          </p>
          <p xml:id="i-5RLfATEUUspMJEegT7V23T">
            De må ha sina personliga skäl.
          </p>
          <p xml:id="i-CTe4DSxKfVfunE6a6w82h3">
            Men rent mänskligt visar de framför allt att de har ett hjärta
            av sten.
          </p>
          <p xml:id="i-A5SMw2bw1B5PDdTvQ5BEyQ">
            Det har nu gått över 3 650 dagar sedan Dawit Isaak fängslades.
          </p>
          <p xml:id="i-YXjhB4UiwaaGiz5S1RqgcT">
            Dawit Isaak sitter fängslad utan rättegång. I skuggan av terrorattackerna
            i USA den 11 september 2001 passade Eritreas president Isaias
            Afwerki på att sätta stopp för all kritik av det nyligen befriade
            landets ledning. Den oberoende pressen stängdes, politiker, statstjänstemän
            och minst elva journalister fängslades utan rättegång, bland dem
            den eritreanske och svenske medborgaren Dawit Isaak.
          </p>
          <p xml:id="i-CKUb6kAUySmUVgPkycyUn9">
            Isaak var delägare till tidningen Setit där han också arbetade.
            Arresteringsvågen började den 18 september och Dawit Isaak fängslades
            fem dagar senare.
          </p>
          <p xml:id="i-PQNohAx51ZeZcvm81pxEXh">
            Dawit Isaak är den ende svensk som av Amnesty International har
            utsetts till samvetsfånge. Han är också den ende EU-medborgare
            som sitter fängslad blott för sina åsikters skull.
          </p>
          <p xml:id="i-7s2un9uFoTHUxpbJPAEs58">
            Skam för den regim som är så rädd för sanningen att den inte
            tål öppen debatt, ingen insyn, ingen medmänsklighet.
          </p>
          <p xml:id="i-LS7Udz6VoHLwSmBLgrqf1S">
            Brotten mot de mänskliga rättigheterna har sedan 2001 accelererat
            i Eritrea. I en rapport från Amnesty International, You Have No
            Right to Ask , i juni 2004, kritiseras de omfattande brotten mot
            mänskliga rättigheter i landet. Rättssystemet är med vanliga krav
            på rättssäkerhet lika godtyckligt som obefintligt, fängelseförhållandena
            är fruktansvärda.
          </p>
          <p xml:id="i-SxdGiiGEcR6wigxwrCZBev">
            Enligt ett reportage i Dagens Nyheter den 7 april 2010 lever
            Dawit Isaak som fånge nr 36 i ett ödsligt beläget fängelse, kedjad
            under jord. Cellerna uppges vara fuktiga, överfulla och hälsovådliga.
            Fångarna har dålig tillgång till vatten och svälter.
          </p>
          <p xml:id="i-6ss9vfqey4qiSQZPq1RY7i">
            Det viktigaste i den sällsynta rapporten i Dagens Nyheter , låt
            vara en extremt klen tröst, kan ändå sägas vara att från trovärdiga
            källor bekräftades att Dawit Isaak vid den punkten ännu var vid
            liv. Än senare under sensommaren 2010 har en framstående företrädare
            för eritreanska regimen gjort gällande att Dawit Isaak inte någonsin
            kan påräkna rättegång eftersom han av regimen tillsammans med
            andra fångar påstås utgöra ett hot mot nationen Eritreas existens.
          </p>
          <p xml:id="i-PVufuX4HN5o6rr5F8miPew">
            Någon tillstymmelse till bevis har dock ej framlagts av Eritrea
            för att styrka denna muntliga anklagelse.
          </p>
          <p xml:id="i-AeLB8gqgPwjK9KvVwT8TKs">
            Dessvärre finns i skrivande stund inte ens full vetskap om Dawit
            Isaak lever eller ej.
          </p>
          <p xml:id="i-NZiiiWnq4WF61QjXY9i2p9">
            FN:s kommitté för mänskliga rättigheter i Afrika har i åtskilliga
            fall fällt Eritrea för brott mot mänskliga rättigheter. Våren
            2004 beslutade Afrikanska kommissionen för mänskliga rättigheter
            att den eritreanska staten bryter mot flera artiklar i den afrikanska
            stadgan om mänskliga rättigheter. Den krävde därför att journalisterna
            skulle friges, dessutom att de skulle kompenseras ekonomiskt.
          </p>
          <p xml:id="i-VVR7upNkkY6SR6EVKuRp91">
            Massarresteringar av journalister har ägt rum inte bara i september
            2001, utan även i november 2006 och i februari 2009. Enligt Reportrar
            utan gränser sitter 30 journalister i fängelse. Eritrea befinner
            sig därmed i nivå från botten betraktat med Kina och Iran.
          </p>
          <p xml:id="i-DFrCHdenc4ykGS6jZ6maHZ">
            I ett världsindex över pressfriheten från 2007 rankas Eritrea
            som det värsta landet i världen för reportrar att verka i.
          </p>
          <p xml:id="i-FvZi5XHXbGfnBhCG4FXN4P">
            Den svenske medborgaren Kifleyesus Ogbacristos avled i eritreanskt
            fängelse i januari 2005 efter tre års väntan på rättegång. Också
            fyra av de 2001 gripna journalisterna har enligt Reportrar utan
            gränser avlidit. Sommaren 2009 kom uppgifter av trovärdigt slag
            om att hela nio av de elva politiker som fängslades i september
            2001 inte längre är i livet. Dödsorsaken tycks i flertalet fall
            vara brist på läkarvård, vanvård och/eller tortyr.
          </p>
          <p xml:id="i-PND6RwNMar3qxJgRsBkmFf">
            Företrädare för Utrikesdepartementet har inte vid något enda
            tillfälle tillåtits besöka Dawit Isaak.
          </p>
          <p xml:id="i-N6myXAWwcajp44XcB4FYic">
            Att vi i den svenska riksdagens stödkommitté är synnerligen oroade
            över Dawit Isaaks välbefinnande ligger i öppen dager. Att någon
            officiell företrädare för Sverige och inte heller någon i hans
            familj har tillåtits kontakta, än mindre besöka, Dawit Isaak under
            dessa tio år, år plågsamt intill outhärdlighet. Den enda kontakt
            som över huvud taget förekommit är något telefonsamtal vid den
            oväntade tillfälliga tvådagarsfrigivningen för nu fem år sedan.
          </p>
          <p xml:id="i-Tyh6RV2sLGSXf1dgkSE14H">
            Det enda humana och rättvisa som kan göras är att Eritreas regering
            beslutar att släppa Dawit Isaak fri omedelbart och låta honom,
            om han så vill vilket är sannolikt, återförenas med sin familj,
            hustru och nu tio år äldre barn.
          </p>
          <p xml:id="i-YGZwWnS368gmt6XQ9RXgSi">
            Även eritreanska barn, om det nu är som så att Eritrea gör gällande
            att Dawit Isaak endast är eritreansk medborgare, har oavvislig
            rätt till sina föräldrar. Ingen regim äger rätten att skilja barnen
            från all kontakt med föräldrarna. Det gäller även Dawit Isaaks
            barn.
          </p>
          <p xml:id="i-36LSAWCvAUPY2nS98RiPDc">
            Riksdagens stödkommitté för Dawit Isaaks frigivning såg redan
            under mandatperioden 20022006 att Sveriges tysta diplomati dessvärre
            var resultatlös. Även under mandatperioden 20062010 har mer av
            samma politik utåt visat sig verkningslös.
          </p>
          <p xml:id="i-Qusyi9jA4koeczWSruaikT">
            Vi noterar dock med stor tacksamhet och uppskattning att statsminister
            Fredrik Reinfeldt och utrikesminister Carl Bildt vid FN:s generalförsamlings
            möte i mitten av september 2011 försökte få till ett möte med
            Eritreas president Isaias Afwerki, något denne inte bara avböjde
            utan också värjde sig emot.
          </p>
          <p xml:id="i-EWGqPQSGYqqu3a5VTACfzw">
            Det tyder dessvärre på att president Afwerki är rädd för att
            möta företrädare för demokratier och företrädare för dessa med
            en annan syn på mänskliga rättigheter än han själv företräder.
            I detta avseende är det bara synd om president Isaias Afwerki
            : Han skadar inte bara de människor han håller fängslade utan
            rättegång utan också hela sitt land som han väljer att chikanera
            inför en hel värld och försvårar för dess medborgare att röna
            respekt utomlands.
          </p>
          <p xml:id="i-8vAQfTqB9XL4ZTRhfhBoX5">
            Vad göra i detta läge?
          </p>
          <p xml:id="i-2XDrtv6Nt9rErZ5ozFEP1a">
            Det är uppenbarligen dags att komplettera diplomatiska kontakter
            som måste förekomma med vad som bör benämnas smart diplomacy.
          </p>
          <p xml:id="i-Qjd5kj26nswq2hrx49S4j8">
            I första hand måste Sverige nu arbeta genom Europeiska unionen
            genom kontakter med afrikanska motsvarigheten, Afrikanska unionen,
            för att öka både påtryckningarna och kontaktvägarna med Eritrea.
          </p>
          <p xml:id="i-HhVBtGfX3rLDfTWMkUBRpf">
            Därtill måste vi gripa tillfället att samarbeta intensivt med
            Norge som avser att öppna en permanent mission oklart på vilken
            diplomatisk nivå i Asmara.
          </p>
          <p xml:id="i-H7C77fMfAba11QaD7Xzo3n">
            Frågan om påtryckningarna skall ske genom indraget bistånd eller
            villkorat sådant att ha en bestämd principiell uppfattning kan
            vara vanskligt när kontakterna gäller en regim med så svårtförutsägbart
            reaktionsmönster som den eritreanska.
          </p>
          <p xml:id="i-FMbUXDgL4veZtP3tPBm3HQ">
            Indraget bistånd från Europeiska unionen till Eritrea kan dock
            inte avfärdas; Sverige måste inom EU-organisationen ständigt påtala
            att bistånd inte är ovillkorligt utan måste mötas med respekt
            för mänskliga rättigheter. Att Sverige skurit ned sitt bistånd
            till Eritrea från cirka 75 milj kr/år till ungefär 4 finns det
            i Sveriges riksdag stor uppslutning kring mot bakgrund av den
            skändliga behandlingen av en svensk medborgare i Eritrea.
          </p>
          <p xml:id="i-UnLVAmJeQdWNfTaeUZJLSp">
            Också andra påtryckningar i form av frågor i alla fora där Sverige
            eller EU möter Eritrea måste användas. Sanktioner i form av reseförbud
            som riktas mot eritreanska regerings- och myndighetsföreträdare
            behöver nyttjas, liksom strategiska hinder mot handel som gynnar
            regimen i Asmara.
          </p>
          <p xml:id="i-JeaTh8m7LZtVudFgcSdCXC">
            Däremot finns ingen anledning att motsätta sig humanitärt bistånd
            som går direkt till fattiga individer, låt vara att det ligger
            i farans riktning att den politiskt isolerade regimen i första
            hand söker gynna sig själv vad gäller allt bistånd utifrån.
          </p>
          <p xml:id="i-HzcP4PmowKAwu7qgH24WJw">
            Men om inte Europeiska unionen och Sveriges regering byter strategi
            kommer Eritrea dra fallet Dawit Isaak i långbänk.
          </p>
          <p xml:id="i-YanCgrE8WhArfkvvaecKk2">
            Inreseförbud för regeringsrepresentanter och nej som svar på
            visumansökningar för att resa till EU-länder är smärtsamma åtgärder
            för varje land som vill vara med i det internationella samarbetet.
            Att låsa utländska tillgångar, t.ex. bankkonton, som tillhör eritreanska
            makthavare och myndigheter, är andra effektiva påtryckningsmetoder.
          </p>
          <p xml:id="i-DsPWYugVj6QiCWSNGcUM2S">
            Eftersom det därtill är bekant vilket riksdagens Dawit Isaak-grupp
            påtalat i flera år innan det blev mer bekant och rent av en nyhet
            i svenska medier denna höst att eritreanska medborgare i exil
            tvingas betala 2 procent sin inkomst till hemlandet, bör denna
            sak granskas och utvärderas av svenska myndigheter liksom av banker.
            Påtryckningen från eritreanskt håll, om man inte betalar, att
            det finns risk att anhöriga i Eritrea råkar illa ut, borde vara
            en stark signal till alla exileritreaner att motsätta sig denna
            beskattning. Denna avgift är att likna vid statsterrorism, ingen
            demokrati kan förfara så.
          </p>
          <p xml:id="i-Up5dHsSriP5cWBAfy9JeQS">
            Att förhindra denna överföring av pengar till Eritrea ett slags
            beskattning som saknar laglig grund är angeläget inte bara så
            länge Dawit Isaak hålls fängslad utan fram till dess Eritrea slutar
            att förfölja egna medborgare i t.ex. vårt land.
          </p>
          <p xml:id="i-Sps1n39h6ZXgeWMjU8ZwdG">
            Det som kan synas vara en liten summa pengar för oss, kan vara
            en betydelsefull inkomstkälla för regeringen i Asmara.
          </p>
          <p xml:id="i-958NL5oDZq6CTxVHBGoHF4">
            Den 15 september 2011 antog Europaparlamentet glädjande nog en
            resolution som kräver Dawit Isaaks frigivning. Det är viktigt
            att Europeiska unionen och inte minst EU-kommissionen följer upp
            denna resolution för att befrämja mänskliga rättigheter i Eritrea
            och för att få Dawit Isaak och andra fångar frisläppta.
          </p>
          <p xml:id="i-Ttis1BXAS8sDnGy5f95NJY">
            För EU:s del är det dags att överväga att helt stoppa biståndet
            till staten Eritrea, inte öka det. För åren 20082013 har Eritrea
            och EU enats om ett nytt biståndsavtal. Summan ökade från 97 miljoner
            euro till 122 miljoner euro, en ökning med 24 procent. Denna överenskommelse
            sänder helt fel signal till Eritreas ledarskap.
          </p>
          <p xml:id="i-S5BiKEWnfb37dWdFEZQPdJ">
            Den svenska regeringen bör verka för att EU stoppar allt icke-humanitärt
            bistånd till Eritrea. Det finns ingen anledning att EU ska prioritera
            att stödja regimen i ett land som håller en EU-medborgare fängslad
            utan rättegång och totalt saknar ambition att påbörja demokratiska
            reformer.
          </p>
          <p xml:id="i-943SDHZm79ekZH1Nhzc4rc">
            Däremot är det viktigt att det humanitära bistånd som går direkt
            till eritreaner i nöd kan fortsätta.
          </p>
          <p xml:id="i-E2RbuLhhp2HBR4bnj8F92s">
            Den tvärpolitiska Dawit Isaak-gruppen i riksdagen bildades i
            februari 2005 med representanter för sju riksdagspartier. Vårt
            syfte är att få Dawit Isaak villkorslöst frigiven genom att bidra
            till att rikta strålkastaren mot Eritrea.
          </p>
          <p xml:id="i-x5jKpoc2EDGoaM9NT2ngo">
            Diktaturer hatar strålkastare, de älskar mörkläggning för att
            där utföra sina illdåd.
          </p>
          <p xml:id="i-UtnoXoBNpyPJd4sZuicAnw">
            Eritreas president skall inte få begå omfattande övergrepp på
            eritreaners mänskliga rättigheter i tysthet.
          </p>
          <p xml:id="i-UpM2mKbfb7eyaTysaUzCoB">
            Riksdagens Dawit Isaak-grupp anser
          </p>
          <list xml:id="i-6a74PUXaBnYn4959CypdG5" style="ul">
            <item xml:id="i-GY8GL4jgQpYXxN2axFb18P">
              att Dawit Isaak skall friges villkorslöst
            </item>
            <item xml:id="i-MBXhFvtyxnNJj9QYLZCWMT">
              att svenska representanter omgående skall få träffa Dawit Isaak
            </item>
            <item xml:id="i-LhqhfuFgWzQNtVBmD4P9Uc">
              att EU:s bistånd till staten Eritrea skall avbrytas
            </item>
            <item xml:id="i-C7ro3uSbsFDUM7phEUMHnE">
              att demokrati och respekt för mänskliga fri- och rättigheter
              skall upprättas i Eritrea
            </item>
            <item xml:id="i-S4cLiMveZH1XRNPmsFRTRR">
              att FN:s högkommissarie för mänskliga rättigheter skall släppas
              in i Eritrea.
            </item>
          </list>
        </div>
        <div xml:id="i-Hfbt9eU471DTxb2WaPn68d" type="signatureBlock">
          <list xml:id="i-YFQgwTb3BUTrxtWAN6ZsLF">
            <item xml:id="i-AemXebvaAbTxmmtCeScN6g" who="i-Evjo9hsKrPvb3KMyegAipb" type="signature">
              Cecilia Magnusson (M)
            </item>
          </list>
        </div>
      </div>
    </body>
  </text>
</TEI>
