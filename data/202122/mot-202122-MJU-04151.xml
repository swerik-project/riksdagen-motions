<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-MJU-04151">
  <teiHeader>
    <fileDesc>
      <titleStmt>
        <title>Mer positiv politik för torvbruk på redan dikade marker</title>
        <author corresp="i-TFG2PW7ay7mUZBy2GoJDbV">av Mats Nordberg (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4151 av Mats Nordberg (SD)</title>
          <idno type="rdwebb">H9024151</idno>
          <rs type="number">4151</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H9024151/text</ref>
          <ref type="dokument_url_html">http://data.riksdagen.se/dokument/H9024151</ref>
          <ref type="dokumentstatus_url_xml">http://data.riksdagen.se/dokumentstatus/H9024151</ref>
          <ref type="docx">http://data.riksdagen.se/fil/24BA2DFC-8AC9-446C-9A76-8347D3A59BF1</ref>
          <ref type="pdf">http://data.riksdagen.se/fil/7668D736-6327-4870-AC25-D96FB52B8466</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TFG2PW7ay7mUZBy2GoJDbV</idno>
            <name>Mats Nordberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-N5WBrkbQv9LhnAPvBZGnVG" type="signed"/>
        <correspContext corresp="i-N5WBrkbQv9LhnAPvBZGnVG">
          <note type="signatory" corresp="i-TFG2PW7ay7mUZBy2GoJDbV"/>
        </correspContext>
        <correspAction xml:id="i-LWTT71QynuZ2H7dH1Q61u" type="submitted">
          <date when="2021-10-05"/>
          <time when="17:04:01"/>
        </correspAction>
        <correspAction xml:id="i-MjP3MVF3akdGoZhGoUuCnE" type="reviewed">
          <date when="2021-10-05"/>
          <time when="22:50:17"/>
        </correspAction>
        <correspAction xml:id="i-BwPUFvduCPo3tXGMdBX78o" type="referred">
          <date when="2021-10-14"/>
        </correspAction>
        <correspAction xml:id="i-CK6pAarioxsZaTmz5hiwWL" type="assigned">
          <date when="2022-06-14"/>
          <time when="13:57:19"/>
        </correspAction>
        <correspContext corresp="i-CK6pAarioxsZaTmz5hiwWL">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-KdJvEsUE9k2Ahc5H2VDddf" type="behandlas_i"/>
        <correspContext corresp="i-KdJvEsUE9k2Ahc5H2VDddf">
          <ref type="uppgift">2021/22:MJU27</ref>
          <ref type="ref_dok_id">H901MJU27</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU27</ref>
          <ref type="ref_dok_titel">Straffbestämmelser till EU-förordningen om fartygsåtervinning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NvhdLHyjzw4nNqQ3jcdCsR" type="behandlas_i"/>
        <correspContext corresp="i-NvhdLHyjzw4nNqQ3jcdCsR">
          <ref type="uppgift">2021/22:MJU28</ref>
          <ref type="ref_dok_id">H901MJU28</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU28</ref>
          <ref type="ref_dok_titel">Straffbestämmelser till EU-förordningen om fartygsåtervinning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-W1UAEQpwuB4sd9nddoTXMh" type="behandlas_i"/>
        <correspContext corresp="i-W1UAEQpwuB4sd9nddoTXMh">
          <ref type="uppgift">2021/22:NU15</ref>
          <ref type="ref_dok_id">H901NU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU15</ref>
          <ref type="ref_dok_titel">Energipolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PoeJZKKHcVkhg83ppVxqCf" type="behandlas_i"/>
        <correspContext corresp="i-PoeJZKKHcVkhg83ppVxqCf">
          <ref type="uppgift">2021/22:MJU29</ref>
          <ref type="ref_dok_id">H901MJU29</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU29</ref>
          <ref type="ref_dok_titel">Straffbestämmelser till EU:s förordning om fartygsåtervinning och övergripande miljöfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:4151 av Mats Nordberg (SD) Mer
          positiv politik för torvbruk på redan dikade marker
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-RSxE831PdmLGjhjhb5Q5G9">
            Förslag till riksdagsbeslut
          </head>
          <list style="ol">
            <item xml:id="i-TAuYaiLvGP4rTDCPBpdsvW">
              Riksdagen ställer sig bakom det som anförs i motionen om att
              tillståndsverksamheten för torvbruk behöver utredas med syftet
              att göra det lättare och enklare att få tillstånd på härför lämpliga
              marker över hela landet och tillkännager detta för regeringen.
            </item>
            <item xml:id="i-HUSfVPFK7xs851yLpaF1FV">
              Riksdagen ställer sig bakom det som anförs i motionen om att
              redan dikade torvmarker där markanvändningen överförts till skogs-
              eller jordbruk ska definieras som just mark för skogs- eller jordbruk
              och tillkännager detta för regeringen.
            </item>
            <item xml:id="i-5k6SX8Dq7VawSeHJES8JCB">
              Riksdagen ställer sig bakom det som anförs i motionen om att
              underhåll av diken och skyddsdikning vid skogsföryngring är av
              stor betydelse för Sveriges och landsbygdens ekonomi och inte
              bör motverkas av lagar och regler och tillkännager detta för regeringen.
            </item>
            <item xml:id="i-41kZdFnPkoRcan5kUDdEQf">
              Riksdagen ställer sig bakom det som anförs i motionen om att
              dikade tidigare våtmarker/dikade torvmarker ska kunna efterbehandlas
              med olika metoder, bl.a. återvätning och skogsodling, och tillkännager
              detta för regeringen.
            </item>
            <item xml:id="i-K2rBeZCfuMZX8nKwWSmskd">
              Riksdagen ställer sig bakom det som anförs i motionen om att
              markägare, producenter och myndigheter tillsammans bör söka efter
              lämpligaste metod för efterbehandling efter avslutad torvskörd
              i varje aktuellt fall och tillkännager detta för regeringen.
            </item>
            <item xml:id="i-JxYCGgz4L4JE3h9FStQHea">
              Riksdagen ställer sig bakom det som anförs i motionen om att
              våtläggning av torvmark ska vara frivillig och att ersättning
              ska kunna utgå till markägare och tillkännager detta för regeringen.
            </item>
            <item xml:id="i-P6kjytvxAEc8fFUrhhMPqk">
              Riksdagen ställer sig bakom det som anförs i motionen om att
              tillsätta en utredning om hur Sveriges tillvaratagande av torv
              som växttorv i form av odlingssubstrat och strömaterial inom djurhållningen
              samt som energitorv tillsammans med trädbränsle på bästa sätt
              kan ökas och tillkännager detta för regeringen.
            </item>
            <item xml:id="i-GTS3tQz885rVkWAFmSLmNg">
              Riksdagen ställer sig bakom det som anförs i motionen om torvens
              roll som beredskapsbränsle och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-SrNetDMEJRv5ZrkTRUwtbf" type="h1">
            Motivering
          </head>
          <p xml:id="i-Nvhz4Buo2GmVrMEE565TU1">
            Torvmarker är en av de vanligaste marktyperna i Sverige. Omkring
            6,4 miljoner ha eller ca 25 % av Sveriges landyta beräknas vara
            torvmark med torv tjockare än 30 cm, till vilket kan läggas stora
            områden med tunna torvtäcken. Torvmark består av växtdelar som
            på grund av brist på syre endast delvis har förmultnat. Torven
            tillväxer ständigt och binder därmed koldioxid från atmosfären.
            I hela landet uppskattas torvtillväxten drygt till 20-40 miljoner
            kubikmeter per år och denna tillväxt bidrar till att binda en
            mycket stor mängd koldioxid från atmosfären.
          </p>
          <p xml:id="i-FCA7fBnoLEDijW9jRRDjyo">
            Samtidigt finns dock stora arealer tidigare dikad torvmark, uppskattningsvis
            över 2 miljoner hektar, som istället har ett nettoläckage av växthusgaser.
            Åtgärder behövs för att minska växthusgasläckaget från dessa.
          </p>
          <p xml:id="i-LSueoTikMMDoFhcvyrc6Xr">
            Orörda torvmarker är vidare värdefulla eftersom de utgör en viktig
            livsmiljö för många djur- och växtarter.
          </p>
          <p xml:id="i-5ne3FLh4NPdZWnua5kdtcV">
            Sverige och Finland har mycket stora torvmarker och skiljer sig
            på detta sätt från andra länder inom EU. Inte heller minskar torvarealen
            i Sverige, vilket sker i ett antal andra länder. Det är viktigt
            att minnas detta så att inte svensk policy beträffande torvmarker
            blir en dålig kopia av politiken i länder med helt andra förutsättningar.
          </p>
          <p xml:id="i-R3MrnYTSiH4QsEggM8uhK6">
            Idag används en mycket liten del av de dikade torvmarkerna, blott
            omkring 10 000 hektar, för torvtäkt. Att öka torvtäkterna står
            därför på intet sätt i motsatsställning till att minska växthusgasutsläppen
            från tidigare dikade torvmarker. Tvärtom är de obligatoriska efterbehandlingarna
            efter avslutad torvskörd ett effektivt redskap när det gäller
            att minska växtgasutsläppen.
          </p>
          <p xml:id="i-XYXxAFBSde5wy26XejWpFA">
            Fram till årsskiftet 2016/2017 tillät en särskild torvlag i princip
            vem som helst att söka koncession på torv. Sverigedemokraterna
            anser inte att det var en idealisk ordning eftersom markägarens
            rätt inte tillräckligt respekterades, men vi konstaterar att efter
            torvlagens uppgående i Miljöbalken, så har det blivit betydligt
            svårare att få tillstånd till torvproduktion. Detta anser vi vara
            orimligt och missriktat. Ett ökat torvbruk från dagens mycket
            låga nivå bör uppmuntras av samhället, då torven fyller nyttiga
            funktioner och då torvmarker inte är en bristvara i Sverige. Det
            är i detta sammanhang värt att understryka att tillvaratagandet
            och förädlingen av torv i Sverige endast sker på torvmarker som
            sedan tidigare har varit påverkade av dikning, ofta med statliga
            bidrag, eller av tidigare torvproduktion.
          </p>
          <p xml:id="i-VxRD24Z36FVbUVdWycBJtZ">
            Tillståndsverksamheten för torvbruk behöver därför utredas med
            syftet att identifiera varför det blivit så svårt att få tillstånd
            där, hur markägarens rättigheter kan stärkas samt hur det kan
            göras lättare att få tillstånd på härför lämpliga marker.
          </p>
          <p xml:id="i-GqoTgW1FuRfeWZffQYZUgi">
            Ett skäl till att det har blivit så svårt att få tillstånd till
            torvbruk, är att länsstyrelserna i samband med tillståndsprocessen
            kräver att sökanden ansöker om dispens från markavvattningsförbudet.
            Den huvudsakliga frågan vid tillståndsprövningen blir sedan om
            det finns särskilda skäl att meddela sådan dispens. Syftet med
            markavvattningsförbudet är dock att skydda och bevara kvarvarande
            värdefulla våtmarker. Det är inte rimligt att betrakta marker
            som redan för länge sedan dikats och använts till jord- eller
            skogsbruk som kvarvarande värdefulla våtmarker. De bör i normalfallet
            istället definieras som marker där markanvändningen nu är jordbruk
            eller skogsmark. Därmed blir det tydligare att torvbruk på redan
            dikade torvmarker ska ses som normalt brukande av skogs- och jordbruksmark
            och tillståndsprocesserna kan därmed förenklas och kostnaderna
            sänkas.
          </p>
          <p xml:id="i-9iEViLu5TiCWN7UBPJf8CT">
            Idag är det förbjudet att dika för ökad skogsproduktion på grund
            av risken för koldioxidläckage och även för att åtgärden kan minska
            den biologiska mångfalden. Det är dock tillåtet att underhålla
            befintliga diken för att kunna upprätthålla en god skogsproduktion
            samt att skyddsdika på hyggen för att få upp ny skog. Även om
            ny dikning för jord- och skogsbruk är omgiven av restriktioner,
            vill Sverigedemokraterna vill understryka att underhåll av diken
            och skyddsdikning vid skogsföryngring är av stor betydelse för
            Sveriges och landsbygdens ekonomi och därtill leder till att träden
            binder väsentliga mängder mer koldioxid. Dessa åtgärder bör därför
            inte försvåras av lagar och regler.
          </p>
          <p xml:id="i-TpooTHAAvQSTPtNhujo7UW">
            En del av vad som tidigare varit våtmarker nyttjas idag för skogs-
            och jordbruk efter att stora ansträngningar med dikning av dem
            gjorts över lång tid och oftast med statsbidrag för att öka landets
            areal av skogs- och jordbruksmark. Sådan dikning medgav att syre
            kom ner i torven vilket gjorde den användbar för trädväxt och
            odling, men syret driver också en nedbrytningsprocess som leder
            till läckage av koldioxid. I den mån den dikade marken används
            för skogsodling är det dock värt att hålla i minnet att träden
            binder koldioxid och skapar en lång rad andra värden. Analysen
            av för- och nackdelar med detta ger inte samma resultat överallt.
            Politiken kring dikade tidigare våtmarker måste syfta till att
            möjliggöra flera möjliga åtgärder, där såväl återvätning som skogsodling
            och andra metoder är möjliga.
          </p>
          <p xml:id="i-FpoH1jtCbuKoqN7guWAzMV">
            Sverige har stora arealer tidigare dikad torvmark som idag läcker
            koldioxid och andra växthusgaser. Det är enbart de markerna som
            används till utvinning av torv. Tillvaratagandet av torv på dessa
            marker ger möjlighet att använda den dels som odlingssubstrat
            för bland annat grönsaker och skogsplantor dels till energi i
            fjärr- och kraftvärmeanläggningar. Därmed bidrar dessa sedan tidigare
            dikade torvmarker till landsbygdens ekonomi och kan efter avslutat
            torvbruk efterbehandlas genom exempelvis skogsplantering eller
            återvätning till sammanhängande ny våtmark eller en mosaik av
            naturmiljöer och fågelsjöar.
          </p>
          <p xml:id="i-EyZc6Fc3Fsj8isfZ1qzBTS">
            Träden på beskogad före detta torvtäkt kan binda omkring 10 ton
            koldioxid per hektar och år. Vid skogsplantering efter avslutat
            torvbruk skapas dessutom en långsiktig kolsänka som även bidrar
            med de andra fördelar som träd medför för klimat, biodiversitet
            och som källa till hållbara och förnybara produkter.
          </p>
          <p xml:id="i-KqWr6DAhZcw2dunszaRU8x">
            I varje torvtäktstillstånd ingår efterbehandling som en obligatorisk
            åtgärd efter avslutad skörd. Efterbehandlingen kan vara i form
            av återvätning av olika grad till våtmark, viltvatten eller sjö,
            eller till skog, det måste avgöras utifrån landskapet och andra
            förutsättningar.
          </p>
          <p xml:id="i-AMTg9UjXk83QsAFv6UutGE">
            Metoden återvätning har på senare tid givits stor uppmärksamhet,
            och kan ofta vara gynnsam ur biodiversitetssynpunkt. Den är dock
            bara en av flera metoder för att hindra eller minska nettogasläckaget
            från dikade torvmarker. Markägare, producenter och myndigheter
            bör tillsammans söka efter lämpligaste metod i varje aktuellt
            fall. Våtläggning av olika grad kan i många fall vara en betydligt
            dyrare metod än andra. Därför bör ersättning kunna utgå när våtläggning
            beslutas som efterbehandling av producenter, markägare och myndigheter
            i samråd.
          </p>
          <p xml:id="i-GwUgsQSFk5RDcC2i3rjKCH">
            Beträffande torv som odlingssubstrat är det i många fall det
            bästa tillgängliga materialet och det är både uppseendeväckande
            och olyckligt att samtidigt som det finns stor politisk enighet
            om att Sveriges självförsörjningsgrad av jordbruksprodukter behöver
            öka, så drivs en politik kring torvbruket som direkt motverkar
            detta. Detta går inte minst ut över småskalig, inhemsk produktion
            av exempelvis grönsaker.
          </p>
          <p xml:id="i-WbhkoBBmUfHKCNGXceMYxc">
            Den entydigt negativa behandling som torvbruket har utsatts för
            under senare år, är inte rimlig och behöver skyndsamt nyanseras.
            Därför vill Sverigedemokraterna att regeringen låter utreda hur
            Sveriges tillvaratagande av torv som odlingssubstrat, strömaterial,
            bränsle och olika cirkulära användningsområden från redan dikade
            torvmarker på bästa sätt kan ökas.
          </p>
          <p xml:id="i-FkbXfwpwKpHKMH9jwa2XPt">
            Slutligen vill Sverigedemokraterna understryka torvens roll som
            beredskapsbränsle. Energitorv är både närproducerat och kan lagras
            i flera år med bibehållet energiinnehåll. För att torven ska kunna
            fylla denna roll, måste ett aktivt torvbruk finnas även under
            icke orostider.
          </p>
        </div>
        <div type="motSignatures">
          <list>
            <item xml:id="i-MDZTxJQAKaQmosDF7Wh9Mf">
              Mats Nordberg (SD)
            </item>
          </list>
        </div>
      </div>
    </body>
  </text>
</TEI>
