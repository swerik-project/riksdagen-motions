<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SfU-00208">
  <teiHeader>
    <fileDesc>
      <titleStmt>
        <title>Arbetsskadeförsäkringen</title>
        <author corresp="i-UhKXyeGqJBzFW5wSyeoGMt">av Wiwi-Anne Johansson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arbetsskadeförsäkringen</title>
          <idno type="rdwebb">H102Sf208</idno>
          <rs type="number">Sf208</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H102Sf208/text</ref>
          <ref type="dokument_url_html">http://data.riksdagen.se/dokument/H102Sf208</ref>
          <ref type="dokumentstatus_url_xml">http://data.riksdagen.se/dokumentstatus/H102Sf208</ref>
          <ref type="doc">http://data.riksdagen.se/fil/A3387EAE-E1C7-4ED6-AC5B-CD866C7AEFD4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JWjMBNALAdYPC6wE8CaGhB" type="signed"/>
        <correspContext corresp="i-JWjMBNALAdYPC6wE8CaGhB">
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-RmKcRW7dHcyVaiHGNyEqdy" type="numbering">
          <date when="2013-09-27"/>
        </correspAction>
        <correspAction xml:id="i-R4tCfJqKqMTcGmqidQ92vF" type="submission">
          <date when="2013-09-26"/>
        </correspAction>
        <correspAction xml:id="i-16bgE8UGh9oUTTcKZQoYsH" type="transfer">
          <date when="2013-09-26"/>
        </correspAction>
        <correspAction xml:id="i-AdFhPmLwVpUdrNHQvtciHm" type="assigned"/>
        <correspContext corresp="i-AdFhPmLwVpUdrNHQvtciHm">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4Tby126iCD7KvCdxpNwcLr" type="motHeader"/>
      <div xml:id="i-B8jhVe1iMHctgi8fYYUhrE" type="motBody">
        <div xml:id="i-ESFKHe6gXwSH6bhHxA2sqW" type="motProposal" subtype="förslag">
          <head xml:id="i-M3Cs7Au1fUm568uVV6tsuV">
            1 Förslag till riksdagsbeslut
          </head>
          <list xml:id="i-8AARvzE4mPU8HoEpontv89" style="ol">
            <item xml:id="i-DRsFBuc25iDF1HFAEjxoE4">
              Riksdagen tillkännager för regeringen som sin mening vad som
              anförs i motionen om att regeringen skyndsamt bör återkomma med
              förslag på åtgärder som leder till större möjligheter att få ersättning
              från arbetsskadeförsäkringen och till en mer rättssäker hantering
              av ansökningarna.
            </item>
            <item xml:id="i-6pssgEZ6nhAt53yMJtcZrS">
              Riksdagen tillkännager för regeringen som sin mening vad som
              anförs i motionen om att regeringen skyndsamt bör återkomma med
              förslag på åtgärder för att säkerställa att kvinnors och mäns
              arbetsskador bedöms på ett likvärdigt sätt.
            </item>
          </list>
        </div>
        <div xml:id="i-MJ1fNLrVCx3ii3CPvWCSKS" type="motContent">
          <head xml:id="i-PSqm8YwrhguQaWxBZswwfC" type="h1">
            2 Inledning
          </head>
          <p xml:id="i-TU8Zte3BocHoQjbu8zAMZ9">
            Arbetsskadeförsäkringen är en av socialförsäkringarna och finansieras
            genom arbetsgivaravgifter. Den kompletteras av kollektivavtalade
            försäkringar som kan ge ytterligare ersättning. Den grundläggande
            tanken med försäkringen är att arbetslivet ska stå för de kostnader
            som orsakas av arbetsskador. Den som skadas på jobbet ska inte
            förlora ekonomiskt på detta, personen ska hållas skadeslös.
          </p>
          <p xml:id="i-M6gpiTgu4xLmZXpggAZHwy">
            Arbetsskadeförsäkringen är för närvarande föremål för mycket
            utredande och debatt. På många sätt fungerar inte försäkringen
            som det är tänkt.
          </p>
          <p xml:id="i-389D9Gox82muMLF7Sh37UC">
            Den s.k. Arbetsskadekommissionen, en grupp tillsatt av försäkringsföretagens
            egen branschorganisation, kom med en omfattande rapport 2012.
          </p>
          <p xml:id="i-XRbLgNogH3rPxxEYCcydbF">
            Samtidigt har den statliga utredningen Kommittén om hållbara
            försäkringar vid sjukdom och arbetslöshet i skrivande stund frågan
            på sitt bord. Utredningen gör en total genomlysning av försäkringen.
          </p>
          <p xml:id="i-2YCwgY9VPpuSWQbEADaYTX">
            Vi kommer inte i denna motion att i detalj kommentera de frågor
            som den statliga utredningen har att ta ställning till och de
            förslag som Arbetsskadekommissionen har lämnat. Men vi vill vara
            tydliga på en punkt. Arbetsskadekommissionen har föreslagit att
            arbetsskadeförsäkringen delvis ska privatiseras. Detta ser vi
            inga skäl till. Att behålla försäkringen i statlig regi ger bättre
            förutsättningar när det gäller att arbeta för att den ska fungera
            bättre och det blir också mindre kostsamt.
          </p>
          <p xml:id="i-WCc8hkm87ow3rb6ysGhjpz">
            Det finns många andra aktuella frågor när det gäller arbetsskadeförsäkringen,
            men vi vill i den här motionen koncentrera oss på två akuta brister
            i försäkringen: att det är alltför svårt att få ersättning och
            att kvinnor diskrimineras i tillämpningen av gällande regelverk.
          </p>
          <p xml:id="i-By2ZZQSfou4Rymy1uCe3Zu">
            Den som är intresserad av våra andra förslag när det gäller arbetsmiljö,
            förebyggande av arbetsplatsolyckor och förstärkt arbetslivsforskning,
            rekommenderas att läsa motion 2013/14:A202 Arbetstid och arbetsmiljö.
            Motion 2013/14:Sf219 Rehabilitering ger förslag på en förbättrad
            rehabilitering där arbetsgivarna ska ges ett större ansvar.
          </p>
          <head xml:id="i-7fJ9ZtTdmcHFYgtSEJKyEH" type="h1">
            3 Fler måste få ersättning
          </head>
          <p xml:id="i-9jYd4Waii514QpTAeAhQ7Q">
            I början av 1990-talet genomgick Sverige en omfattande ekonomisk
            kris. Villkoren i försäkringen skärptes av statsfinansiella skäl.
            Det blev svårare att få en arbetsskada godkänd och beviskraven
            skärptes. De nya strängare reglerna gjorde försäkringen mindre
            försäkringsmässig och färre arbetsskadade hölls skadeslösa.
          </p>
          <p xml:id="i-D6LzMQBEZvtD3WkNUM4DbS">
            Efter saneringen av statsfinanserna aktualiserades en reform
            av försäkringen. Syftet med reformen var att göra om reglerna
            så att fler arbetsskadade skulle få ersättning och bättre ersättning.
            I propositionen (prop. 2001/02:81) motiverade regeringen en reformering
            av arbetsskadeförsäkringen med bl.a. följande:
          </p>
          <p xml:id="i-StwFX71uK3ZdT5LSQkM2oy">
            4.2.4 Regeringens bedömning. Reformeringen av bevisreglerna 1993
            har, i förening med den åtstramning i tillämpningen som ansetts
            ha skett ett par år dessförinnan, medfört en tillämpning av arbetsskadeförsäkringen
            som enligt vad som anförts i projektgruppens promemoria upplevs
            som alltför restriktiv. Detta gäller främst muskuloskeletala sjukdomar
            som drabbar kvinnor i större utsträckning än män. Regelsystemet
            med en arbetsskadebedömning i två led med olika beviskrav är som
            framgått av den tidigare redogörelsen otymplig med hänsyn till
            att det är frågan om ärenden som i första instans inte handläggs
            av jurister utan av tjänstemän i försäkringskassorna. För stränga
            krav på visad skadlig inverkan medför på sikt en risk för en onyanserad
            och slentrianmässig arbetsskadebedömning. Om skador som kan vara
            arbetsrelaterade i stor utsträckning inte godkänns som arbetsskador,
            kan detta dessutom ha en hämmande effekt på arbetsmiljöarbetet.
          </p>
          <p xml:id="i-3caJs6LdH8vBMGdEgT79r5">
            Syftet med reformen har dock kommit på skam. Utbetalningar för
            arbetsskadade har minskat under en rad år. År 2002 utbetalades
            ca 7,1 miljarder kronor ur arbetsskadeförsäkringen. År 2012 var
            utbetalningarna 4 miljarder kronor och prognosen för 2013 är knappt
            3,8 miljarder kronor.
          </p>
          <p xml:id="i-2M9BT5f63RFZWW1xWSU2vY">
            Allt färre ärenden prövas men inget tyder på att det är ett resultat
            av en så snabb förbättring av arbetsmiljöerna. Många anser att
            det inte är lönt att pröva möjligheten att få ersättning. Detta
            gäller i synnerhet fall rörande arbetssjukdomar.
          </p>
          <p xml:id="i-RVQURTG4xZasQQdoy3WEtk">
            Att försäkringen nu ses över är därför oerhört viktigt. Målet
            måste vara att när övervägande skäl talar för att det är en arbetsskada
            ska både kvinnor och män få en rättssäker prövning. Blir det bifall
            ska principen vara att man ska få en ersättning som innebär att
            man blir ekonomiskt skadeslös.
          </p>
          <p xml:id="i-Fd45Ppu9fA6Euu2nBzoUYr">
            När arbetsskadeförsäkringen senast reformerades uttalades ett
            klart syfte med reformen (prop. 2001/02:81):
          </p>
          <p xml:id="i-M268WRLqtP3onnFPDrjCr7">
            Syftet med lättnaden i beviskraven är att även skador som på
            goda medicinska grunder kan antas ha sitt ursprung i faktorer
            i arbetsmiljön ska kunna omfattas av arbetsskadeförsäkringen.
            Resultat eller rön från omstridda eller allmänt ifrågasatta medicinska
            studier kan normalt inte anses med tillräcklig styrka visa att
            en arbetsmiljöfaktor är skadlig i arbetsskadeförsäkringens mening.
            En väl utbredd uppfattning bland läkare som har relevanta specialistkunskaper
            bör däremot kunna läggas till grund för att sådan skadlighet föreligger,
            även om det inte finns fullständig enighet inom läkarkåren som
            helhet.
          </p>
          <p xml:id="i-QWV2eoULAyySdxqX1q9791">
            Så har det inte blivit, utan beviskraven är fortsatt alltför
            stränga. Detta ska vi återkomma särskilt till i avsnittet om kvinnors
            arbetsskador.
          </p>
          <p xml:id="i-AtrrmCzuF4DsVEXQFcGT7U">
            Försäkringskassan lägger samtidigt allt mindre kraft på arbetsskadeutredningar
            och man tycks intressera sig mer för att utredningarna ska gå
            snabbt än för att besluten ska vara väl underbyggda. Försäkringskassan
            konstaterar själv i en rapport från 2011 att det finns skillnader
            i besluten och i beslutsunderlagen beroende på kön, födelseland
            och var i landet som beslutet fattades. Skillnaderna samvarierade
            med yrken. Detta tyder på en slentrianmässighet i bedömningen.
          </p>
          <p xml:id="i-9z6e283gvmxhEeHtZgUu4p">
            Risken för en onyanserad och slentrianmässig arbetsskadebedömning
            var just vad dåvarande regering varnade för. Försäkringskassans
            handläggare måste ha utrymme för att göra bra och fullständiga
            arbetsskadeutredningar. Regeringen måste via budget och regleringsbrev
            skapa förutsättningar för en rättssäker tillämpning av regelverket;
            målet ska inte enbart vara att minska utbetalda ersättningar.
            Överskottet i försäkringen var under många år mycket stort och
            trots att arbetsskadeavgiften nu är mer än halverad går den fortfarande
            med överskott.
          </p>
          <p xml:id="i-VNYzP3AP7sSfNAVXJGarPu">
            Systemet för kunskapsinhämtning kring olika arbetsskador behöver
            analyseras. De senaste forskningsrönen behöver snabbt implementeras
            i beslutsunderlagen för Försäkringskassan. Myndigheten behöver
            utökat utrymme att beställa och sammanställa forskning. Detta
            gäller inte minst angående förslitningsskador i rörelseorganen
            och psykosociala diagnoser samt andra svårbedömda sjukdomstillstånd.
          </p>
          <p xml:id="i-GqxPZYbsb3H4jw8h3vjxM3">
            Det kan inte heller uteslutas att utformningen av bevisregeln
            kan ha bidragit till att syftet med reformen inte förverkligades.
          </p>
          <p xml:id="i-8D6XAueJrsMs2V9p5QDTxB">
            Regeringen bör skyndsamt återkomma med förslag på åtgärder för
            större möjligheter att få ersättning från arbetsskadeförsäkringen
            och en mer rättssäker hantering av ansökningarna. Detta bör riksdagen
            som sin mening ge regeringen till känna.
          </p>
          <head xml:id="i-8gQVzjSh2iiCaUaQcq2NFp" type="h1">
            4 Kvinnors arbetsskador måste erkännas
          </head>
          <p xml:id="i-AGyANnt41Nnwu46KDYuGQf">
            Som tidigare nämnts konstaterade Försäkringskassan i en rapport
            från 2011 att beslut och beslutsunderlag skiljer sig åt beroende
            på den ansökandes kön och födelseland samt var i landet som beslutet
            fattades. Skillnaderna samvarierade med yrken. Särskilt har svårigheterna
            för kvinnor att få ersättning lyfts fram.
          </p>
          <p xml:id="i-XpUvSdCkMfK1tbsGqCEWAn">
            Inspektionen för socialförsäkringen (ISF) har i en annan rapport,
            också från 2011, lyft fram att det finns mer forskning om faktorer
            med skadlig inverkan i typiskt manliga yrken än i yrken där kvinnor
            dominerar. När tillräckliga vetenskapliga underlag om sambandet
            mellan arbete och skada saknas leder det många gånger till avslag.
            Detta sker trots att det sedan lagändringen 2002 inte krävs full
            vetenskaplig bevisning för att skadan ska anses vara orsakad av
            arbetet. Det bör t.ex. räcka med en väl utbredd uppfattning bland
            läkare som har relevanta specialistkunskaper.
          </p>
          <p xml:id="i-43P8rgAe7292Pps1fhRxzv">
            Till det kommer att man sedan 2002 ska ta hänsyn till den försäkrade
            i befintligt skick, dvs. att man ska ta hänsyn till individens
            egna förutsättningar att tåla olika påfrestningar. Enligt rapporten
            fattar dock Försäkringskassan många gånger schablonartade beslut
            utifrån yrkestitel och sjukdomsdiagnos. Sådana beslut riskerar
            att missgynna kvinnor p.g.a. att mannen tenderar att vara norm
            för alla idéer om normalpersoner.
          </p>
          <p xml:id="i-SW5kKg7pvMDiLen8ry97Rv">
            Åren 2009–2010 var det bara 24 procent av de ansökande kvinnorna
            som fick sin ansökan beviljad jämfört med 39 procent av männen.
            I ISF:s rapport anges att det finns indikationer på att kvinnodominerade
            yrken ibland felaktigt antas vara mindre belastande än mäns. Ett
            konkret exempel på det är butiksarbete, som av Försäkringskassan
            har ansetts som ett lättare, rörligt arbete och därför har butiksanställda,
            som för det mesta är kvinnor, oftare fått avslag på sina ansökningar
            om ersättning från sjuk- och arbetsskadeförsäkringen. En studie
            från avdelningen för arbets- och miljömedicin vid Lunds universitet
            har visat, tvärtemot Försäkringskassans uppfattning, att belastningen
            på olika muskler vid arbete i livsmedelsbutiker är lika hög som
            vid exempelvis montering och andra tunga arbetsuppgifter inom
            industrin.
          </p>
          <p xml:id="i-NbrxVWWBGZRJ14DZ2khYTX">
            Att arbetsskadeförsäkringen inte erkänner kvinnors arbetsskador
            i tillräcklig utsträckning har nyligen bekräftats även av Arbetsskadekommissionen.
            De skriver:
          </p>
          <p xml:id="i-JgqSEXxnYvsxHXkyQgraPt">
            Avsaknad av forskning och kunskap om yrken som företrädesvis
            innehas av kvinnor och en snäv tolkning av den forskning som faktiskt
            finns, leder till osakliga skillnader i besluten mellan kvinnor
            och män. Det är Arbetsskadekommissionens uppfattning att det är
            högst väsentligt att dessa brister åtgärdas snarast.
          </p>
          <p xml:id="i-52652xwqRHriTxQiFeTDZN">
            Vi kan alltså konstatera att det behövs åtgärder för mer forskning
            och kunskap när det gäller kvinnors arbetsskador. Samtidigt måste
            intentionerna i den gällande lagstiftningen, att full vetenskaplig
            bevisning inte ska krävas, få genomslag.
          </p>
          <p xml:id="i-J8c9C1VQRXNC9ZdSbwSku5">
            Regeringen bör därför skyndsamt återkomma med förslag på åtgärder
            för att säkerställa att kvinnors och mäns arbetsskador bedöms
            på ett likvärdigt sätt. Detta bör riksdagen som sin mening ge
            regeringen till känna.
          </p>
        </div>
        <div xml:id="i-L6FNbpcdto8gA2xrgAmc4H" type="motSignatures">
          <list xml:id="i-CcqdKyQ8Q2Srt5DTTSWLF8">
            <item xml:id="i-MTVafKCVnw1arQHQhMk5JF">
              Wiwi-Anne Johansson (V)
            </item>
            <item xml:id="i-58eKo81mMq3DFLiJDRhCZ3">
              Ulla Andersson (V)
            </item>
            <item xml:id="i-Tmxz23eVYEpUobPqc2vZYP">
              Josefin Brink (V)
            </item>
            <item xml:id="i-AfgLf2yFjNVj3g5hmnN1Kf">
              Rossana Dinamarca (V)
            </item>
            <item xml:id="i-BatMTcTDSQV3N2gxUexQpi">
              Christina Höj Larsen (V)
            </item>
            <item xml:id="i-8Qta7dto1gmo5KpPsnRH9e">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
