<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198788-AU-00805">
  <teiHeader>
    <fileDesc>
      <titleStmt>
        <title>om mäns och kvinnors villkor på arbetsmarknaden</title>
        <author corresp="i-2BYSzJNcUPXMLvmLd6pE34 i-WtVUiHZh5LgiVdShZaxhhB">av Ann-Cathrine Haglund och Birgitta Rydle (m) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om mäns och kvinnors villkor på arbetsmarknaden</title>
          <idno type="rdwebb">GB02A805</idno>
          <rs type="number">A805</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GB02A805/text</ref>
          <ref type="dokument_url_html">http://data.riksdagen.se/dokument/GB02A805</ref>
          <ref type="dokumentstatus_url_xml">http://data.riksdagen.se/dokumentstatus/GB02A805</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2BYSzJNcUPXMLvmLd6pE34</idno>
            <name>Ann-Cathrine Haglund</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-WtVUiHZh5LgiVdShZaxhhB</idno>
            <name>Birgitta Rydle</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MKHsdEhK17fmYz2A3v7jjF" type="signed"/>
        <correspContext corresp="i-MKHsdEhK17fmYz2A3v7jjF">
          <note type="signatory" corresp="i-2BYSzJNcUPXMLvmLd6pE34"/>
          <note type="signatory" corresp="i-WtVUiHZh5LgiVdShZaxhhB"/>
        </correspContext>
        <correspAction type="submission" xml:id="i-96dW8xVZqPLtbPNAb6HmqS">
          <date when="1988-01-26"/>
        </correspAction>
        <correspAction type="referral" xml:id="i-MqSADyjBYxKDouS9YZXPwg">
          <date when="1988-02-02"/>
        </correspAction>
        <correspAction type="assigned" xml:id="i-7x69DBKuwE16AjvyHokA12">
          <date when="2014-11-19"/>
          <time when="16:30:51"/>
        </correspAction>
        <correspContext corresp="i-7x69DBKuwE16AjvyHokA12">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_a_805/mot_198788_a_805-001.pdf"/>
      <div type="motHeader" xml:id="i-3JNvC4BV9WNBubb3eqikjh">
        <div type="motTitle" xml:id="i-RsPLb2sjaBMYLeNW2YeF79"/>
        <div type="motSubmissionInfo" xml:id="i-Ln5e1wQkBCLPVqLMpkCg4V"/>
      </div>
      <div type="motBody" xml:id="i-QimK2HvUkEU8e8nmJgnKnw">
        <div xml:id="i-JH3FQLbRnE3HWsinx68rBN">
          <p xml:id="i-Hri75zyHvGjomJWYZUoNGQ">
            Motion till riksdagen
          </p>
          <p xml:id="i-9RrV3msQZAi21wKaAqwX2D">
            1987/88:A805
          </p>
          <p xml:id="i-JR1zFhayosZF8wh99MgjLb">
            av Ann-Cathrine Haglund och Birgitta Rydle (m) om mäns och kvinnors
            villkor på arbetsmarknaden
          </p>
          <p xml:id="i-LSTffcpGwndHFwcB4rppxi">
            Skillnaderna mellan mäns och kvinnors villkor på arbetsmarknaden
            är ännu mycket stora. Av all statistik över sysselsättning, arbetsuppgifter,
            löne- och pensionsförhållanden framgår detta klart. Kvinnor och
            män finns i skilda branscher och i olika yrken. De har olika lång
            arbetstid, olika lön och som följd därav olika pension. Det är
            långt till ”hälften var” för kvinnor och män! Regeringen tar dock
            inte heller i årets budgetproposition några initiativ som ökar
            kvinnors valfrihet och möjligheter eller minskar skillnaderna
            mellan kvinnors och mäns villkor i arbetslivet. Framför allt föreslår
            regeringen ingenting som bryter de offentliga monopolen. Barnomsorg,
            vård och sjukvård — områden där de flesta anställda är kvinnor
            — förutsätts huvudsakligen ske i allmän regi. Inom dessa områden
            råder i dag i praktiken inte näringsfrihet. Rätten att bedriva
            egen verksamhet är inskränkt av politiska skäl.
          </p>
          <p xml:id="i-GGfWFnR5HbySwEpzqNJtGj">
            Bryt de offentliga monopolen
          </p>
          <p xml:id="i-X8RaFgVF6BZYuZmQDs2STy">
            När samhället missgynnar enskild ordnad barnomsorg innebär detta
            inte endast att familjens valfrihet att välja den barnomsorg de
            anser bäst begränsas. Det innebär också att man förhindrar framväxten
            av nya modeller och lösningar av barnomsorg som bättre skulle
            motsvara människors behov — initiativ som många kvinnor säkerligen
            skulle ta i form av entreprenad, egenföretagande, anställning
            m. m. Ett brytande av de offentliga monopolen inom vård och barnomsorg
            skulle ge kvinnor stora möjligheter till egenföretagande och entreprenadverksam-
            het. Det skulle också vidga kvinnors arbetsmarknad. Friheten att
            välja mellan att söka anställning i enskild eller offentlig verksamhet
            skulle öka. Det är nödvändigt att de offentliga monopolen inom
            kommunikationssek- torn, inom vården och inom den kommunala servicen
            bryts och att enskilda entreprenörer — som ofta är kvinnor — får
            möjlighet att konkurrera på likvärdiga villkor. Då stimuleras
            konkurrens och tillväxt och då växer nya företag och nya arbetstillfällen
            fram — inte minst för kvinnorna. Om de offentliga monopolen bryts,
            uppmuntras kvinnors erfarenhet, kreativitet och initiativförmåga.
          </p>
          <pb facs="riksdagen-motions-pdf/data/198788/mot_198788_a_805/mot_198788_a_805-002.pdf"/>
          <p xml:id="i-6Hc3wvzSjZdvhaUgXwayvQ">
            Skolan måste aktivare uppmärksamma flickors studie- och yrkesval
          </p>
          <p xml:id="i-ARwgx37bnzXUS6y7ckJZPm">
            Det råder politisk enighet vad gäller vikten av att åstadkomma
            jämställdhet mellan könen. Principen om kvinnors lika rättigheter
            på arbetsmarknaden accepteras av praktiskt taget alla. Däremot
            återstår det fortfarande mycket innan denna acceptans tar sig
            uttryck i lika förhållanden mellan män och kvinnor på arbetsmarknaden.
            Kvinnornas arbetsmarknad är i stort sett begränsad till arbeten
            inom vård-, kontors-, lärar- och serviceyrken. Medan männens arbetsmarknad
            omfattar ca 300 yrkesområden finns de flesta kvinnorna inom ca
            30 yrkesområden. Det traditionella yrkesvalet har förändrats mycket
            litet de senaste åren. Inom den offentliga sektorn innebär kraven
            på högre effektivitet och bättre utnyttjande av resurserna minskad
            nyrekrytering. Kvinnorna kommer inte att på samma sätt som hittills
            kunna räkna med en säker arbetsmarknad inom den offentliga sektorn
            utan måste vara beredda att i större utsträckning söka sig till
            andra områden. Flickornas snäva yrkesval gör dem sårbara på arbetsmarknaden.
            De måste bredda sitt utbildnings- och yrkesval till områden som
            i dag är mindre vanliga för flickor. De måste också i hög grad
            välja längre utbildningar och satsa på forskarutbildning. Kvinnor
            har sällan arbetsledande befattningar och chefstjänster. Unga
            kvinnor har därmed få förebilder som stimulerar till längre grundutbildning
            som ger mer kvalificerade arbetsuppgifter. Det kvarlevande traditionella
            utbildnings- och yrkesvalet är således inte endast ett hot mot
            kvinnornas möjligheter att få arbete utan även mot deras möjligheter
            att uppnå kvalificerade arbetsuppgifter och arbetsledande ställning.
            Budgetpropositionen konstaterar att förändringstakten när det
            gäller jämställdheten är relativt långsam och att förhållandena
            är klart otillfreds- ställande på en rad områden. Det finns skäl
            att intensifiera arbetet med jämställdhetsfrågor inom utbildningsväsendet,
            anges i propositionen. Vi instämmer i detta men avvisar bestämt
            användandet av särbehandling för att påskynda utvecklingen. Attt.
            ex. antas till en utbildning för att man tillhör ett visst kön
            är inte en bra förutsättning för att man skall klara utbildningen
            väl och trivas med yrket. Varje individ har rätt att bli likvärdigt
            behandlad utifrån de krav som utbildningen eller arbetet ställer.
            Vi anser i stället att skolan mycket aktivare måste uppmärksamma
            flickornas studie- och yrkesval och inte minst klargöra för dem
            vilka möjligheter som finns att starta och driva egna företag.
            Alltför ofta undervisar skolan om arbetsmarknaden bara ur löntagaraspekten.
            Flickor bör stimuleras att söka sig till småföretagarutbildning
            så att kvinnors kreativitet, kunskap och ansvarsvilja kan komma
            till sin rätt. Inom servicenäringen och handeln finns en lång
            tradition beträffande kvinnligt företagande som bör framhävas
            och även tjäna som förebild. Den nya tekniken, inte minst datatekniken,
            erbjuder arbetsområden och yrkesinriktningar som är mycket lämpliga
            för kvinnor och som utgör viktiga karriärmöjligheter. Genom att
            kvinnorna i hög utsträckning påverkas av införandet av ny teknik
            på arbetsplatserna är det kvinnorna som har
          </p>
          <p xml:id="i-3ASJzh96iqB1ucFy1piRJZ">
            Mot. 1987/88 A805
          </p>
          <pb facs="riksdagen-motions-pdf/data/198788/mot_198788_a_805/mot_198788_a_805-003.pdf"/>
          <p xml:id="i-Uuk1XXsChpkBkj9rwmLLBf">
            möjligheter att ta vara på den utveckling som den nya tekniken
            kan ge mot nya och intressanta arbetsuppgifter. Skolan måste finna
            nya vägar att uppmärksamma flickornas studie- och yrkesval, upplysa
            om att egenföretagandet kan vara ett framtida yrke och att ge
            flickorna en positiv syn på teknikens möjligheter att ge arbete
            och arbetsuppgifter. De flickor som gjort ett icke traditionellt
            utbildningsval måste få stöd och uppmuntran, t. ex. speciell studierådgivning,
            fadderverk- samhet och seminarier för erfarenhetsutbyte om studiesituationen.
          </p>
          <p xml:id="i-XtJgjHsjauWvjyqKFRJJMN">
            Deltidsarbetet måste uppvärderas
          </p>
          <p xml:id="i-BYSnzX5FGDwi8npTFBzHGj">
            Hemarbetande — nästan alltid kvinnor — är ingen enhetlig grupp.
            En del är hemarbetande endast under relativt korta perioder medan
            andra är det under lång tid — en del hela livet. Kvinnor som förvärvsarbetar
            mindre än tio timmar per vecka eller som har säsongsarbete betraktar
            ofta sig själva som hemarbetande. De kvinnor som börjar arbeta
            utanför hemmet efter en tids hemarbete börjar oftast med deltidsarbete.
            Så gott som hela ökningen av deltidsarbetan- de mellan åren 1970
            och 1980 återfinns hos den grupp av kvinnor som angav skälet ”vill
            inte ha heltid”. Arbetslivscentrum gjorde åren 1971—1981 en undersökning
            om deltidsar- betet i Sverige. Undersökningen visade sambandet
            mellan hög kvinnlig förvärvsfrekvens och hög andel deltidsarbetande.
            Många av de män som vill arbeta deltid vågar inte göra det på
            grund av deltidsarbetandets låga status. Även om deltidsarbetandes
            sjukpenningpro- blem nu får en lösning återstår vissa regler på
            arbetsmarknaden som är till nackdel för deltidsarbetande. Deltidsarbetande
            kommer också efter i lönehänseende och ges inte utbildning eller
            karriärmöjligheter. Deltidsarbete ger småbarnsföräldrar möjlighet
            att förena ett förvärvsarbe- te med ansvar och omsorg om barn.
            Båda föräldrarna måste dock kunna ta detta ansvar. Deltidsarbetet
            måste uppvärderas och reglerna kring deltidsarbetets villkor ses
            över. Vi förutsätter att kommittén för att analysera konsekvenser-
            na av olika arbetstidsreformer m.m. belyser problemen och föreslår
            verksamma åtgärder. Detta bör riksdagen som sin mening ge regeringen
            till känna.
          </p>
          <p xml:id="i-5VTJmG7QmgkViuiqq8y3Pg">
            Ett flexibelt uttag av arbetstid efter olika perioder i livscykeln
          </p>
          <p xml:id="i-7YvNLnEKDKWMxPpxddSjUH">
            Det finns ett uttalat behov av att kunna anpassa arbetstidsuttaget
            efter olika perioder i livet. Det är värdefullt att småbarnsföräldrar
            och andra som har ansvaret för vård av exempelvis handikappade
            eller äldre i hemmet har möjligheter till kortare arbetstid. Därför
            behöver emellertid inte alla ha kortare arbetstid. De som önskar
            arbeta mer bör givetvis kunna göra det utan hinder. En och samma
            människa har olika behov under skilda perioder. Den unga människan
            som bygger upp ett hem vill kanske arbeta mycket och tjäna bra
            med pengar. Småbarnsföräldrar har större behov av ledig tid för
            att öka arbetstiden igen då barnen blivit större. Under ytterligare
            någon period av
          </p>
          <p xml:id="i-T9wACEBT7Vr1XpFSaKHuwi">
            Mot. 1987/88 A805
          </p>
          <pb facs="riksdagen-motions-pdf/data/198788/mot_198788_a_805/mot_198788_a_805-004.pdf"/>
          <p xml:id="i-4iySPg6hSJ4qincbqV8fHp">
            livet behöver kanske samma person kortare arbetstid för att ta
            hand om åldrig förälder. Ny teknik och en utökad tjänste- och
            servicesektor innebär stora möjlighe- ter till en decentralisering
            av arbete och boende och förbättrade möjligheter att förena arbetsliv
            med familjeliv. För såväl kvinnor som män är det väsentligt att
            dessa möjligheter tas till vara. I stället för den lagstadgade
            mycket detaljerade reglering av arbetstiden som vi nu har, behöver
            vi utökade möjligheter att träffa individuella avtal om arbetstidens
            längd och förläggning. Vi utgår från att arbetstidskommittén kommer
            att belysa hur detta kan ske. Detta bör riksdagen som sin mening
            ge regeringen till känna.
          </p>
          <p xml:id="i-4zHKDV8kyMF1YKx6ta1YJH">
            Hemställan
          </p>
          <p xml:id="i-EsRzU57yPqQcUGpzBcQbsh">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            vikten av att bryta offentliga monopol för att ge kvinnorna möjligheter
            till egenföretagande, entreprenadverksamhet och en vidgad arbetsmarknad,
            2. att riksdagen som sin mening ger regeringen till känna att
            särbehandling i utbildningsväsendet för att påskynda utvecklingen
            mot ökad jämställdhet bör avvisas, 3. att riksdagen som sin mening
            ger regeringen till känna att arbetstidskommittén skall belysa
            deltidsarbetets villkor och föreslå åtgärder så att det kan uppvärderas,
            4, att riksdagen som sin mening ger regeringen till känna att
            arbetstidskommittén skall belysa hur utökade möjligheter att träffa
            individuella avtal om arbetstidens längd och förläggning skall
            kunna åstadkommas.
          </p>
          <p xml:id="i-WqhZgvcgGSTs8p1q2t2Gch">
            Stockholm den 22 januari 1988
          </p>
          <p xml:id="i-5LG3KGYMdUqTseaRRZ9Z7u">
            Ann-Cathrine Haglund (m) Birgitta Rydle (m)
          </p>
          <p xml:id="i-ieAnwDVLntzcmy4hvMEsT">
            Mot. 1987/88 A805
          </p>
        </div>
      </div>
    </body>
  </text>
</TEI>
