<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198788-n-00254">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_n_254/mot_198788_n_254-001.pdf"/>
      <div xml:id="i-N1oqLFpetWwhdCdTGigKAX" type="motHeader">
        <div xml:id="i-CNpEhrw7Q8eHL77C26ZgU8" type="motTitle"/>
        <div xml:id="i-BR2xN6Zz6Pr4qtcqWbJDRe" type="motSubmissionInfo"/>
      </div>
      <div xml:id="i-JVzUeHuX87ada1V4j5LZ6i" type="motBody">
        <div xml:id="i-U7kBkgsi42G8N1BF4sv2aW">
          <p xml:id="i-GE35vLz1Uqc4xd835UN4tV">
            Motion till riksdagen 1987/88:N254
          </p>
          <p xml:id="i-GSZPMNbapdPLzQbm25Q4Um">
            av Gudrun Norberg m. fl. om hantverk
          </p>
          <p xml:id="i-HrkqVa3AeNK93jmHx6LcGB">
            Människans förmåga att använda händerna har sedan ursprunget
            varit förutsättningen för vår existens. Hantverket, som i gången
            tid praktiserades fram, lever alltjämt kvar i förfinad form och
            utfört med förbättrade redskap. Hela vårt samhälle har sitt ursprung
            i hantverket, även sådant arbete som i dag utförs med automatik
            och robotar. Vi har genom åren i allt högre grad lärt oss tillverka
            maskiner som kan utföra tidigare hantverksarbete. Maskiner som
            kan tillverka i rasande fart, ge exakthet och producera varor
            i stor mängd av moderna råvaror som ger prisbilliga produkter.
            Människan har blivit teknikberoende. Ett levande hantverk skall
            dock inte ställas i motsatsställning till expansiv och framtidsinriktad
            industriell produktion. Men hantverket måste också få existera
            — inte endast av tradition och kulturvärde — utan också för att
            det är en förutsättning för såväl civilisation som industri och
            teknik. Det finns ett ömsesidigt beroende, som gör att både dagens
            och framtidens samhälle behöver såväl hantverk som industri.
          </p>
          <p xml:id="i-9fzfzDzDeLgaiDdYxGM1yg">
            Beredskap
          </p>
          <p xml:id="i-NmWr52PUpW1dAxcqqTD3mo">
            Det har i många olika sammanhang uttalats oro över att alltmer
            förfinad och utbredd teknik skaper ett mycket sårbart samhälle.
            Så gott som varje vinter råkar någon del av landet ut för strömavbrott
            som varar från några timmar till några dagar i längd. Konsekvenserna
            av dessa strömavbrott leder ofta till stora besvär för enskilda
            människor, industrier, sjukhus, institutioner, myndigheter och
            kommunikationer. Ja, konsekvenserna är ofta av den storleksordningen
            att de framstår som största nyhetsvärde i massmedia. Ändå — om
            man ser sig om i en orolig världssituation — är några timmars
            eller dagars energistörningar förhållandevis små bekymmer. Exemplet
            visar dock hur hjälplöst samhället är när tekniken går i baklås.
            Och varje gång detta händer blir det en liten påminnelse om den
            tid då hantverket var en förutsättning för att tillvaron skulle
            fungera. Det behövs inte stort avbrott för att inse hur illa förberedd
            befolkningen i ett industriland är för att möta en sådan situation.
            Då har människorna i utvecklingsländerna större förmåga än vi
            att reda sig och med sina händer ta itu med sysslor som den låga
            standarden ännu inte fått människorna att glömma bort.
          </p>
          <pb facs="riksdagen-motions-pdf/data/198788/mot_198788_n_254/mot_198788_n_254-002.pdf"/>
          <p xml:id="i-TE1eJbeP7VDpnc4FhmUXAm">
            I händelse av kris och avspärrning skulle vi få svårt att hinna
            anpassa oss till hantverksnivån, även om kunnandet fanns kvar.
            Men kunnandet måste alltid omsättas i praktisk verksamhet för
            att bestå. Det går inte att förvara och magasinera hantverksyrkena
            i malpåse, och tro att kompetensen finns tillgänglig den dag det
            passar oss att ta fram den. Beredskapsskäl är alltså en av anledningarna
            till att hålla hantverksyrkena vid liv. Det finns många flera
            skäl.
          </p>
          <p xml:id="i-6euBNSYLzmwZxM152ss3h8">
            Kulturen vi ärvt
          </p>
          <p xml:id="i-6KGsZVzV1Uu5eGLg6AzkhF">
            För de flesta människor är det viktigt att känna till något om
            sitt ursprung och sin historia. Kulturen vi ärvt utgör den mull
            där vi människor har våra rötter. Och för ett samhälle är kulturarvet
            något av det viktigaste att bevara. En väsentlig del av detta
            arv omfattar kunskaper i hantverksyrkena. En stor mängd föremål
            samlas på museer och i hembygdsgårdar. En uppskattning har gjorts
            av antalet föremål till tre miljoner, men detta är ändå bara en
            liten del av allt som finns samlat hos privatpersoner — i deras
            hem eller privata samlingar. Trots denna ansenliga mängd finns
            luckor, som gör det svårt att få en god kännedom om våra förfäders
            liv och miljö. De samlingar av gamla ting som finns kräver kunskap
            om hur de tillverkats, vilka råvaror som använts, hur föremålen
            brukats och hur dessa skall repareras och vårdas. Museernas och
            hembygdsgårdarnas innehåll skall underhållas och berikas för att
            bli värdefulla samlingar för framtiden. Hantverkarna behövs därför
            i museernas dagliga arbete. Föremålsvård och reparationer både
            upprätthåller kunnandet och ger mera liv och intresse i museerna.
            Utbildning av lärlingar kan också förekomma och ”hjälpfinan- sieras”
            genom viss försäljning av produkter. Att det levande hantverket
            är av stort allmänintresse framgår av den stora tillslutningen
            vid visningar och demonstrationer av hantverk, typ Skansen och
            Gammelvala-veckan i Värmland. Ingen dokumentation eller beskriv-
            ning av tillverkning och bruk kan ha sådant värde och vara av
            så stort intresse som praktisering och yrkesutövande.
          </p>
          <p xml:id="i-BUXJrpWQjA3W78hajfo2hu">
            Byggnadstekniker
          </p>
          <p xml:id="i-BeSjrUh5N8pzuwKuUkEfDU">
            Under senare år har byggnadstekniken på relativt kort tid genomgått
            stora förändringar. Den byggnadstekniska utbildningen inriktas
            i dag på hopmon- tering av sektioner och moduler enligt det byggnadssätt
            som råder numera. Men hus byggda så sent som under 1950-talet
            har en annan byggnadsteknik, och det är viktigt att detta kunnande
            också finns med hos dagens byggnadsar- betare. Reparationer och
            ombyggnader av äldre hus är en självklar och stor arbetsdel i
            en blandad bebyggelse, och den kräver kunnande om den tidens byggnadsteknik.
            Äldre kulturhistorisk bebyggelse kräver ett specifikt kunnande
            om bl. a. material och färger. Dagens byggnadsarbetare har ingen
            utbildning om t. ex. tjocka stenväggar, valvslagningsteknik, stuckatur
            och målning med färger som måste blandas på gammalt vis. Man kan
            faktiskt tala om kris inom byggnadssektorn när det gäller hantverkskunnande
            för gammal bebyggelse.
          </p>
          <p xml:id="i-6nJmZ5Sjha5115N6Qb9Sat">
            Mot. 1987/88 N254
          </p>
          <pb facs="riksdagen-motions-pdf/data/198788/mot_198788_n_254/mot_198788_n_254-003.pdf"/>
          <p xml:id="i-3JUyTqE1F9WRFaCAHEaDj1">
            Många storat. ex. bruksbyggnader har fått förfalla på grund av
            brist på medel och kompetens. Det skulle behövas utbildning i
            stor skala för att säkra tillgången på kompetenta hantverkare
            i byggnadssektorn. Det behövs gymnasieutbild- ning, men också
            särskilda byggnadshyttor för att utbilda byggnadshantverka- re.
            Det borde vara en angelägenhet för i första hand kommunförbundet
            att tillskapa en byggnadshytta på lämplig plats i landet, exempelvis
            Bergslagen, för att kunna trygga tillgången till kompetenta hantverkare
            för kommuner- nas äldre byggnader. I samband med ombyggnationer
            och rivningar förfars många gånger gamla material, som dels skulle
            kunna användas igen och dels sådant som är i för dåligt skick
            för att återanvända, men som kan tjäna som idé- och formgivning
            för nya hantverk. I dag saknas oftast både förståelse, intresse
            och någon som har ansvar för att ta till vara dessa material.
            Till byggnadsbranschen behövs det trä, tegel, sten, taktegel,
            plåt, skiffer, glas m.m. av kvaliteter som inte längre tillverkas
            annat än möjligen på beställning. Bristen på gamla material kan
            tvinga hantverkarna till inbland- ning av olämpliga kvaliteter.
            Därför behövs råvarucentraler eller depåer, helst i varje region,
            dit man kan rädda undan gamla material vid rivningar, och där
            man också kan samla nya material som är nödvändiga för hantverkare,
            exempelvis kvistfritt virke, då detta är överkomligt.
          </p>
          <p xml:id="i-2MQnvVq9rJGWXj74i64VUm">
            Service
          </p>
          <p xml:id="i-LNarB75K51fMdkyPrKaeUp">
            Tillgången till service är alltid en viktig fråga i all samhällsplanering.
            När det gäller tillgången till hantverksservice är det emellertid
            sämre ställt. På många platser är det nästan omöjligt att finna
            den hantverkare man behöver inom en hel kommun eller ännu större
            område. ”När-service” kan man inte vänta sig om inte turen medverkar
            till att exempelvis skomakaren finns i grannskapet. Villkoren
            för hantverket har försämrats. I takt med industrins framväxt
            har många hantverk drivits tillbaka. Hantverkaren kommer också
            i kläm då handels- och bostadscentra saneras. Då nya områden växer
            upp har i regel hantverkaren inga möjligheter att hitta så prisbilliga
            lokaler att han kan existera. Då tvingas hantverkaren att antingen
            lägga ner sin verksamhet eller att flytta ut från service-centrumet
            till ortens utkant. Väljer han att flytta innebär detta i många
            fall ändå nedläggning till slut eftersom kunderna är fjärmade
            från sin hantverksservice. Utan kunder — inga inkomster. Det är
            angeläget att våra stadsplanerare är medvetna om detta problem
            och intresserar sig för det. Centrala ”halvgamla” lokaler kan
            ofta sättas i stånd för en ringa kostnad om byggnormer och myndigheters
            krav kan vara så pass flexibla att ett visst avkall på standard
            kan accepteras. Om kommunerna är beredda att visa litet mer positiv
            vilja kan säkert många hantverkare stanna kvar där kunderna finns.
          </p>
          <p xml:id="i-5EUu9xbLeUgeYZFz1acfCV">
            Mot. 1987/88 N254
          </p>
          <pb facs="riksdagen-motions-pdf/data/198788/mot_198788_n_254/mot_198788_n_254-004.pdf"/>
          <p xml:id="i-W6RtBvruvBtm9EYvFtpywS">
            Sysselsättning
          </p>
          <p xml:id="i-XUjUCtHX7295oWhNSdzNBR">
            Tyvärr saknas statistik över förekomsten av hantverkare över
            huvud taget i vårt land. Klart är dock att hantverket har en betydelse
            för sysselsättningen. Åtskilliga tusen personer är sysselsatta
            med hantverk och troligen kunde flera tusen ytterligare helt eller
            delvis få sin utkomst genom hantverk. Om vi lärde oss att bättre
            uppskatta hantverkets betydelse och från olika myndigheters sida
            vara beredda att våga satsa mera på hantverk är det troligt att
            satsningarna skulle ge god återbäring. Av bl.a. regionalpolitiska
            skäl görs då och då stora satsningar i form av ”paket” och på
            enskilda företag för att främst trygga sysselsättningen. Summorna
            varierar oftast från mångmiljonklassen upp till miljardbelopp.
            Det är troligt att t.o.m. avsevärt lägre investeringar och bidrag
            till hantverket skulle kunna vara av stor regionalpolitisk betydelse.
            Den landsomfattande kampanjen ”Hela Sverige skall leva” är också
            ett uttryck för regionalpolitiska strävanden där hantverket passar
            in. Många landsbygdsbor, särskilt i glesbygden, är förtrogna med
            hantverkstekniker som är av stort värde som service för bofasta
            och fritidsboende. I själva verket är hantverkskunnande ofta en
            förutsättning för att man skall kunna försörja sig i glesbygden.
            En expansion av hantverket skulle alltså kunna ge ett värdefullt
            tillskott till sysselsättningen. De flesta hantverk återfinns
            inom servicesektorn, men även inom industrin finns behov av hantverkskunnande.
            Det finns industrier som tillämpar tillverkningsmetoder som pendlar
            mellan hantverk och datastyr- ning. Även dagens högrationaliserade
            industri behöver hantverkare. Volvo har t. ex. en verkstad där
            man tack vare skickliga och idérika hantverkare kan förbättra
            tillverkningsprocesser och bl. a. gör arbetet bekvämare och män-
            niskovänligare. En bilmodell måste, när den formges i full skala,
            byggas upp av modellsnickare, sadelmakare, tunnplåtslagare m.
            fl. På motsvarande sätt förhåller det sig vid flygplanstillverkningen
            hos Saab-Scania och i verkstads- företaget ASEA.
          </p>
          <p xml:id="i-VZVC5Y6TXEfHWhtBpSBPdb">
            Hantverkskunnande kan stödja dagens teknik
          </p>
          <p xml:id="i-Hif45MrrN8D2w13aSdAkZ1">
            Dagens tekniker behöver känna till den äldre tekniken för att
            förstå och analysera de tidiga samhällena. Studium av äldre teknik
            lär oss hur beroende vi är av naturen. Den vidgar med sin mångfald
            av lösningar teknikbegreppet och stryker under sambanden mellan
            olika delar av mänskligt liv och kunnande. I dag används detta
            erfarenhetsarkiv alltför litet. Hantverkskun- nande — förvärvat
            genom generationers praktik — kan stödja dagens teknik och initiera
            morgondagens. Men många hantverksyrken är i dag utrotningshotade.
            Mer än hundratalet yrken brottas med stora problem och har svårigheter
            att överleva. Yrken som inte längre har någon efterfrågan har
            heller inget berättigande, men man måste komma ihåg att för varje
            hantverksyrke som försvinner, så försvinner också ett kunnande.
            Samtidigt som ett yrke och dess kompetens faller bort skingras
            också verktygen. Många av hantverkarens redskap är specialgjorda
            och finns inte
          </p>
          <p xml:id="i-A93F3j9vDzKkg74r65SvCF">
            Mot. 1987/88 N254
          </p>
          <pb facs="riksdagen-motions-pdf/data/198788/mot_198788_n_254/mot_198788_n_254-005.pdf"/>
          <p xml:id="i-FmTrR8dJ76MZBxkqCL5aWw">
            att köpa på marknaden. Därför har verktygen ett särskilt värde
            och bör insamlas i någon form av verktygsbank. Denna bank skulle
            kunna köpa in verktygssamlingen då en hantverkare avvecklar sitt
            företag. En sådan verktygsbank borde kunna ingå i de råvarudepåer
            som föreslagits ovan.
          </p>
          <p xml:id="i-TZ1uv2DmQs77LPLpzhY8sg">
            Utbildning
          </p>
          <p xml:id="i-2CPGfYktZVnCDMA1BK9csj">
            Ett stort antal hantverkare har passerat pensionsåldern. Särskilt
            inom udda eller ovanliga hantverksyrken är det stor risk att kunnandet
            går ur tiden därför att ingen efterföljare har lärts upp. Den
            utbildningsmetod som använts under sekler och som resulterat i
            gedigna kunskaper är lärlingssystemet. Folkpartiet anser att ungdomen
            måste ges ökade möjligheter att bli lärlingar hos enskilda hantverkare
            eller hantverksföretag. I detta syfte bör regelsystemet ses över
            och det arbetet bör bedrivas i nära samverkan med hantverkets
            organisationer. Lärlingsutbildningen har utförligare berörts i
            andra motioner från folkpar- tiet. Det finns också anledning påpeka
            att för enskilda, ofta äldre, hantverkare kan krav på personalutrymmen
            m.m. utgöra avgörande hinder för att lärlingsutbildning skall
            kunna ske. Det finns exempel på att fackets och yrkesinspektionens
            krav på dusch och lunchrum sätter stopp för att en lärling utbildas.
            Det är inte ovanligt att gamla hantverkslokaler har små och trånga
            utrymmen. Därför bör en viss flexibilitet i tillämpningen finnas
            så att värdefulit yrkeskunnande förs över till nästa generation.
            Inom skolans ram finns för litet intresse för hantverket. SYO-konsulenter
            och andra yrkesrådgivare bör arbeta mer med hantverk som alternativ
            i utbildningen. Större ansträngningar borde göras för att ordna
            lärlingsplatser för de ungdomar som har hantverksintresse. Arbetsförmedlingarna
            är en annan institution där hantverket också tycks ha glömts bort.
            Det finns anledning för regeringen att se över frågan om hur rekryteringen
            till hantverksyrkena skall kunna förstärkas och då bör yrkesrådgivning
            och arbetsförmedling vara viktiga målgrupper. Folkpartiet har
            länge krävt att utvecklingsfonderna skall vidga sin målgrupp till
            att omfatta även service- och hantverkssektorn. Någon vidgning
            har skett, men fortfarande får hantverkets intressen ofta stå
            tillbaka för större företag inom tillverkningsindustrin. Utvecklingsfonderna
            som i de flesta fall har relativt goda resurser borde avsätta
            en viss tilldelning till hantverket. Folkpartiet föreslår också
            — såsom vi tidigare gjort — att ett nordiskt hantverkscentrum
            bildas i Leksand. Det är motiverat från både näringspoli- tiska
            och kulturpolitiska utgångspunkter. Det borde finnas ett gemensamt
            intresse hos de nordiska länderna av att få till stånd ett centrum
            för hantverksutbildning. Därför är det viktigt att Sverige aktivt
            arbetar för det. I Leksand pågår också utbildning och utveckling
            av instrumenthantverk i en försöksverksamhet. Vi instämmer i kulturrådets
            förslag att permanenta denna verksamhet genom att bilda ett institut
            för instrumenthantverk. Denna utbildnings- och utvecklingsverksamhet
            skulle också kunna ha en nordisk bas och drivas i stiftelseform.
          </p>
          <p xml:id="i-JQq4Prfh1rohGdYaEnBrT9">
            Mot. 1987/88 N254
          </p>
          <p xml:id="i-JbSuaxvTaGuVwfoN7LzzRx">
            10
          </p>
          <pb facs="riksdagen-motions-pdf/data/198788/mot_198788_n_254/mot_198788_n_254-006.pdf"/>
          <p xml:id="i-XWxk4yxrYU7siUoq8NLWSY">
            Central insats för hantverket
          </p>
          <p xml:id="i-448ubrraf35soAytsiF3CK">
            I dag får centrala hantverksnämnden, som bildats på enskilt initiativ,
            visst statligt stöd genom SIND. Det finns dock risk för att frågor
            som gäller hantverk ges låg prioritet och försvinner i detta stora
            verk. Vi anser därför att hantverksstödet skall bestämmas till
            sin omfattning av statsmakterna och lämnas direkt till hantverket
            via Centrala hantverksnämnden. Då Centrala hantverksnämnden ombildats
            till Hantverksinstitut, enligt pågående planering, får hantverket
            en naturlig central instans som också bör ha en egen basresurs.
          </p>
          <p xml:id="i-8PBoi29H9SVSoMvxdP34A3">
            Hantverkskonsulent i varje län
          </p>
          <p xml:id="i-LzCM7BD5pyypnNS5rsYS3V">
            Det finns alltså många goda skäl för att från det offentligas
            sida ta ett större ansvar för överlevnad och expansion av hantverket.
            Om en hantverkskonsu- lent tillsattes i varje län skulle lokala
            hantverksfrågor kunna få en väsentligt bättre uppbackning. Hantverkskonsulenten
            skulle kunna bevaka hantverksfrågorna i högsta- die- och gymnasieutbildningen
            och sprida information inom skolan. Konsu- lenten skulle också
            samarbeta med länsstyrelsen, utvecklingsfonden, arbets- förmedlingen,
            hembygdsföreningarna, länsmuseet och hemslöjden. En viktig uppgift
            för hantverkskonsulenten skulle också vara att ansvara för den
            råvarudepå som föreslagits ovan. Likaså behöver ullhanteringen
            organiseras bättre och odlingen av spånads- lin stimuleras — inte
            minst med tanke på behovet av alternativ produktion. I regeringens
            budgetproposition föreslås att ytterligare en hemslöjdskon- sulent
            inrättas i varje län. Finansieringen föreslås delad mellan staten
            och landstingen. Folkpartiet anser att det finns stor anledning
            att vidga bilden och göra denna ytterligare hemslöjdskonsulent
            till hantverkskonsulent med samma finansieringsform. Hantverkskonsulentens
            arbetsfält skall naturligtvis också omfatta hem- slöjden och bli
            en tillgång för denna. Men hela hantverkssektorn skulle vara mera
            betjänt av en konsulent, vars arbetsuppgifter breddas så att denna
            kan bistå alla hantverksyrken.
          </p>
          <p xml:id="i-KmHodp1TfYsmA8Apby8aTT">
            Hemställan
          </p>
          <p xml:id="i-Ej55AzUcsZKuJq6hnrvYV1">
            Med anledning av vad i motionen anförts hemställs 1. att riksdagen
            som sin mening ger regeringen till känna vad i motionen anförts
            om byggnadshytta för utbildning av byggnadshant- verkare, 2. att
            riksdagen som sin mening ger regeringen till känna vad i motionen
            anförts om råvarudepåer, 3. att riksdagen som sin mening ger regeringen
            till känna vad i motionen anförts om prisbilliga hantverkslokaler,
            4, att riksdagen som sin mening ger regeringen till känna vad
            i motionen anförts om verktygsbank,
          </p>
          <p xml:id="i-CmDpAMVGSYCymcrukx5NHo">
            Mot. 1987/88 N254
          </p>
          <p xml:id="i-6pG9e3gnfU95TzuyiRLAp3">
            11
          </p>
          <pb facs="riksdagen-motions-pdf/data/198788/mot_198788_n_254/mot_198788_n_254-007.pdf"/>
          <p xml:id="i-UqeBb8pK4E5nbj4XxHVzge">
            5. att riksdagen hos regeringen begär en översyn av reglerna
            för lärlingar hos enskilda hantverkare, 6. att riksdagen som sin
            mening ger regeringen till känna vad i motionen anförts om krav
            på personalutrymmen i samband med utbildning av hantverkslärlingar,
            7. att riksdagen som sin mening ger regeringen till känna vad
            i motionen anförts om SYO-konsulenter och andra yrkesrådgivare
            inom skolans område, 8. att riksdagen som sin mening ger regeringen
            till känna vad i motionen anförts om arbetsförmedlingarna, 9.
            att riksdagen som sin mening ger regeringen till känna vad i motionen
            anförts om de regionala utvecklingsfonderna, 10. att riksdagen
            som sin mening ger regeringen till känna vad i motionen anförts
            om Nordiskt hantverkscentrum i Leksand, 11. att riksdagen som
            sin mening ger regeringen till känna vad i motionen anförts om
            att permanenta försöksverksamheten med instrumenthantverk i Leksand,
            12. att riksdagen hos regeringen begär en sådan ändring att anslagen
            till Centrala hantverksnämnden bestäms av riksdagen och inte av
            statens industriverk, 13. att riksdagen som sin mening ger regeringen
            till känna vad i motionen anförts om bildande av Hantverksinstitut,
            14. att riksdagen som sin mening ger regeringen till känna vad
            i motionen anförts om en hantverkskonsulent i varje län.
          </p>
          <p xml:id="i-U7GYRF4qsJfnFFwH87GhEJ">
            Stockholm den 25 januari 1988
          </p>
          <p xml:id="i-PCzEjdyZPD7AV2YR6PW9nE">
            Gudrun Norberg (fp) Christer Eirefelt (fp) Hadar Cars (fp) Lars
            De Geer (fp)
          </p>
          <p xml:id="i-URKoU8qpgC6yAUgjniH2rp">
            Mot. 1987/88 N254
          </p>
          <p xml:id="i-JEF8dG4w4JwaA8xEH28YAm">
            122
          </p>
        </div>
      </div>
    </body>
  </text>
</TEI>
