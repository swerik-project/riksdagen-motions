<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1965-höst-ak--00935">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965_höst_ak__935/mot_1965_höst_ak__935-001.pdf"/>
      <fw xml:id="i-YaiFZQT1vMsjWqDgwVtojb">
        10 Motioner i Andra kammaren, nr 935 år 1965
      </fw>
      <div xml:id="i-TgvepQ1wh658dj2GYiL2nA" type="motHeader">
        <div xml:id="i-UF9HPN8iJoc1mArBUUGYC7" type="motTitle"/>
        <div xml:id="i-EqrAnYmWBvNXL7HSG3orNp" type="motSubmissionInfo"/>
      </div>
      <div xml:id="i-HhwrqAPaYsSxdxgvpC2GbX" type="motBody">
        <div xml:id="i-GiTDyrWU2WVP75TkqjTspL">
          <p xml:id="i-CVTepbQAMDU2mLRbuL7NvZ">
            Nr 935
          </p>
          <p xml:id="i-7wFBMkCP7zguhuSXEwC1cq">
            Av herr Ohlin m. fl., i anledning av Kungl. Maj:ts proposition
            nr 141, angående utbyggnaden av universitet och högsko- lor m.m.
          </p>
          <p xml:id="i-4d6kx2tR1SXk5gv8zSZ1UC">
            (Lika lydande med motion nr 789 i Första kammaren)
          </p>
          <p xml:id="i-WYGYSLnPuxPtJQMyQZPpnw">
            Allmänna synpunkter
          </p>
          <p xml:id="i-P5F3yfbibG89fRn5REHsUT">
            De flesta industriländer har under en följd av år upplevt en
            mycket kraftig expansion av tillströmningen till den högre utbildningen.
            Denna ut- veckling, som således inte är något unikt för Sverige,
            sammanhänger med djupgående sociala och ekonomiska förändringar
            i samhället. Bl. a. medför åtgärder från samhällets sida som syftar
            till att ge förbättrad utbildning åt allt fler på en viss skolnivå
            att trycket automatiskt ökar på högre lig- gande utbildningsvägar.
            Som en följd av teknikens utveckling och andra förhållanden som
            kom- plicerar samhällsbilden stiger samtidigt efterfrågan på högkvalificerad
            per- sonal kraftigt såväl inom den allmänna som inom den enskilda
            sektorn. Kombinationen av en ökad tillströmning till högre utbildning
            och en sti- gande efterfrågan på personal med sådan utbildning
            skapar svårlösta pro- blem. Folkpartiet har sedan länge hävdat
            att de bristsituationer, som härige- nom uppstår, måste mötas
            med kraftfulla samhällsinsatser. 1949 tillsattes efter förslag
            från folkpartiet en utredning om arbetskraftsbehovet inom statlig
            och kommunal verksamhet (1949 års arbetskraftsutredning). I en
            partimotion 1955 föreslog folkpartiet att den högre utbildningen
            skulle överses »i syfte att öka våra universitets och högskolors
            kapacitet med hän- syn till rådande allvarliga brist och i takt
            med krav som ett växande behov kan väntas ställa på dem&gt;. Detta
            folkpartiinitiativ förde till 1955 års uni- versitetsutredning.
            Universitetsutredningens förslag blev riktgivande för de beslut
            rörande den högre utbildningen som 1960 års riksdag fattade be-
            slut om. Folkpartiet har efter hand som bristerna blivit alltmer
            uppenbara fram- lagt en mångfald förslag beträffande utbyggnaden
            av den högre utbild- ningen. Åtgärder mot köerna vid universitet
            och högskolor har utgjort ett led i den omfattande kamp mot kösamhället
            som folkpartiet lanserat. Vid föregående riksdagar har vi bl.a.
            krävt beslut om en ny medicinsk hög- skola och om igångsättandet
            av den odontologiska utbildningen i Göteborg.
          </p>
          <pb facs="riksdagen-motions-pdf/data/1965/mot_1965_höst_ak__935/mot_1965_höst_ak__935-002.pdf"/>
          <fw xml:id="i-45nkTaVW4vbX4MPKscFPqB">
            Motioner i Andra kammaren, nr 935 år 1965 11
          </fw>
          <p xml:id="i-JrukmzeRxCMGUUSoN4tn6L">
            Regeringen har så småningom med avsevärd försening anslutit sig
            härtill. Folkpartiet föreslog för nära två år sedan att beslut
            skulle fattas om en ny teknisk högskola. I förevarande proposition
            vill regeringen tillmötesgå detta krav. Den fördröjning som regeringen
            åstadkommit av utbyggnaden av dessa och andra utbildningsvägar
            inom den högre utbildningen kommer be- klagligtvis att försvåra
            att nuvarande brister häves inom rimlig tid. Föreliggande proposition
            nr 141 innehåller en samlad bedömning av be- hovet av en utbyggnad
            av det högre utbildningsväsendet samt förslag som grundats på
            denna bedömning. Vi kan inte underlåta att fästa uppmärksamheten
            på den tämligen en- sidiga återgivning av remissinstansernas synpunkter
            som skett i propositio- nen. Universitetskanslersämbetets och
            skolöverstyrelsens starkt kritiska hållning mot universitetsfilialerna
            finns t. ex. knappast redovisad.
          </p>
          <p xml:id="i-9trTisiQN1EGLYPB58sB4K">
            Universitetsfilialerna
          </p>
          <p xml:id="i-Pfd7oFbN2xSfc9c7ReuQUi">
            I propositionen föreslås inrättande av universitetsfilialer.
            Decentraliserad universitetsutbildning innebär inte något principiellt
            nytt. Sedan flera år ges bl. a. ett- och tvåbetygskurser på ett
            flertal orter. Verksamheten har i första hand haft som syfte att
            utbilda och vidareutbilda lärare. Den decentraliserade universitetsutbildningen
            har hittills setts som ett rekryteringsstimulerande komplement
            vid sidan av de reguljära universite- ten. De föreslagna filialerna
            skall emellertid integreras med dessa och så- ledes avlasta universiteten
            från en del av den väntade framtida tillström- ningen. Man räknar
            med ett förhållandevis lågt studerandeantal vid filia- lerna,
            ca en tiondel av det kalkylerade studerandeantalet vid filosofiska
            fakulteter vid 1970-talets början. Man har då inte räknat med
            den extra rekryteringseffekt som själva tillkomsten av filialerna
            sannolikt kommer att få för människor bosatta på och kring filialorterna.
            De som enligt för- slaget skall komma att studera vid filialerna
            utgöres av studerande som i annat fall skulle uppsöka de reguljära
            universiteten. Regeringen framhåller att inrättandet av filialer
            innebär »en väsentlig standardhöjning i den nuvarande decentraliserade
            utbildningen». Detta är ostridigt men är ändå av mindre intresse.
            Filialsystemet kan nämligen icke primärt uppfattas som en utbyggnad
            av den hittillsvarande decentraliserade undervisningen utan som
            ett utbyggnadsalternativ för de reguljära uni- versiteten. Alldeles
            oberoende av om filialer inrättas eller ej kommer de- centraliserad
            utbildning att utbyggas och konsolideras. Den utbildning som kan
            ges vid filialerna är begränsad i jämförelse med utbildningen
            vid universiteten. En vertikal begränsning ligger däri att endast
            ett- och två-betygsundervisning ges på filialerna. En horisontell
            begränsning är en följd av att endast ett begränsat antal humanistiska,
            naturvetenskap- liga och samhällsvetenskapliga ämnen skall vara
            företrädda vid filialerna. Dessa begränsningar medför betydande
            nackdelar.
          </p>
          <pb facs="riksdagen-motions-pdf/data/1965/mot_1965_höst_ak__935/mot_1965_höst_ak__935-003.pdf"/>
          <fw xml:id="i-EbN8FHNT3MqGL7BKVvf3Vc">
            12 Motioner i Andra kammaren, nr 935 år 1965
          </fw>
          <p xml:id="i-HCQ5jxuQ8TmMdiAouFX5zx">
            Den vertikala begränsningen kan förväntas minska rekryteringen
            till tre- betygsstudier och däröver. Detta av flera skäl. För
            att kunna gå vidare till tre betyg och däröver måste den studerande
            byta studieort vilket medför rekryteringsmässiga nackdelar. Genom
            frånvaron av forskarinstitutioner och lärare på forskarnivå blir
            sannolikt stimulansen att gå vidare till högre studier mindre
            än vid universiteten. 1963 års universitets- och högskole- kommitté
            (U 63) räknar med att övergångsandelen vid filialerna blir »hälften
            så stor som den som nu gäller vid befintliga universitet om man
            undantager Umeå&gt;. Väl så problematiska ställer sig konsekvenserna
            av den horisontella be- gränsningen. Härvidlag har flertalet remissinstanser
            fäst uppmärksamheten på de svårigheter som filialsystemet medför
            från lärarutbildningssynpunkt. Skolöverstyrelsen anför således
            bl. a.: LUS har nyligen framlagt förslag rörande lärarutbildningens
            organisa- tion, innehåll m. m. Utan att i förevarande sammanhang
            ta närmare ställ- ning till dessa förslag vill överstyrelsen framhålla
            angelägenheten av att ämnesutbildningen av de blivande lärarna
            kommer att gälla skolämnena, varför den på läraryrket inriktade
            utbildningen i åtskilliga fall måste bli sammansatt av delkurser
            från en rad olika universitetsämnen som endast i begränsad utsträckning
            kan antas bli representerade på filialorter. Därtill kommer ett
            fundamentalt krav, nämligen integrationen från utbildningens början
            mellan den ämnesteoretiska lärarutbildningen vid universitet och
            den praktiska lärarutbildningen vid lärarhögskola, något som alltså
            blir möjligt endast på orter, där såväl universitet som lärarhögskola
            finns... En kon- sekvens av dessa skolöverstyrelsens utgångspunkter
            är, att universitets-
          </p>
          <p xml:id="i-EWJnL2aHnfSgaucHkC5gx6">
            filialerna utan lärarhögskola på samma ort kommer att spela en
            mindre be- tydelsefull roll för den på ämnesläraryrket inriktade
            universitetsutbild- ningen än vad kommittén velat tillägga dem.
            Liknande synpunkter anföres från bl. a. universitetskanslersämbetet
            samt SFS. I sistnämnda remissyttranden påpekas också att den av
            LUS tänkta utbildningen av gymnasieadjunkter — vilka föreslås
            en utbildning i stort sett motsvarande tre betyg i två läroämnen
            — icke kan ges vid filialerna. Enligt regeringens uppfattning
            föreligger det inte några svårigheter att anpassa filialutbildningen
            till den framtida lärarutbildningens behov. Den utbildning som
            enligt LUS:s förslag krävs för gymnasieadjunkter kan &gt;i flera
            ämnen&gt; erhållas också vid filialerna. Vad gäller problemet
            med anknyt- ningen till lärarhögskola anser man »svårigheterna
            i det nu aktuella av- seendet inte vara av den art att de nu hindrar
            ett positivt ställningstagande till förslaget om universitetsfilialer»&gt;.
            Regeringens synpunkter är inte på en enda punkt underbyggda med
            för- slag om hur dessa påtalade svårigheter verkligen skall elimineras.
            Det är från utbildningspolitiska utgångspunkter ett orimligt förfarande
            att först fastställa en viss organisatorisk ram för utbyggnaden
            och därefter anpassa utbildningens innehåll efter denna. Så synes
            emellertid ha skett i proposi- tionen. De här antydda nackdelarna
            med filialsystemet kan givetvis helt eller
          </p>
          <pb facs="riksdagen-motions-pdf/data/1965/mot_1965_höst_ak__935/mot_1965_höst_ak__935-004.pdf"/>
          <fw xml:id="i-8gYtbmZzV69CAu1N8VswbV">
            Motioner i Andra kammaren, nr 935 år 1965 13
          </fw>
          <p xml:id="i-WVN9t41X6Avj47TB32LBcW">
            delvis elimineras genom att den föreslagna vertikala och horisontella
            be- gränsningen upphävs eller mildras. Möjligheter bör beredas
            de studerande vid filialerna att vid dessa i så många ämnesgrupper
            som möjligt ägna sig åt studier för högre betyg än två betyg.
            Riksdagen bör i skrivelse till regeringen uttala detta. Det har
            hävdats i den allmänna debatten att den gränsdragning mellan hög-
            och lågstadieundervisning som är en konsekvens av U 63:s förslag
            kan medföra negativa effekter på lågstadieundervisningen. U 63
            har för sin del hävdat att så inte behöver bli fallet under förutsättning
            att de lärare som skall undervisa vid filialerna inte tappar kontakten
            med den vetenskapliga utvecklingen inom sitt ämne. Utredningen
            har enligt vår mening inte lyc- kats åstadkomma en lösning på
            hur en sådan kontakt skall kunna etableras effektivt. Under sådana
            omständigheter anser vi det väsentligt att de nya assistenttjänster,
            som föreslås inrättade, får en högre kompetens än vad som synes
            framgå av propositionen. Förslag rörande assistenttjänsterna bör
            föreläggas nästa års vårriksdag.
          </p>
          <p xml:id="i-uWbZtmz3L9b7iDHr6UNEg">
            En annan aspekt på kvalitetsfrågan är givetvis vilka resurser
            som kommer att ställas till filialernas förfogande vad gäller
            hjälpmedel i undervisningen. Egendomligt nog beröres inte biblioteksfrågan
            i propositionen, vilket väl får tydas så att utbyggnaden av biblioteken
            skall ske i enlighet med U 63:s för- slag. Detta är emellertid
            inte tillfredsställande. Kommittén räknar inte med något behov
            av bibliotekslokaler utöver institutionerna och de som varje orts
            stadsbibliotek kan ställa till förfogande. Den särskilda utredning
            som U 63 låtit företaga visar däremot att behovet av biblioteksplatser
            till stor del måste lösas genom nybyggnad. Beträffande bokanskaffningen
            anser U 63 att resurserna kan begränsas till lågstadieundervisningens
            behov. »Sålunda bör enligt kommitténs mening biblioteksbehovet
            på filialorterna kunna till- godoses enbart genom kurslitteraturbibliotek.&gt;
            Kommittén anser att an- skaffning av äldre kurslitteratur inte
            är nödvändig. Kommitténs förslag — och därmed regeringens — är
            uppseendeväckande inte minst mot bakgrund av försäkringarna om
            att kvaliteten på filialunder- visningen skall vara likvärdig
            med universitetens. Det är enligt vår mening uppenbart att så
            inte kommer att bli fallet om biblioteksfrågan löses på före-
            slaget sätt. Vidare torde den vetenskapliga träning som ges även
            på två- betygsnivån — och som främst syftar till att ge de studerande
            erfarenhet av de metodiska problemen och hur man utnyttjar tillgänglig
            litteratur — kräva ett förråd av vetenskaplig karaktär, som icke
            täckes genom den rena kurslitteraturen. Kommittén bortser helt
            från de anspråk lärarna måste ställa på litteraturförråden för
            att på ett tillfredsställande sätt kunna full- följa sin uppgift.
            Särskilt oroväckande är kommitténs förslag att det icke är nödvändigt
            med anslagshöjningar till biblioteken på filialerna i takt med
            studerandetillströmningen, medan däremot en sådan accepteras vid
            uni- versiteten. Vi föreslår, att riksdagen i skrivelse till Kungl.
            Maj:t begär förslag till nästa
          </p>
          <pb facs="riksdagen-motions-pdf/data/1965/mot_1965_höst_ak__935/mot_1965_höst_ak__935-005.pdf"/>
          <fw xml:id="i-9W1YLDCttY7CtiAqnt8T8C">
            14 Motioner i Andra kammaren, nr 935 år 1965
          </fw>
          <p xml:id="i-CeMcZSyM3M8o2rtTPoduD8">
            års vårriksdag om inrättande av bibliotek och läsesalar av tillfredsställande
            kvalitet vid universitetsfilialerna.
          </p>
          <p xml:id="i-Gd11Cmo2j3qKbiRfTZiXgP">
            Valet av utbyggnadsalternativ
          </p>
          <p xml:id="i-C2PjPWPsgxK2eLYdXPP3hD">
            Vi har ovan framfört förslag som skulle avhjälpa avsevärda brister
            i filial- systemet. Universitetsfilialerna tillgodoser inte på
            ett tillfredsställande sätt kravet på ökad akademisk utbildning.
            Det är i det nuvarande läget att be- klaga, att regeringen inte
            följde folkpartiets förslag i en partimotion från 1963 om inrättande
            av ett sjätte universitet. I partimotionen framhöll vi bl. a.:
            Det är angeläget att tidpunkt och plats för ett sjätte universitet
            snarast fastställes. Det tar tid för lokala instanser att ombesörja
            planeringen för sådant universitet (stadsplaner, markfrågor, bostadsområden,
            serviceorgan m. m.). Därför är det av vikt med snara beslut. Förslag
            om fastställande av tid och plats för det nya universitetet bör
            av Kungl. Maj:t framläggas för vårriksdagen 1964. Samtidigt som
            den framtida utbyggnaden av universitet och högskolor bör inriktas
            på inrättande av ett sjätte universitet, synes det icke vara möjligt
            att avstå från att även tillgripa filialsystemet. Universitetsorganisationen
            kan på detta sätt relativt snabbt tillföras ytterligare platser,
            vilket kan bidra till att minska köerna framför våra universitet
            och högskolor. Vi anser dock att planeringen i första hand bör
            syfta till en snabb utbyggnad av universitetet i Umeå och inriktas
            på ett sjätte universitet i linköpingsområdet. Vi förut- sätter
            att upprustning samtidigt sker av befintliga universitet. Särskilt
            den vid Frescati planerade utbyggnaden av Stockholms universitet
            bör forceras. Det är angeläget att förstärka den högre tekniska
            utbildningen utöver propositionens förslag. Hur utbildningen bör
            utformas och vart den bör för- läggas anser vi emellertid bör
            bli föremål för ytterligare överväganden. Våra förslag rörande
            den fortsatta utbyggnaden av universitets- och hög- skoleväsendet
            ansluter sig nära till skolöverstyrelsens förslag i remissytt-
            randet över U 63. Skolöverstyrelsen framhåller bl. a.: Den akademiska
            utbildningen i Linköping bör således enligt överstyrelsens uppfattning
            ges en sådan omfattning, att därmed fast organiserade former skapas
            för ett nytt centrum för akademisk utbildning och i själva verket
            en första början till ett sjätte universitet. Organisationen i
            Linköping, som alltså bör innebära en större resurskoncentration
            än kommittén syns ha förutsatt, bör i framtiden tillåtas en friare
            utveckling när det tämligen ny- startade universitetet i Umeå
            erhållit en tillfredsställande stabilitet och för- sörjning med
            lärare... Vi anser dock i motsats till SÖ att samtliga universitetsfilialer
            nu bör utbyggas.
          </p>
          <p xml:id="i-QFYNjbazgkPN74P1FYZtde">
            Radio-TV:s roll
          </p>
          <p xml:id="i-UHV8yG7GJn4CYKhAHUz3Re">
            Den eterburna undervisningen genom radio-TV har alltmer kommit
            i blickpunkten som ett alternativ till den traditionella undervisningen
            på ett-
          </p>
          <pb facs="riksdagen-motions-pdf/data/1965/mot_1965_höst_ak__935/mot_1965_höst_ak__935-006.pdf"/>
          <fw xml:id="i-DYpwPnsJFdwbwXBrrbW5H7">
            Motioner i Andra kammaren, nr 935 år 1965 15
          </fw>
          <p xml:id="i-AskZc5nHHu88afXTnG9s1v">
            och två-betygsnivå vid universitet och högskolor. Det är möjligt
            att radio-TV på längre sikt kan bidraga till att de problem som
            t. ex. är förenade med den aktuella lärarbristen minskas. 1960
            års radioutredning har behandlat dessa möjligheter i sina i våras
            framlagda betänkanden. I enkätsvar på vissa av utredningen formulerade
            frågor framhölls bl. a. att lärarfortbildning och annan kursverksamhet,
            där kursdeltagarna är spridda över landet, med fördel skulle kunna
            ske i TV. Man betonade allmänt, att alla kursmoment där illustrationsmaterial
            flitigt utnyttjas är väl lämpade för radio-TV. Det är ett mycket
            intressant blickfält som här öppnar sig. Radioutred- ningen anser
            själv att tiden är inne att grundligt överväga radio-TV:s roll
            i utbildningsverksamheten. En särskild aspekt som bör beaktas
            vid en utred- ning i denna fråga är i vilken mån korrespondensundervisning
            kan förenas med undervisning i radio-TV. Vi föreslår att en utredning
            tillsätts. Den nu pågående försöksverksamheten om utnyttjande
            av radio-TV i undervisningen på den högre utbildningens område
            bör samtidigt intensifieras.
          </p>
          <p xml:id="i-KfXpjGpSHdF9ghCRdZFNqg">
            Effektivitetsbefrämjande åtgärder Hittills har kraven på spärr
            för de fria fakulteterna i huvudsak motiverats med arbetsmarknadsskäl.
            Det har hävdats att den kraftiga tillströmningen till dessa utbildningsvägar
            medför risker för ett framtida överskott av arbets- kraft med
            denna utbildning. En sådan utveckling ter sig emellertid mycket
            osannolik i ett expanderande samhälle. Överskottsfenomen kan givetvis
            upp- stå vid alltför stor tillströmning till en mycket specialiserad
            utbildning som leder fram till ett avgränsat yrkesområde. Men
            gäller det en utbildning som är så varierad som den humanistisk-samhällsvetenskapliga
            och som är användbar inom åtskilliga yrken är riskerna för en
            sådan utveckling mycket små. Tvärtom är det troligt att den ökade
            tillgången på långtidsutbildad arbetskraft inom allt fler yrkesområden
            leder till ökad produktivitet och därmed skapar nya arbetstillfällen.
            I den situation som nu råder motiveras emellertid spärrkraven
            med resurs- skäl. Departementschefen har för sin del avvisat dem.
            Från liberala utgångs- punkter är det en tillfredsställande ståndpunkt.
            En dimensionering av de fria fakulteterna grundad på nu förutsedda
            arbetsmarknadsbehov skulle medföra nackdelar såväl för den enskilde
            som för samhället. För den en- skilde av det skälet att hans möjligheter
            att skaffa sig en önskad utbildning skulle begränsas och för samhället
            då en sådan bindning kunde medföra en icke önskvärd låsning av
            arbetsmarknaden i en viss given struktur. Dessutom bör det stå
            helt klart att en minskning av antalet studerande vid de fria
            fakulteterna sannolikt inte skulle medföra någon väsentlig lättnad
            i resursavseende. De kostnader som är förbundna med en expansion
            av dessa utbildningsvägar är relativt små i förhållande till den
            högre utbildnings- sektorn i sin helhet. Och en spärr för universiteten
            måste åtföljas av en kraf-
          </p>
          <pb facs="riksdagen-motions-pdf/data/1965/mot_1965_höst_ak__935/mot_1965_höst_ak__935-007.pdf"/>
          <fw xml:id="i-KYFkgz4GT1xy8Ki6m1nr8H">
            16 Motioner i Andra kammaren, nr 935 år 1965
          </fw>
          <p xml:id="i-T8fFLCrNpQRQYVd22hLQK5">
            tigare utbyggnad av andra utbildningsvägar på samma nivå, vilken
            lika- ledes ställer stora krav på lärartillgång och reala resurser.
            I propositionen diskuteras en rad olika åtgärder som syftar till
            att minska trycket på de fria fakulteterna samt effektivisera
            studierna. Man skulle t. ex. genom en utbyggnad av de i traditionell
            mening icke akademiska studievägarna kunna åstadkomma en avlänkning
            från universi- teten. Det är enligt vår mening knappast realistiskt
            att tro att en sådan utbyggnad skulle medföra någon väsentlig
            avlänkning. Dessa utbildnings- vägar kan knappast utgöra ett tillfredsställande
            alternativ för de gymnasie- utbildade i den omfattning man inom
            ecklesiastikdepartementet synes räkna med. Behovet av målinriktad
            yrkesutbildning måste således till stor del till- godoses inom
            universitetsutbildningens ram. För att öka effektiviteten inom
            utbildningsväsendet föreslås inrättandet av fasta studiegångar
            även inom de filosofiska fakulteterna. Inrättande av fasta studiegångar
            är också ett viktigt led i strävandena att skapa mer yrkes- inriktade
            studier vid de filosofiska fakulteterna. Denna fråga behandlade
            folkpartiet i en partimotion till vårriksdagen angående skolväsendet
            i vilken bl. a. framhölls: Ungdomens skiftande utbildningskrav
            och arbetsmarknadens växande behov av en specialisering av den
            välutbildade arbetskraften måste emeller- tid leda till att den
            traditionella icke yrkesinriktade utbildningen särskilt vid de
            humanistiska och samhällsvetenskapliga fakulteterna kompletteras
            med mer differentierade och målinriktade utbildningslinjer, i
            vilka också ingår mer praktiskt yrkesinriktade moment... En ytterligare
            utbyggnad av de mer yrkesinriktade utbildningsvägarna vid universiteten
            — med fördel i
          </p>
          <p xml:id="i-7c6DFeCa86vLFvdWx8NZqQ">
            samarbete med arbetsmarknadens organisationer och näringslivet
            — ter sig ytterligt angelägen.
          </p>
          <p xml:id="i-M7NtP6oNRZXynTmv7pBFz9">
            Vid inrättande av fasta utbildningsvägar inom de filosofiska
            fakulteterna är det således, enligt vår uppfattning, angeläget
            att man möjliggör kombina- tioner av »traditionell&gt; universitetsutbildning
            med mera yrkesinriktade moment. De fasta studievägarna förutsättes
            leda till högre studieeffektivitet. Detta är obestridligen en
            riktig synpunkt. Värdet av dem från denna utgångspunkt ligger
            väsentligen däri att de studerande erbjudes en rad olika utbildnings-
            alternativ med olika inriktning varigenom man kan räkna med en
            högre grad av målmedvetenhet och egentlig studiemotivation när
            studierna påbör- jats. Det vore emellertid olyckligt om man endast
            medgav studier i enlighet med de fasta studiegångarna. Det ligger
            utan tvekan ett värde både för den enskilde och för samhället
            däri, att en studerande har möjlighet att välja mer ovanliga kombinationer.
            Sådana ämneskombinationer kan ha stor bety- delse för såväl den
            vetenskapliga utvecklingen som arbetsmarknaden. Låser man studiemöjligheterna
            till de nu mest gängse ämneskombinationerna får man ett stelt
            utbildningssystem utan den flexibilitet som är nödvändig i ett
            modernt samhälle. Det är vidare mycket angeläget att man möjliggör
            övergång från en studie-
          </p>
          <pb facs="riksdagen-motions-pdf/data/1965/mot_1965_höst_ak__935/mot_1965_höst_ak__935-008.pdf"/>
          <fw xml:id="i-MwXCNkg2fJHoPo3XRD2ruo">
            Motioner i Andra kammaren, nr 935 år 1965 17
          </fw>
          <p xml:id="i-8ohU878CrMogoLJNJArqFy">
            gång till en annan. Annars skulle man få just de »vattentäta
            skott&gt; mellan olika utbildningslinjer som man på alla andra
            skolstadier söker undvika. Behovet av vuxen- och vidareutbildning
            måste man också ta hänsyn till vid utformningen av de fasta studievägarna
            i det nya utbildningssystemet. Således bör man inrätta särskilda
            alternativa studievägar för dem som vid sidan av studierna bedriver
            förvärvsarbete, med en annan schemaläggning och tidsplanering
            än den som gäller för dem som studerar på heltid. Vidare måste
            det vara möjligt att studera enstaka ämnen. Vi tillstyrker att
            man inrättar fasta studievägar men anser att de stude- rande som
            så önskar skall ha möjlighet att studera vid sidan av dessa, vare
            sig de syftar till en fullständig examen eller inte. Med tanke
            på den attrak- tionskraft som de fasta och målinriktade studievägarna
            sannolikt kommer att få innebär en sådan ordning icke några nackdelar
            men ger en önskad flexibilitet i utbildningsorganisationen.
          </p>
          <p xml:id="i-V73EhYB94vfny1egXexWQz">
            Inrättande av fasta studiegångar vid de filosofiska fakulteterna
            kommer att få stor betydelse för den högre utbildningens framtida
            utformning. Med hänsyn härtill samt det förhållandet att den tänkta
            organisationen endast är mycket vagt skisserad av departementschefen
            anser vi det nödvändigt att Kungl. Maj:t återkommer till riksdagen
            med förslag om de närmare prin- ciperna för systemet. Regeringen
            vill införa större möjligheter till avvisning av studerande vid
            de filosofiska, juridiska och teologiska fakulteterna. Hur detta
            system när- mare skall utformas framgår inte, vilket är otillfredsställande.
            De motiv som anföres för förslaget är knappast hållbara. Det är
            uppenbart att en be- stämmelse om avvisning av diskuterat slag
            skulle behöva kringgärdas av så pass många undantag att värdet
            av bestämmelsen skulle bli ytterst ringa. Det vore inte rimligt
            att avvisa dem som t. ex. förvärvsarbetar vid sidan av studierna
            och som därför inriktat sig på en ganska långsam studietakt. Inte
            heller kan man avvisa personer som på grund av sjukdom har en
            nedsatt studietakt. Ett avvisningsförfarande av tänkt art skulle
            sannolikt förutsätta kontrollåtgärder beträffande förvärvsarbete
            och krav i vissa fall på läkar- intyg. En sådan apparat kan självfallet
            inte vara ett led i effektiviseringen av utbildningen. De som
            verkligen missköter sina studier torde i regel inte lägga beslag
            på någon dyrbar utbildningsplats som eftersökes av någon annan,
            t.ex. vid ett laboratorium. I den mån personen i fråga besöker
            andra undervisnings- moment, t. ex. föreläsningar, kan detta knappast
            innebära väsentliga nack- delar för samhället. De besparingar
            man skulle göra genom att avvisa såda- na personer skulle knappast
            bli betydande. Enligt vår uppfattning är de regler som redan finns
            på detta område, främst beträffande examinationsmöjligheterna
            och förutsättningarna för studiehjälp, fullt tillräckliga. Vi
            yrkar avslag på förslaget om skärpta be- stämmelser för avvisning
            av studerande vid de fria fakulteterna. De problem som föranlelt
            regeringen framlägga förslag om avvisning av
          </p>
          <pb facs="riksdagen-motions-pdf/data/1965/mot_1965_höst_ak__935/mot_1965_höst_ak__935-009.pdf"/>
          <fw xml:id="i-Zd3d2iZo2kyudbiZQKJS1">
            18 Motioner i Andra kammaren, nr 935 år 1965
          </fw>
          <p xml:id="i-E58ebE3awaMr9pUHVowCec">
            studerande måste man i stället försöka komma till rätta med genom
            olika positiva åtgärder. Särskilt viktigt är en väsentlig upprustning
            av den studie- och yrkesvägledande verksamheten vid universitet
            och högskolor. En sådan upprustning är också nödvändig för att
            systemet med fasta studiegångar skall fungera väl. Skall man undvika
            studiemisslyckanden med allt vad det medför i form av förlorad
            arbetsinsats och felslagna ambitioner är det nöd- vändigt att
            man lägger stor vikt vid den individuella rådgivande verksam-
            heten. Denna bör dels vara av yrkesorienterande karaktär, dels
            syfta till att uppnå en god individuell studieanpassning. För
            att uppnå detta sista måste man ha resurser för en uppsökande
            studierådgivande verksamhet. Hela detta fält är f.n. mycket försummat
            trots stora ansträngningar från universitetens och studentkårernas
            sida. De resurser som tilldelats är, som folkpartiet påpekat i
            årets partimotion om skolan, alldeles för små, och en fast plan
            och målsättning för verksamheten saknas. Resurserna för att lära
            de studerande rätt studieteknik är otillräckliga. Vi begär nu
            att regeringen till nästa års riksdag föreslår en väsentlig upprustning
            på området. En annan effektivitetsbefrämjande åtgärd som U 63
            ägnat stor uppmärk- samhet åt är ökad användning av tekniska hjälpmedel
            i undervisningen. Särskilt har man pekat på de möjligheter som
            kan erbjudas genom ökad an- vändning av intern-TV i undervisningen.
            En utveckling av de pedagogiska metoderna vid universiteten och
            hög- skolorna är enligt vår mening synnerligen angelägen. Uppenbart
            är att stu- dieeffektiviteten kan höjas med hjälp av olika tekniska
            hjälpmedel. Hur och i vilken utsträckning dessa kan utnyttjas
            måste bli föremål för fortsatt och intensifierad försöksverksamhet.
            Man bör därvid vara medveten om att t. ex. språklaboratorier och
            även andra former av hjälpmedel fordrar kvali- ficerade handledare
            för att de rätt skall kunna utnyttjas. En utbyggnad av de mycket
            bristfälliga resurserna på detta område kommer att ställa sig
            dyrbar. Enligt vår mening är denna kostnad nödvändig att ta. Men
            det är då inte försvarbart att, som regeringen gjorde i våras,
            samtidigt framhålla vikten av pedagogiskt utvecklingsarbete och
            ökat utnyttjande av tekniska hjälpmedel och låta de i och för
            sig tämligen blygsamma krav till detta ändamål som framställdes
            från universitetskanslersämbetet vidkännas en drastisk nedskärning.
            Folkpartiets förslag, som i huvudsak skulle tillgodose kanslersämbetets
            önskemål, vann inte riksdagens bifall. Den försöksverk- samhet
            som nu pågår eller planeras måste till nästa budgetår ges ett
            väsent- ligt ökat stöd.
          </p>
          <p xml:id="i-VdvkSEgkHtU2ZGYTRWUMfV">
            Framtidsperspektiv
          </p>
          <p xml:id="i-DZSdTuEBALAm1d4zqBL9t4">
            Man kan som nämnts räkna med ett starkt ökat tryck på de postgymna-
            siala utbildningsvägarna. De tendensberäkningar som lagts fram
            och som överskrider den ram som beslutats av 1963 års riksdag
            är med all säkerhet inte tilltagna i överkant. Mycket talar för
            att efterfrågan kan bli än större. Efterfrågan på akademisk vuxen-
            och vidareutbildning kommer att öka
          </p>
          <pb facs="riksdagen-motions-pdf/data/1965/mot_1965_höst_ak__935/mot_1965_höst_ak__935-010.pdf"/>
          <fw xml:id="i-Bs2M4HptzGqQmfmxwMKwEA">
            Motioner i Andra kammaren, nr 935 år 1965 19
          </fw>
          <p xml:id="i-C1RLiB4WtNgYM8CPMWXoBw">
            mycket kraftigt som en följd av arbetsmarknadens kontinuerligt
            förändra- de behov och indirekt därmed också av själva utbildningsexpansionen.
            Det ökade utbudet av långtidsutbildad arbetskraft kan väntas leda
            till att sådan arbetskraft övertar uppgifter som nu huvudsakligen
            sköts av korttidsutbil- dade personer. Detta kan möjligen leda
            till vissa anpassningsproblem på arbetsmarknaden. I det läget
            framstår en ökad satsning på olika former av vuxen- och vidareutbildning
            som ett primärt krav. I stor utsträckning kom- mer detta också
            att få konsekvenser för efterfrågan på längre och kortare akademisk
            utbildning. Mot den bakgrunden förefaller det sannolikt att den
            ram som regeringen förordar för utbyggnadsprogrammet — 87 000
            studerande i början av 1970- talet — inte på ett tillfredsställande
            sätt kan komma att svara emot den ökande efterfrågan. Det torde
            vara realistiskt att räkna med en siffra på åtminstone 90 000.
            Om man då inte vill spärra den högre utbildningen — vilket folkpartiet
            i likhet med departementschefen anser vara en olycklig åtgärd
            — måste utbyggnaden forceras. Vi har i denna motion lagt fram
            förslag om riktlinjer för planeringen rörande universitetsväsendets
            fort- satta expansion. En forcerad utbyggnad måste även ske av
            de i traditionell mening &gt;»icke- akademiska» utbildningsvägarna.
            De åtgärder som hittills vidtagits på detta område är inte av
            tillräcklig omfattning. En väsentligt kraftigare utbyggnad är
            nödvändig och svarar också på ett tillfredsställande sätt mot
            arbetsmark- nadens behov. Det gäller t. ex. vård- och serviceyrken,
            där behovet av en differentiering av personalen på olika funktioner
            gör sig alltmer gällande. Vi anser det vara angeläget att dessa
            frågor blir föremål för särskild upp- märksamhet från regeringens
            sida i samband med det kommande förslaget om ökad yrkesutbildning.
            Avslutningsvis vill vi erinra om den centrala liberala princip
            som genom- syrade grundskolereformen och som i propositionen om
            grundskolan (1962 nr 54) fick följande formulering av departementschefen:
            Avgörande för skolans mål och undervisningens innehåll är enligt
            min mening varje människas rätt till en allsidig utveckling av
            sina anlag och intressen. Det är enligt folkpartiets uppfattning
            synnerligen väsentligt att den ideo- logiska motiveringen för
            grundskolereformen konsekvent tillämpas också på den högre utbildningen.
            Detta förutsätter en icke obetydlig uppmjuk- ning av de förslag
            som regeringen nu lagt fram. Under åberopande av vad ovan anförts
            hemställer vi, att riksdagen vid sin behandling av Kungl. Maj:ts
            propo- sition nr 141 med i övrigt bifall till propositionen måtte
            1. uttala att planeringen rörande universitetsväsendets fortsatta
            expansion nu bör dels syfta till en snabb utbygg- nad av universitetet
            i Umeå, dels inriktas på ett sjätte uni- versitet i linköpingsområdet,
          </p>
          <pb facs="riksdagen-motions-pdf/data/1965/mot_1965_höst_ak__935/mot_1965_höst_ak__935-011.pdf"/>
          <fw xml:id="i-Gd6jgYk5Jhk18bkeFbuZkX">
            Motioner i Andra kammaren, nr 935 år 1965
          </fw>
          <p xml:id="i-AWWYE4aKtMDibSa92qPmWH">
            2. i skrivelse till Kungl. Maj:t anhålla om utredning an- gående
            möjligheterna att möta de ökade undervisningskra- ven på grund
            av en ytterligare expansion av studerandeanta- let vid universiteten
            genom ökat utnyttjande av radio-TV, eventuellt i kombination med
            korrespondensundervisning, 3. i skrivelse till Kungl. Maj:t anhålla
            om att den nu på- gående försöksverksamheten beträffande utnyttjande
            av ra- dio-TV i universitetsundervisningen intensifieras, 4. i
            skrivelse till Kungl. Maj:t uttala att möjlighet bör beredas de
            studerande vid universitetsfilialerna att vid des- sa i så många
            ämnesgrupper som möjligt ägna sig åt stu- dier för högre betyg
            än två betyg, 3. i skrivelse till Kungl. Maj:t hemställa om utredning
            och förslag till 1966 års vårriksdag rörande de nya assistent-
            tjänster som föreslås inrättade vid universiteten, 6. i skrivelse
            till Kungl. Maj:t hemställa om förslag till 1966 års vårriksdag
            om inrättande av bibliotek och läsesalar av tillfredsställande
            omfattning vid universitetsfilialerna, 7. i skrivelse till Kungl.
            Maj:t giva till känna vad i motio- nen anförts beträffande betydelsen
            av större flexibilitet vad angår de fasta studiegångarna än vad
            som synes bli följden om det framlagda förslaget godkännes, 8.
            i skrivelse till Kungl. Maj:t uttala att de närmare prin- ciperna
            för fasta studiegångar vid de filosofiska fakulteter- na skall
            underställas riksdagen för prövning, 9. avslå förslaget om skärpta
            bestämmelser för avvisning av studerande vid de fria fakulteterna,
            10. i skrivelse till Kungl. Maj:t hemställa om förslag till 1966
            års vårriksdag rörande en effektivisering och utbyggnad av studierådgivning
            och yrkesvägledning vid universiteten, 11. i skrivelse till Kungl.
            Maj:t hemställa om förslag till 1966 års vårriksdag angående förbättrad
            tillgång på teknis- ka hjälpmedel i undervisningen vid universitet
            och högsko- lor. Stockholm den 3 november 1965
          </p>
          <p xml:id="i-SqD3diEUC8Mz7oXnBrVak">
            Bertil Ohlin Bertil v. Friesen Sven Antby Sven Wedén Brita Elmén
            Daniel Wiklund Sven Gustafson Cecilia Nettelbrandt
          </p>
          <p xml:id="i-KWUsNyf6vJuDnMy2aX88Nf">
            i Göteborg
          </p>
          <p xml:id="i-LtH9rvhnAUiiQhzbhgDtiC">
            ESSELTE AB, STHLM 65 514788
          </p>
        </div>
      </div>
    </body>
  </text>
</TEI>
