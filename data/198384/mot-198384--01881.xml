<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--01881">
  <teiHeader>
    <fileDesc>
      <titleStmt>
        <title>Ökad sysselsättning och teknisk utveckling i Skaraborgs län</title>
        <author>Ingemar Hallenius m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ökad sysselsättning och teknisk utveckling i Skaraborgs län</title>
          <idno type="rdwebb">G7021881</idno>
          <rs type="number">1881</rs>
          <ref type="dokument_url_text">http://data.riksdagen.se/dokument/G7021881/text</ref>
          <ref type="dokument_url_html">http://data.riksdagen.se/dokument/G7021881</ref>
          <ref type="dokumentstatus_url_xml">http://data.riksdagen.se/dokumentstatus/G7021881</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LTakVqpXykZkjsWbDm4VwD</idno>
            <name>INGEMAR HALLENIUS</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-7pth3hroNEXFT34XUAtauT</idno>
            <name>BENGT KINDBOM</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-JbQ4LaZceHR3Dk6TCPfuHh</idno>
            <name>GUNILLA ANDRÉ</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PxnLMboDSaCWaUgRzDM4Tz" type="signed"/>
        <correspContext corresp="i-PxnLMboDSaCWaUgRzDM4Tz">
          <note type="signatory" corresp="i-LTakVqpXykZkjsWbDm4VwD"/>
          <note type="signatory" corresp="i-7pth3hroNEXFT34XUAtauT"/>
          <note type="signatory" corresp="i-JbQ4LaZceHR3Dk6TCPfuHh"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__1881/mot_198384__1881-001.pdf"/>
      <div type="motHeader" xml:id="i-AksVUCeWYdE8rivAArjsak">
        <div type="motTitle" xml:id="i-M9ufrXTaaJfDn8gHyqNJro"/>
        <div type="motSubmissionInfo" xml:id="i-6xuEGAAqbP5p8jySNFf3Ap"/>
      </div>
      <div type="motBody" xml:id="i-Wa6165JayesvkJ3GpPoxY8">
        <div xml:id="i-8VQDw7dGUPqwKPLq8BXMSF">
          <p xml:id="i-HyAXaS5cSBVULiUxXMGiNq">
            Motion
          </p>
          <p xml:id="i-4LorJAB8u1Y56QaMtGFst2">
            1983/84:1881
          </p>
          <p xml:id="i-DNhvGbDhyuNtth7jLWZoGg">
            Ingemar Hallenius m. fl. Ökad sysselsättning och teknisk utveckling
            i Skaraborgs län
          </p>
          <p xml:id="i-SjtdDJLhdKPosKEXWRe34h">
            För Skaraborgs län är utvecklingen för de mindre och medelstora
            företagen och jordbruket av avgörande betydelse. Länets näringsliv
            domineras av dessa grupper. Den viktigaste politiska uppgiften
            är att skapa förutsättningar för arbete åt alla människor. Vi
            måste ta till vara människors kunnande och engagemang liksom att
            utnyttja kapital och resurser på bästa sätt. All erfarenhet visar
            att nya arbetstillfällen i stor utsträckning kommer till stånd
            i små och medelstora företag. Dessa måste därför ges goda betingelser.
            Jordbrukspolitiken måste inriktas på att tillvarata lantbrukets
            utvecklings- möjligheter. Regeringens inställning att jordbruket
            är en belastning för landet måste ersättas med inställningen att
            lantbruket är en tillgång — en resurs som skall utvecklas, som
            har stor betydelse för sysselsättning, regional- och miljöpolitik,
            för vår handelsbalans och för vår säkerhetspolitis- ka trygghet.
            Centerpartiet har denna inställning.
          </p>
          <p xml:id="i-Cm82EaTnaPCrUgG9MtQ6Qw">
            Forsknings- och utvecklingsråd i Skaraborgs län
          </p>
          <p xml:id="i-7vz7Rf6t3bEHEeGxYJV2Xn">
            Tre områden för forskning och utveckling prioriteras av det nystartade
            FoU-rådet i länet. Dessa sektorer är särskilt värda en koncentrerad
            insats med hänsyn till dels deras stora betydelse för sysselsättning
            och teknisk utveckling i länet, dels deras aktualitet i den pågående
            näringspolitiska debatten på riksnivå.
          </p>
          <p xml:id="i-QfhKH2okyNtJFy9ftMm6jh">
            1. Utveckling av livsmedelsindustrin
          </p>
          <p xml:id="i-HHAGi8PLTfHB5m2pk7F5YA">
            Vid Lantbrukarnas länsförbunds konferens (1983-12-09) över ämnet
            ”Jordbruk ger mat och jobb” framlades bl. a. en rapport, sammanställd
            av Lantbrukets utredningsinstitut. Rapporten belyser på ett övertygande
            sätt den stora betydelsen som jord- och skogsbruket och förädlingsindustrier,
            baserade på råvaror från denna näring, har för sysselsättningen
            i Skaraborgs län. Enligt 1980 års folk- och bostadsräkning sysselsattes
            14500 personer i jordbruket, 3760 i livsmedelsindustrin och 4740
            i skogsindustrin. Om man beaktar indirekt och s.k. inducerad sysselsättning
            beräknades sektorn omfatta ca 41000 anställda 1980. Multiplikatoreffekten
            av en expansion i livsmedelsindustrin beräknas ligga så högt som
            3,4; dvs. en ökning med 100 anställda i olika livsmedelsföretag
            ger en totaleffekt på 340 nya
          </p>
          <pb facs="riksdagen-motions-pdf/data/198384/mot_198384__1881/mot_198384__1881-002.pdf"/>
          <p xml:id="i-2Nocu9HSuAnw3kfw5V4EjM">
            Mot. 1983/84:1881 4
          </p>
          <p xml:id="i-8ArftruCnDystgLtfPCnAg">
            arbetstillfällen. Det är alltså motiverat att styra utvecklingsresurser
            till livsmedelssektorn om maximal sysselsättningseffekt eftersträvas.
            Även om olika åtgärder tidigare vidtagits för att stimulera livsmedelsindu-
            strin, finns starka skäl att nu göra en kraftsamling i branschen
            genom insatser från utvecklingsfonden och de olika organ som arbetar
            med anknytning till lantbruket och dess förädlingsindustrier.
            Arbetet bör innefatta en kartläggning av nuläget men framför allt
            syfta till en noggrann identifiering av utvecklingsmöjligheter
            vid befintliga företag, genom produktutveckling, vidareförädling,
            marknadsföring/export, underleveranser, utbildning och kapitalförsörjning.
            Företagens behov av uppdragsforskning bör kartläggas och förmedlas
            till lämpligt forskningsorgan. Bioteknikens möjligheter i produktutvecklingssammanhang
            bör särskilt beaktas. På exportsidan skall ett nära samarbete
            med Sveriges exportråd och Swedish Food Promotion sökas. Ett ökat
            intresse för export kan noteras och möjligheterna har avsevärt
            förbättrats på flera marknader. Skaraborgs län har en unik resurs
            i insjöfisket, som bör kunna utvecklas vad avser såväl primärproduktion
            som förädling. Frågan har utretts av den s.k. styrgruppen för
            vattenbruk inom FRN (forskningsrådsnämnden). Utredningen angående
            översyn av livsmedelsforskning — LIF — har i ett delbetänkande
            Livsmedelsforskning I (SOU 1983:69) redovisat förslag och synpunkter,
            som delvis bör kunna tillämpas i Skaraborgs län.
          </p>
          <p xml:id="i-JmnzR7KXsaBPCd9p5Cafya">
            2. Teknik- och systemutveckling inom underleverantörsföretag
          </p>
          <p xml:id="i-B6QjKqZEwhYM7igLZPjgRp">
            Antalet underleverantörer i Skaraborgs län är mycket stort. Sysselsätt-
            ningen i berörda företag med underleveransandel överstigande 1090
            av omsättningen omfattar ca 7000 anställda. Med hänsyn till underleveransföretagens
            betydelse för sysselsättningen i länet är det utomordentligt viktigt
            att bevaka utvecklingstendenser, krav på ny teknik och bättre
            marknadsföring m. m. Storföretagen, och då inte minst inom bilbranschen,
            har på senare tid aviserat en koncentration av inköpen till större
            underleverantörer. Volvo avser att säga upp 200 av ca 800 leverantörer
            och Saab 100-150 av ca 400. Denna omstrukturering skall genomföras
            inom en period på två till fem år. De underleverantörsföretag
            som skall överleva måste anpassa sig till skärpta krav från köparna.
            Utvecklingsfonden har vissa instrument för att hjälpa underleverantörerna
            att möta de nya kraven: — Utbildning: produktutveckling, datorstödd
            konstruktion/produktion (CAD/CAM), kvalitetsteknik, marknadsföring,
            kapitalrationalisering, robotteknik, NC-programmering, avtalsjuridik,
            inköpsteknik m. m. — Rådgivning/konsultinsatser inom samma områden.
            —- Finansiering. Samarbete kan i ökad omfattning ske med exportrådet,
            Swedish
          </p>
          <pb facs="riksdagen-motions-pdf/data/198384/mot_198384__1881/mot_198384__1881-003.pdf"/>
          <p xml:id="i-8jQvzjLLPEs1WPiUiDiadN">
            Mot. 1983/84:1881 5
          </p>
          <p xml:id="i-8jBYyRrHjrv8TBbtBYMipt">
            Automotive Suppliers, Mekanförbundets underleverantörsgrupp m.
            fl. En annan viktig uppgift för utvecklingsfonden bör vara att
            bistå de mindre underleverantörer som hotas av utslagning. Dessa
            bör kunna integreras med de större leverantörerna, och grupperingar
            av företag skulle i framtiden gemensamt kunna svara för systemleveranser.
            En kartläggning av förutsättningarna för sådana grupperingar kring
            huvudansvariga större leverantörer bör genomföras.
          </p>
          <p xml:id="i-P4hrQruXSH4usLJhox4atd">
            3. Utveckling av elektronikindustri genom ”avknoppning” och nyetablering
          </p>
          <p xml:id="i-DVewZg76Ym1rgWbSo6kvj3">
            Elektronikindustrin är enligt samstämmiga bedömningar en framtids-
            bransch med stora utvecklingsmöjligheter. Branschen är tyvärr
            endast i mycket liten skala representerad i Skaraborgs län. Dock
            har under senare år en viss nyetablering skett inom området, varigenom
            länet tillförts ett tiotal företag, såväl tillverknings- som tjänsteproducerande
            företag. Det är självfallet en viktig näringspolitisk uppgift
            att stödja denna grupp med finansiering, marknadsföring (delvis
            gemensam) och produktutveckling. Därutöver måste dock åtgärder
            vidtas för att bredda branschen genom nyetablering. S.k. avknoppning
            är därvid en intressant väg att pröva. Produktutvecklingscentrum
            i Västsverige har för Göteborgsregionen utvecklat en modell för
            att stimulera elektronikindustrins tillväxt, PROJEKT REGEL (regional
            elektronik). Även utvecklingsfonden har tidigare vidtagit vissa
            åtgärder för att stimulera elektronikanvändning och elektroniktillverkning
            inom Skaraborgs län. Vi hänvisar till riksdagens beslut i höstas
            enligt näringsutskottets betänkande 1983/84:11. Av vad utskottet
            har anfört framgår att betydande insatser redan görs i fråga om
            spridning av CAD/CAM-tekniken till mindre och medelstora företag
            i olika delar av landet. Med hänsyn till den stora betydelsen
            av att denna process påskyndas anser utskottet det befogat att
            man prövar möjligheterna att inrätta ytterligare ett antal fasta
            centraler med inriktning på att tillgodose industrins särskilda
            behov inom varje region. Därvid bör man eftersträva att ta till
            vara kompetens och resurser som finns på olika håll i landet med
            anknytning till bl. a. tekniska gymnasier och företag. Uppdrag
            att utreda frågan bör lämpligen ges till STU. Utskottet föreslår
            att riksdagen gör ett uttalande av denna innebörd. Därmed tillstyrker
            utskottet motion 1982/83:1625 (c). Inriktningen bör vara att en
            av dessa centraler förläggs till Skövde inom det s.k. Västerhöjdsprojektet.
          </p>
          <pb facs="riksdagen-motions-pdf/data/198384/mot_198384__1881/mot_198384__1881-004.pdf"/>
          <p xml:id="i-CGb3adVNDVUwmFSYszU3EX">
            Mot. 1983/84:1881
          </p>
          <p xml:id="i-UdPEKitARAmGYpnZEZEfGK">
            Hemställan
          </p>
          <p xml:id="i-CVdDKUEFcX6sQEH7TwmGAU">
            Med hänvisning till vad som anförts hemställs att riksdagen anhåller
            att regeringen i kontakt med forsknings- och utvecklingsrådet
            samt utvecklingsfonden i Skaraborgs län på lämpligt sätt stöder
            de i motionen nämnda projekten i syfte att stimulera till ökad
            sysselsättning och teknisk utveckling i Skaraborgs län.
          </p>
          <p xml:id="i-RyeZAUbt9y2sWtwCsjkc9m">
            Stockholm den 25 januari 1984
          </p>
          <p xml:id="i-hic9vNWBC9cWbStcCCfXy">
            INGEMAR HALLENIUS (c) BENGT KINDBOM (c) GUNILLA ANDRÉ (c)
          </p>
        </div>
      </div>
    </body>
  </text>
</TEI>
