<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UbU-00296">
  <teiHeader>
    <fileDesc>
      <titleStmt>
        <title>Nationella idrottsutbildningar</title>
        <author corresp="i-MMa2PA7yJ45qkfsEkcFqYb">av Christer Engelhardt (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nationella idrottsutbildningar</title>
          <idno type="rdwebb">GZ02Ub296</idno>
          <rs type="number">Ub296</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GZ02Ub296/text</ref>
          <ref type="dokument_url_html">http://data.riksdagen.se/dokument/GZ02Ub296</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ub296</ref>
          <ref type="doc">http://data.riksdagen.se/fil/D027D0F6-04A4-4FAB-B719-6999D120D5DD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MMa2PA7yJ45qkfsEkcFqYb</idno>
            <name>Christer Engelhardt</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7zdHwiwYuGiR8VWs5gyCXh" type="signed"/>
        <correspContext corresp="i-7zdHwiwYuGiR8VWs5gyCXh">
          <note type="signatory" corresp="i-MMa2PA7yJ45qkfsEkcFqYb"/>
        </correspContext>
        <correspAction type="numbering" xml:id="i-5Z9UePjRz3718f1XJF25zz">
          <date when="2011-10-05"/>
        </correspAction>
        <correspAction type="submission" xml:id="i-5KMVQmzBjBjMXXrE1r6xUR">
          <date when="2011-10-04"/>
        </correspAction>
        <correspAction type="transfer" xml:id="i-2qT6sE6zTXb1HYkzUV3xEC">
          <date when="2011-10-03"/>
        </correspAction>
        <correspAction type="assigned" xml:id="i-JePbLU8j4bfdoufmRhsquz"/>
        <correspContext corresp="i-JePbLU8j4bfdoufmRhsquz">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Uy2oeBgRDVNASLHEY59xiC">
            Förslag till riksdagsbeslut
          </head>
          <p xml:id="i-AaKrkszwF2CqG8x6yoUyh5">
            Riksdagen tillkännager för regeringen som sin mening vad som
            anförs i motionen om behovet av en översyn av reglerna för de
            nationella idrottsutbildningarna.
          </p>
        </div>
        <div type="motContent">
          <head type="h1" xml:id="i-9D3c4qDh2cAsKfkDxkhfZi">
            Motivering
          </head>
          <p xml:id="i-EYTiM7YpwkM1VxqKPvF2pt">
            I samband med att den nya gymnasieskolan infördes höstterminen
            2011 infördes också en ny typ av gymnasial idrottsutbildning,
            så kallade Nationella idrottsutbildningar (NIU). Enligt gymnasieförordningen
            ska sådana utbildningar ha en tydlig elitidrottskaraktär, ha ett
            etablerat samarbete med och tillstyrkas av berört specialidrottsförbund
            och slutligen godkännas av Skolverket. Detta som ett komplement
            till det etablerade Riksidrottsgymnasiesystemet (RIG). Samtidigt
            togs möjligheten för övriga gymnasieskolor att erbjuda ämnet specialidrott
            bort.
          </p>
          <p xml:id="i-J1iGevJS9arrtUuSzZ3S4a">
            Svensk idrott har genom riksidrottsgymnasierna en lång och fin
            tradition av att erbjuda unga lovande idrottare möjlighet att
            kombinera en elitidrottssatsning med gymnasiestudier. Exemplen
            är många på svenska världsstjärnor som gått den vägen: Charlotte
            Kalla, Carolina Klüft och Peter Forsberg är bara några av de mest
            kända.
          </p>
          <p xml:id="i-TFkePJ6SbqJ2YkrTQNhP5h">
            Men riksidrottsgymnasierna fungerar inte för alla idrotter och
            inte heller för alla individer. NIU-systemet kan här utgöra ett
            bra, mer decentraliserat komplement.
          </p>
          <p xml:id="i-Ua9hEcHRPqXzpRWRFgmDwn">
            Tyvärr har starten visat en hel del tecken på barnsjukdomar.
            Exempelvis har olika specialidrottsförbund ställt väldigt olika
            krav på NIU-skolorna och Skolverket har i vissa fall godkänt gymnasieskolor
            som inte tillstyrkts av förbundet. Ett annat problem är små förbund
            som inte har tillräckliga resurser för att hantera en egen NIU-verksamhet
            av tillräcklig kvalitet. Ett problem som uppmärksammats i medier
            och även lett till rättsliga överklaganden är det faktum att elever
            som kommer in på nationella idrottsutbildningar i någon annan
            kommun än sin hemkommun kan få helt olika ekonomiska villkor beroende
            på hemkommunens inställning till exempelvis frågan om inackorderingstillägg.
          </p>
          <p xml:id="i-FZCYm7ScaZTcNPHecjtNSK">
            Allt detta pekar mot att det finns skäl att, utifrån erfarenheterna
            från det gångna året, se över regelverket för NIU i syfte att
            ta ett fastare grepp. Det behövs förändringar och komplement till
            de förordningar som styr inriktning och upplägg i strävan att
            höja kraven och kvaliteten i NIU-verksamheten. Ett sätt att göra
            det skulle kunna vara att ge Riksidrottsförbundet en starkare
            ställning i systemet, motsvarande den ställning som förbundet
            har när det gäller riksidrottsgymnasierna.
          </p>
        </div>
        <div type="motSignatures">
          <list>
            <item xml:id="i-VDm63V7MBFbQJphqczBrEj" who="i-MMa2PA7yJ45qkfsEkcFqYb">
              Christer Engelhardt (S)
            </item>
          </list>
        </div>
      </div>
    </body>
  </text>
</TEI>
