<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-UU-02405">
  <teiHeader>
    <fileDesc>
      <titleStmt>
        <title>Nato</title>
        <author corresp="i-H7qdW9GRQn7LaQ2UGGAvYC">av Kerstin Lundgren m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2405 av Kerstin Lundgren m.fl. (C)</title>
          <idno type="rdwebb">H3022405</idno>
          <rs type="number">2405</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H3022405/text</ref>
          <ref type="dokument_url_html">http://data.riksdagen.se/dokument/H3022405</ref>
          <ref type="dokumentstatus_url_xml">http://data.riksdagen.se/dokumentstatus/H3022405</ref>
          <ref type="docx">http://data.riksdagen.se/fil/5DC61949-EFB4-4BE6-AF4C-3ED6AA9E0DB0</ref>
          <ref type="pdf">http://data.riksdagen.se/fil/C0B354A6-FEFB-490A-9701-6C81AAAE8416</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-H7qdW9GRQn7LaQ2UGGAvYC</idno>
            <name>Kerstin Lundgren</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-W1SpeP85RXQTDYN2miQfXU</idno>
            <name>Daniel Bäckström</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-NXj58dUGKZNY5mhhE2y1sm</idno>
            <name>Göran Lindell</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-JLxQquHU6gZ8ZY9SQpnZ2t" type="signed"/>
        <correspContext corresp="i-JLxQquHU6gZ8ZY9SQpnZ2t">
          <note type="signatory" corresp="i-H7qdW9GRQn7LaQ2UGGAvYC"/>
          <note type="signatory" corresp="i-W1SpeP85RXQTDYN2miQfXU"/>
          <note type="signatory" corresp="i-NXj58dUGKZNY5mhhE2y1sm"/>
        </correspContext>
        <correspAction xml:id="i-Ux7ryrEdhL1UHsNyQ7TFka" type="submitted">
          <date when="2015-10-06"/>
          <time when="13:03:16"/>
        </correspAction>
        <correspAction xml:id="i-VkA3BjyJVoXL5h3msvjqqR" type="reviewed">
          <date when="2015-10-06"/>
          <time when="18:17:15"/>
        </correspAction>
        <correspAction xml:id="i-upHDbgcMNv3UDausN2doN" type="referred">
          <date when="2015-10-13"/>
        </correspAction>
        <correspAction xml:id="i-6xr9pncJTJy8Qx9jV64dSR" type="assigned">
          <date when="2018-04-12"/>
          <time when="17:04:32"/>
        </correspAction>
        <correspContext corresp="i-6xr9pncJTJy8Qx9jV64dSR">
          <ref type="assignedTo">Utrikesutskottet</ref>
        </correspContext>
        <correspAction xml:id="i-T5ANYYPmBxETAhQSkWiYRr" type="behandlas_i"/>
        <correspContext corresp="i-T5ANYYPmBxETAhQSkWiYRr">
          <ref type="uppgift">2017/18:UU11</ref>
          <ref type="ref_dok_id">H501UU11</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU11</ref>
          <ref type="ref_dok_titel">Säkerhetspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:2405 av Kerstin Lundgren m.fl.
          (C) Nato
        </div>
      </div>
      <div type="motBody">
        <div type="motSummary">
          <head xml:id="i-2xhnEhXNjFrAVKSUVHubYk">
            Sammanfattning
          </head>
          <p xml:id="i-YDpTei8Hq6WoN7EZDwZwN5">
            Inledning
          </p>
          <p xml:id="i-DMRypLjHdmjMhhdHfgPkeL">
            Förslag till riksdagsbeslut
          </p>
        </div>
        <div type="motProposal" subtype="förslag">
          <head xml:id="i-NhyxB47nvDqm74hhvttgUr">
            Förslag till riksdagsbeslut
          </head>
          <list style="ol">
            <item xml:id="i-2eFR2W3d1Bk4EjFMuzTkLM">
              Riksdagen ställer sig bakom det som anförs i motionen om att
              Sverige ska påbörja en process mot ett medlemskap i Nato och tillkännager
              detta för regeringen.
            </item>
            <item xml:id="i-7mifmGJj4Lwf4dkaSLrf1A">
              Riksdagen ställer sig bakom det som anförs i motionen om att
              kärnvapen och stationära utländska trupper inte ska få finnas
              på svensk mark och tillkännager detta för regeringen.
            </item>
            <item xml:id="i-R6JXUWQC4hgiiT7Nfc2H28">
              Riksdagen ställer sig bakom det som anförs i motionen om att
              Sverige bör driva frågan att hela Norden ska vara en kärnvapenfri
              zon och tillkännager detta för regeringen.
            </item>
          </list>
        </div>
        <div type="motContent">
          <p xml:id="i-LANREtFh6pnpvv1cGYeyps">
            För att Sverige ska kunna fortsätta att bygga säkerhet tillsammans
            med andra och för att bidra till en större tydlighet vad gäller
            Sveriges utrikes- och säkerhetspolitik föreslår Centerpartiet
            att Sverige tar ställning för ett svenskt Natomedlemskap. I processen
            för ett svenskt Natomedlemskap anser Centerpartiet att Sverige
            ska eftersträva ett nära samarbete med Finland, med målet att
            båda länderna ska bli medlemmar samtidigt.
          </p>
          <head xml:id="i-NWgwLnEwn6c6NJLZ6NMy5V" type="h1">
            Inledning
          </head>
          <head xml:id="i-FhdsFPYN8pEFiiEtJWXTdp" type="h1">
            Motivering
          </head>
          <p xml:id="i-4P6fDMwpgBeGVgpVkoCyYi">
            Medlemskap i Nato
          </p>
          <p xml:id="i-WL9Aj7VwiZzV2naN8hGcX4">
            Norden som kärnvapenfri zon
          </p>
          <p xml:id="i-TsEHAryA7DBd4uV3dphAq2">
            En ny säkerhetspolitisk verklighet
          </p>
          <head xml:id="i-QHdogpkAhdq7gxB2tYzXb1" type="h2">
            Medlemskap i Nato
          </head>
          <p xml:id="i-XUL6CdEMht1SHHV9AD9XQ7">
            I en värld i ständig förändring är samarbete och transparens
            en styrka. Insikten att en stat som Sverige stärker sin egen säkerhet
            genom att lita och förlita sig på andra är viktig i en tid då
            Europa står inför såväl ekonomiska som säkerhetspolitiska utmaningar.
            För att kunna fortsätta att bygga vår säkerhet tillsammans med
            andra och för att bidra till en större tydlighet vad gäller Sveriges
            utrikes- och säkerhetspolitik föreslår Centerpartiet ett svenskt
            Natomedlemskap. Slutsatsen att påbörja en process mot ett medlemskap
            i Nato bygger på hur vi sett utvecklingen i vår omvärld under
            lång tid och hur vi strategiskt vill bygga vår säkerhetspolitik
            framåt. Centerpartiet vill samtidigt att ett svenskt Natomedlemskap
            baseras på bred politisk samsyn.
          </p>
          <p xml:id="i-JkdsQ8K4MNFEggTRaMimYx">
            I processen för ett svenskt Natomedlemskap anser vi att Sverige
            ska eftersträva ett nära samarbete med Finland, med målet att
            båda länderna ska bli medlemmar samtidigt. Vi har redan i dag
            ett nära samarbete med Finland kring försvars- och säkerhetsfrågor.
            Detta är ett samarbete som kommer att fördjupas under de kommande
            åren. Då är det naturligt att en del av detta fördjupade samarbete
            också handlar om att tillsammans söka medlemskap i Nato. Det stärker
            våra bägge länders möjligheter att kunna bidra till stabilitet
            och säkerhet i närområdet men också i insatser för internationell
            säkerhet.
          </p>
          <head xml:id="i-PMMPmMXCspeseCN5ZbCpJC" type="h2">
            Norden som kärnvapenfri zon
          </head>
          <p xml:id="i-Ap8SQ16XDUGghdjpqbhHW">
            Skulle Sverige och Finland bli medlemmar i Nato ingår samtliga
            nordiska länder i försvarsalliansen. Det skulle stärka Nordens
            röst i den globala utrikes- och säkerhetspolitiken och ge oss
            ökade möjligheter att tillsammans påverka Natos framtida utveckling.
            Vårt tydliga mål vid ett scenario där samtliga nordiska länder
            är Natomedlemmar är att Norden ska förklaras som kärnvapenfri
            zon. Centerpartiet anser även att Sverige, likt Norge, ska sätta
            upp villkoret om att kärnvapen och stationär utländsk trupp inte
            får finnas på svensk mark när vi ansluter oss till Nato.
          </p>
          <p xml:id="i-AMriJFRbNXRGW2ZRHmWaSn">
            Sverige har varit entydigt med att vi bygger säkerhet tillsammans
            med andra, både nära och långt borta. Vi har samarbetat i många
            insatser tillsammans med Nato och sett värdet av att samarbetet
            fördjupas. Centerpartiet har återkommande drivit på för att samarbetet
            inte ska ske i det tysta utan förespråkat en öppen, vital och
            seriös debatt. Redan 2011 efterfrågade Centerpartiet en förutsättningslös
            analys av vår omvärld och av Sveriges framtida försvars- och säkerhetspolitiska
            samarbeten. För Centerpartiet var det viktigt att frågan om ett
            svenskt Natomedlemskap ingick i den analysen. Kravet på en analys
            fick gehör i alliansregeringen och utredaren, ambassadören Tomas
            Bertelman, lämnade förra hösten fram sina rekommendationer.
          </p>
          <p xml:id="i-RRLNj6W3oGnkeSmLVTxdsU">
            Utredningen konstaterar att Sverige i dag saknar de fördelar
            som kommer med ett fullvärdigt medlemskap. Vi har ingen rösträtt
            eller formellt inflytande och vi saknar inte minst den kollektiva
            säkerhetsgarantin. Vi kan, med andra ord, inte räkna med att Nato
            kommer till undsättning vid en eventuell militär konflikt.
          </p>
          <p xml:id="i-7qX68EKx7yAWybNc41p2FE">
            Om Sverige skulle bli utsatt för en militär attack är vi redan
            i dag direkt beroende av stöd utifrån. Vi saknar förmågan att
            försvara oss själva under en längre tid. Samtidigt är Nato mycket
            tydligt med att Sverige inte kan förvänta sig militärt stöd om
            vi inte är fullvärdiga medlemmar i organisationen. Den verkligheten
            kan vi inte längre blunda för.
          </p>
          <head xml:id="i-X1ZCr9MjNqekyrCWZxA1FV" type="h2">
            En ny säkerhetspolitisk verklighet
          </head>
          <p xml:id="i-9HeUtK5ntQFSJ7v8fqD4bk">
            Vi kan heller inte blunda för problematiken att många i Sverige
            i dag lever kvar i en illusion om en annan säkerhetspolitisk verklighet.
            Sverige är medlem av EU och omfattas därmed av den solidaritetsklausul
            som följer av Lissabonfördraget. Därtill har svenska regeringar,
            såväl alliansstyrda som socialdemokratiskt styrda, gång efter
            annan förklarat att vi inte kommer att förhålla oss passiva om
            en katastrof eller ett angrepp skulle drabba ett EU-land eller
            någon av våra nordiska grannar och att vi förväntar oss att dessa
            länder agerar på samma sätt om Sverige drabbas. Vårt land ska
            både kunna ge och ta emot stöd såväl civilt som militärt. Neutralitetspolitiken
            må ha tjänat oss väl, men Sverige är i dag inte ett neutralt land.
          </p>
          <p xml:id="i-JE8U2MEbTZ9UU94tmhJJzs">
            Redan i dag är samarbetet med och närheten till Nato stark. Genom
            att delta i alla större Natooperationer under FN-mandat och i
            större Natoövningar i Europa har Sverige utvecklat en samverkansförmåga
            med försvarsalliansen som är lika hög som hos många av Natos medlemmar.
            Samarbetet är centralt för den svenska Försvarsmaktens operativa
            förmåga.
          </p>
          <p xml:id="i-SPFzVwTLhKBBSkUNG9oYjX">
            Ska vi kunna fortsätta att bygga vår gemensamma säkerhet tillsammans
            med andra så krävs det att vi också vågar ifrågasätta tidigare
            sanningar. Sverige är inte längre tydligt, trovärdigt eller transparent
            i vårt icke-medlemskap. Centerpartiet befarar att en falsk alliansfrihet
            riskerar att bli en säkerhetsrisk snarare än en trygghet, även
            om vi i dag inte ser något direkt militärt hot mot Sverige i närtid.
          </p>
          <p xml:id="i-WuQXP7LRamA54wE46euXQU">
            Tiden då Nato och Warszawapakten stod öga mot öga med varandra
            i Europa, som två geografiskt och ideologiskt cementerade block,
            är också sedan länge förbi. Nato har vuxit som organisation och
            fått många nya medlemmar, inte minst i Östeuropa. I dag är grannländer
            som Estland, Lettland, Litauen och Polen medlemmar i Nato. Länder
            som Sverige inte bara delar Östersjökust med utan som vi också
            redan i dag samarbetat med i såväl EU:s snabbinsatsstyrka, Nordic
            Battlegroup, som i Organisationen för säkerhet och samarbete i
            Europa (OSSE). I ljuset av att Nato förändrats anser Centerpartiet
            att det även är dags för Sverige att förändra sin syn på Nato.
          </p>
          <p xml:id="i-Xdj2n8SYY9CEafLFhu3YZg">
            Centerpartiet vill att Sverige ska bidra till att utveckla ett
            Nato som bygger fred. Vi vill vara solidariska med våra nordiska
            och baltiska grannar. Vi vill stärka den svenska försvarsförmågan
            och samtidigt tydligt peka ut riktningen framåt. Omvärlden ska
            inte längre behöva vara osäker på var Sverige står. Vi anser därför
            att Sverige, gemensamt med Finland, bör påbörja en process för
            medlemskap i Nato.
          </p>
        </div>
        <div type="motSignatures">
          <list>
            <item xml:id="i-8JHYgmyzt46A2j293Pj5m2" who="i-H7qdW9GRQn7LaQ2UGGAvYC">
              Kerstin Lundgren (C)
            </item>
            <item xml:id="i-RdRC1FLKrv2RtodzwLzP6d" who="i-W1SpeP85RXQTDYN2miQfXU">
              Daniel Bäckström (C)
            </item>
            <item xml:id="i-B6JfvhQMRP1idyFeR5GmeB" who="i-NXj58dUGKZNY5mhhE2y1sm">
              Göran Lindell (C)
            </item>
          </list>
        </div>
      </div>
    </body>
  </text>
</TEI>
