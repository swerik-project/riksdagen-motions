<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SfU-03647">
  <teiHeader>
    <fileDesc>
      <titleStmt>
        <title>med anledning av prop. 2016/17:133 Kompletteringar av den tillfälliga lagen för uppehållstillstånd rörande studier på gymnasienivå</title>
        <author corresp="i-AHfQ621Fp1orxTGB2WDjUY">av Fredrik Malm m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3647 av Fredrik Malm m.fl. (L)</title>
          <idno type="rdwebb">H4023647</idno>
          <rs type="number">3647</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H4023647/text</ref>
          <ref type="dokument_url_html">http://data.riksdagen.se/dokument/H4023647</ref>
          <ref type="dokumentstatus_url_xml">http://data.riksdagen.se/dokumentstatus/H4023647</ref>
          <ref type="docx">http://data.riksdagen.se/fil/D4BDC69A-98F4-4B02-BD22-5F5560A925F0</ref>
          <ref type="pdf">http://data.riksdagen.se/fil/F334C2E0-50D1-4E23-88BD-26FC3A7CBDD2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-4DDmK8GJecdW8ayi6SRE9V"/>
        <correspContext corresp="i-4DDmK8GJecdW8ayi6SRE9V">
          <ref>Proposition 2016/17:133</ref>
        </correspContext>
        <correspAction xml:id="i-KEM4gpBgNi74pAmpw6KbRu" type="signed"/>
        <correspContext corresp="i-KEM4gpBgNi74pAmpw6KbRu">
          <note type="signatory" corresp="i-AHfQ621Fp1orxTGB2WDjUY"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HPYYRQv4ch2ZKcsG9Poys5"/>
        </correspContext>
        <correspAction type="submitted" xml:id="i-EzwbqZjQPn55iYRjeuzhNX">
          <date when="2017-03-16"/>
          <time when="16:38:00"/>
        </correspAction>
        <correspAction type="dismissed" xml:id="i-Mr6eRktFocebdYkrUjMryH">
          <date when="2017-03-28"/>
        </correspAction>
        <correspAction type="reviewed" xml:id="i-Q2VHmXXXVF3TSCg1LUHeyt">
          <date when="2017-03-28"/>
          <time when="15:15:40"/>
        </correspAction>
        <correspAction type="referred" xml:id="i-42AfgYeZWgNooQX7Qw5o4H">
          <date when="2017-03-29"/>
        </correspAction>
        <correspAction type="assigned" xml:id="i-7j3E3c2zGvD9zTkRYxdLsk">
          <date when="2017-06-30"/>
          <time when="12:13:17"/>
        </correspAction>
        <correspContext corresp="i-7j3E3c2zGvD9zTkRYxdLsk">
          <ref type="assignedTo">Socialförsäkringsutskottet</ref>
        </correspContext>
        <correspAction type="behandlas_i" xml:id="i-CcVNBvEUNcX61RLZuNSSw3"/>
        <correspContext corresp="i-CcVNBvEUNcX61RLZuNSSw3">
          <ref type="uppgift">2016/17:SfU19</ref>
          <ref type="ref_dok_id">H401SfU19</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SfU19</ref>
          <ref type="ref_dok_titel">Kompletteringar av den tillfälliga lagen för uppehållstillstånd rörande studier på gymnasienivå</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2016/17:3647 av Fredrik Malm m.fl. (L) med anledning av prop. 2016/17:133 Kompletteringar av den tillfälliga lagen för uppehållstillstånd rörande studier på gymnasienivå</div>
      </div>
      <div type="motBody">
        <div type="motProposal" subtype="förslag">
          <head xml:id="i-CPhduurp6YNTYcMAiDhGaP">
            Förslag till riksdagsbeslut
          </head>
          <list style="ol">
            <item xml:id="i-NqBJgXv9BV1SZRL46HfBiF">
              Riksdagen avslår propositionen.
            </item>
            <item xml:id="i-7D1BTiD3dEVAbiz519Ac8B">
              Riksdagen ställer sig bakom det som anförs i motionen om skolpersonals
              ansvar när det gäller uppehållstillstånd och tillkännager detta
              för regeringen.
            </item>
            <item xml:id="i-2ovyHpXk4wF33EPmDKYZ85">
              Riksdagen ställer sig bakom det som anförs i motionen om att
              använda asyltiden som en förberedelsetid och att unga asylsökande
              ska uppmuntras att gå i skolan och tillkännager detta för regeringen.
            </item>
            <item xml:id="i-BHzH9HGPFxYUBWztNp7Leg">
              Riksdagen ställer sig bakom det som anförs i motionen om att
              skälen för om en person ska få stanna i Sverige ska handla om
              man har asylskäl och inte andra faktorer som föreslås i propositionen
              och tillkännager detta för regeringen.
            </item>
            <item xml:id="i-Mfhzx1N3a4Z3D5D8kFctWD">
              Riksdagen ställer sig bakom det som anförs i motionen om ett
              tydligt och rättssäkert asylsystem, inklusive längden på tillfälliga
              uppehållstillstånd, och tillkännager detta för regeringen.
            </item>
            <item xml:id="i-8PrbJzX9dRNJ6GzcnUKAxA">
              Riksdagen ställer sig bakom det som anförs i motionen om att
              förkorta handläggningstiderna för asylbeslut och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-6swPyqTUezdCvDHtccZ8Mn">
            Motivering
          </head>
          <p xml:id="i-JnkU6KSZhQhXkxPmqAmme4">
            I den aktuella propositionen presenteras förslag som innebär
            att förlängt uppehållstillstånd kan beviljas till ungdomar som
            studerar på gymnasial nivå och sköter sina studier. Förslaget
            ska ses som en komplettering till den tillfälliga restriktiva
            migrationslagstiftning som regeringen presenterade hösten 2015.
            Förslaget innebär att ungdomar som omfattas av den tillfälliga
            lagen ska kunna få ett uppehållstillstånd med en längre giltighetstid.
            Det är fråga om fyra olika situationer beroende på om grunden
            för tillståndet kvarstår eller inte, om det föreligger verkställighetshinder,
            vilken typ av studier det är fråga om m.m. De tidsperioder som
            ett tillstånd ska gälla varierar beroende på grunden för tillståndet.
          </p>
          <p xml:id="i-W6BkvSdTMAADR3zu7R2T34">
            Sammantaget innebär regeringens förslag att en redan mycket komplicerad
            lagstiftning blir ännu mer komplex och att personer som saknar
            asylskäl ska få stanna i Sverige. Liberalerna anser liksom en
            rad remissinstanser, som Kammarrätten i Stockholm, Förvaltningsrätten
            i Stockholm och Göteborg och Migrationsverket, att lagförslaget
            leder till tillämpningssvårigheter och påverkar rättssäkerheten.
            Kammarrätten i Stockholm skriver följande: ”Sammantaget anser
            kammarrätten att förslaget så som det är utformat i remissen har
            så stora brister att det inte bör genomföras.” Även Lagrådet understryker
            att ett svårtillgängligt regelverk nu kompliceras ytterligare.
          </p>
          <p xml:id="i-7k3xbCrnmHaXVejqphqp2p">
            En av Liberalernas mest centrala invändning mot regeringens förslag
            är att det är orimligt att regeringen med sitt förslag vill lägga
            ett så tungt ansvar på rektorer, skolpersonal och socialsekreterare.
            De riskerar att hamna i mycket svåra etiska dilemman eftersom
            de tvingas bli delaktiga i avgörandet om personens uppehållstillstånd
            ska återkallas eller inte. Skolverket skriver följande: ”Skolverket
            bedömer att utkastets förslag om uppehållstillstånd för studier
            på gymnasial nivå i praktiken innebär att huvudmannen för utbildningen
            kan komma att avgöra tiden för uppehållstillståndet.” Vidare skriver
            Sveriges Skolledarförbund följande: ”Förbundet är allvarligt oroade
            för den roll som lärare och skolledare förväntas ta i processen
            gällande beviljande av uppehållstillstånd. Skolledare och lärare
            riskerar att hamna i mycket svåra etiska dilemman.” Liberalerna
            kan bara hålla med och vi menar att skälen för om en person ska
            få stanna i Sverige ska handla om huruvida man har asylskäl eller
            inte, och det är Migrationsverkets ansvar att hantera och bedöma
            detta, inte Sveriges lärare och rektorer.
          </p>
          <p xml:id="i-3UQrPSQ9EFSVjVeMkwrdnV">
            De som befinner sig i Sverige ska självklart uppmuntras att gå
            i skolan. Unga asylsökande har rätt att gå i skolan inklusive
            gymnasiet men en del har svårt att motivera sig att följa kursplanen
            när de inte vet om framtiden kommer att vara här eller i hemlandet.
            Vi anser att asyltiden i Sverige bör användas som förberedelsetid
            oavsett var i världen den unge kommer att ha sin framtid. Därför
            bör det till exempel finnas flexibilitet från skolans sida när
            det gäller mer av anpassade studier för att fokusera på ämnen
            som den unge har användning för även utanför Sverige. Civilsamhället,
            inklusive studieförbunden, kan spela en viktig roll när det gäller
            att bidra till verksamheter som ger de unga färdigheter för livet.
            I de fall där asylansökan avslås kan även civilsamhället, inklusive
            studieförbunden, bidra till projekt för etablering i hemländerna.
          </p>
          <p xml:id="i-HZPSBWqNHmtCZSYou5BQds">
            Kriget i Syrien fortsätter med full styrka och människor fortsätter
            att ta sig till Europa, en del söker sig till Sverige. De senaste
            åren har många människor, inklusive ensamkommande barn och unga
            från framför allt Afghanistan, kommit till Sverige med hopp om
            en framtid här. På vissa håll har hela byar i Afghanistan mer
            eller mindre tömts på lite äldre pojkar och unga män. Orsakerna
            till att många sökt sig hit är flera: säkerhetssituationen och
            förföljelse och trakasserier av talibangrupper i vissa delar av
            landet. En del av de unga har varit bosatta i Iran, flera av dem
            har alltid bott i Iran, men på grund av den allt svårare situationen
            för afghaner i Iran finns där ingen framtidstro. Under 2015 blev
            fler medvetna om möjligheterna att få asyl i Europa och framför
            allt i Sverige som anses vara ett attraktivt land att komma till.
            På vägen har många gjort sig beroende av smugglare och betalat
            stora pengar.
          </p>
          <p xml:id="i-Kz2HYHRdaePqqczsxVcNAi">
            Sverige ska vara med och ta ett stort ansvar för en human flyktingpolitik
            i Europa men inte heller våra resurser är obegränsade. Vårt fokus
            måste vara på dem som verkligen behöver skydd. Som liberaler värnar
            vi asylrätten, vilket innebär att alla ska kunna söka asyl men
            att inte alla får asyl. De som saknar asylskäl ska inte få stanna
            och inte heller erbjudas gymnasieutbildning, vilket regeringens
            förslag innebär. Det är mycket olyckligt att fokus nu flyttar
            från en persons asylskäl till andra faktorer.
          </p>
          <p xml:id="i-EecvDaqd4Fz3semHCdXro8">
            Liberalerna framförde redan i samband med riksdagsbehandlingen
            av den tillfälliga lagen för uppehållstillstånd ett antal centrala
            invändningar; i stället för att lappa och laga ett redan komplicerat
            system med nya komplexa och oförutsägbara regler som är otydliga
            för myndigheter och asylsökanden vill Liberalerna se ett tydligt
            och rättssäkert asylsystem. Regeringens mycket korta tillfälliga
            uppehållstillstånd på 13 månader bidrar till den situation som
            regeringen nu försöker rätta till. De korta uppehållstillstånden
            försämrar integrationen då nyanlända har svårare att etablera
            sig på arbetsmarknaden, och motiverar inte unga att följa sina
            studier eftersom de inte vet hur länge de får stanna. Liberalerna
            anser i stället att treåriga uppehållstillstånd vore att föredra
            framför dessa alltför korta uppehållstillstånd.
          </p>
          <p xml:id="i-TQSD3AEzLeXBco7ZXeJSQK">
            Den tillfälliga lagen leder till att antalet överklaganden och
            ansökningar om förlängda uppehållstillstånd ökar, vilket påverkar
            belastningen på Migrationsverket och migrationsdomstolarna. Att
            nu lägga på ytterligare komplicerade regler och undantag medför
            en uppenbar risk för ännu längre handläggningstider, ibland kanske
            längre än den tidsperiod som ett nytt tillstånd avses gälla. Lagrådet
            anför: ”Det kan befaras att en kaotisk situation kommer att uppstå
            som innebär osäkerhet för en utsatt grupp.” Dessutom kommer det
            frivilliga återvändandearbetet att minska. Migrationsverket skriver:
            ”Antalet ärenden får antas öka, samtidigt som det organiserade
            frivilliga återvändandearbetet kan komma att minska. Konsekvensen
            kan därför bli att det kommer finnas fler barn och unga vuxna
            i mottagningssystemet.” Liberalerna kan bara instämma i dessa
            farhågor. I stället för att införa nya komplicerade regler som
            ökar handläggningstiderna måste det till åtgärder för att korta
            handläggningstiderna för asylbeslut. Väntan och ovisshet är frustrerande
            och negativ för alla asylsökande och särskilt för unga asylsökanden.
            Dessutom är väntan kostsam för samhället. Handläggningstiderna
            för asylbesked måste kortas och Migrationsverket ges förutsättningar
            att snabbare behandla ärenden som med stor sannolikhet får bifall
            respektive avslag. Liberalerna vill därför att klara bifallsärenden
            och tydliga avslagsärenden ska avgöras inom tre månader. Vi vill
            se snabbspår för Syrienflyktingar som i dag finns i Sverige och
            som kan styrka sin identitet. Prövningstillstånd för överklagande
            och en förenklad överklagandeprocess bör införas.
          </p>
          <p xml:id="i-Wu6WoUoitS7efWMkaczeAX">
            Vidare måste de psykosociala aspekterna avseende unga asylsökande
            lyftas allt mer. Många unga asylsökande mår mycket dåligt och
            de måste få stöd i att hantera sin oro. Här spelar skolan, socialtjänst,
            barn- och ungdomsmottagningar, sjukvården och organisationer en
            stor roll. Det är centralt att kommunernas kunskap och förutsättningar
            att hantera asylsökande ungdomars psykiska ohälsa kan stärkas
            inom socialtjänsten och att samverkan mellan kommunen och sjukvårdshuvudmännen
            i frågor som gäller psykisk ohälsa bland asylsökande ungdomar
            kan förbättras.
          </p>
        </div>
        <div type="motSignatures">
          <list>
            <item xml:id="i-4urmbCNt412bouMuxsrpLs">
              Fredrik Malm (L)
            </item>
            <item xml:id="i-PAbSUZVzRdyLCaQ2JSgbEk">
              Christer Nylander (L)
            </item>
            <item xml:id="i-PF4YqqTzsBwsUF8XEAFn1W">
              Tina Acketoft (L)
            </item>
            <item xml:id="i-Pgwa2Bze2rmEp7c2ffin7X">
              Emma Carlsson Löfdahl (L)
            </item>
            <item xml:id="i-3w6ZZ4ZzNzq6g2KSpwyejB">
              Mats Persson (L)
            </item>
            <item xml:id="i-PuRpjGkmuEEZydSBhd5oE5">
              Maria Weimer (L)
            </item>
          </list>
        </div>
      </div>
    </body>
  </text>
</TEI>
