<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__fk__375/mot_1964__fk__375-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 375 år 1964 9
          </p>
          <p>
            Nr 375
          </p>
          <p>
            Av herr Adolfsson, om åtgärder för fortsatt drift vid Oskars-
            hamns varv.
          </p>
          <p>
            (Lika lydande motion nr 449 i Andra kammaren)
          </p>
          <p>
            För något år sedan bedömdes varvsindustrien i Sverige befinna
            sig i ett bekymmersamt läge. Trots den stora tonnagebristen världen
            över var orderingången otillfredsställande. Detta föranledde bl.
            a. vissa stat- liga åtgärder i form av kreditgarantier m. m. Situationen
            förändrades snabbt. Orderingången har sedan en tid varit så stor
            att sysselsättningen inom skeppsbyggeriet blivit tryggad för flera
            år framåt. För de stora varven har t.o.m. vissa svårigheter att
            tillgodose arbetskraftsbehovet gjort sig gällande. Man har anledning
            förmoda att denna gynnsamma konjunktur för skeppsvarven kommer
            att bestå, eftersom tonnagebris- ten är stor, särskilt beträffande
            fiske- och oljetonnage. Ett av de svenska varven — Oskarshamns
            — bereder sig emellertid att i denna för skeppsbyggeriet gynnsamma
            situation lägga ned rörel- sen. Till de många anmärkningsvärda
            omständigheterna i samband med dessa avvecklingsplaner får läggas,
            att varvsledningen för endast några få år sedan begärde att Oskarshamns
            stad skulle ställa mark till förfogande för att möjliggöra varvsrörelsens
            utbyggnad, en hemställan som staden tillmötesgick. Vid detta tillfälle
            antyddes planer på en ut- byggnad och modernisering till en uppskattad
            kostnad av ca 40 miljo- ner kronor. Senare inledde Jungnerkoncernen
            — varvets ägare — emellertid den rakt motsatta politiken. Hösten
            1962 påbörjades således en successiv inskränkning av driften.
            Antalet årsanställda, som år 1960 uppgick till 1440, reducerades
            genom denna avvecklingspolitik till ca 850 i decem- ber månad
            1963. Besked beträffande denna politiks slutmål vägrade koncernledningen
            länge att lämna. I juni månad 1963 delgavs offentlig- heten slutligen
            beskedet att varvsrörelsen skulle avvecklas helt fram till september
            1964. Detta meddelande upprörde helt naturligt varvets anställda
            och sta- dens befolkning och förorsakade stadens och länets myndigheter
            stora bekymmer. Såväl Oskarshamns stad som staten har påtagit
            sig stora ekonomiska utgifter för att i görligaste mån skapa nya
            arbetstillfällen
          </p>
          <pb facs="riksdagen-motions-pdf/data/1964/mot_1964__fk__375/mot_1964__fk__375-002.pdf"/>
          <p>
            10 Motioner i Första kammaren, nr 375 år 1964
          </p>
          <p>
            i staden i ersättning för de som förlorats genom varvsrörelsens
            mins- kade omfattning och kommer att förloras vid dess slutliga
            nedläggande. I ett interpellationssvar i riksdagen i december
            1963 meddelade inri- kesministern att 400—500 nya arbetstillfällen
            kommer att skapas i Oskarshamn intill 1964 års slut. Dessa insatsers
            betydelse får självfal- let inte förringas. Dock bör framhållas
            att många varvsarbetare redan tvingats flytta från sin stad för
            att erhålla arbete i sitt yrke samt att en del av de nyvärvade
            företagen till staden hämtats från platser som själva behövt ha
            dem kvar. Att de luckor som uppstått och uppstår genom Jungnerkoncernens
            handlingssätt i viss utsträckning kan komma att fyllas genom annan
            industrialisering, inaktualiserar inte frågan om åtgärder för
            varvsrörel- sens bibehållande. Det finns inom staden och länet
            en allmän önskan om att så skall ske. Främsta motivet härför är
            att staden och länet sak- nar verkliga storindustrier och har
            en ogynnsam näringspolitisk ut- veckling. Detta har gett starka
            utslag i utflyttningsstatistiken. Netto- utflyttningen från länet
            var åren 1930—1961 ca 25000 personer. För åren 1962 och 1963 utgjorde
            utflyttningsöverskottet ca 1400 respektive 900 personer. Jungnerkoncernen,
            som tydligen funnit annan koncernverksamhet mera profitgivande
            än varvsrörelsen, har underlåtit de för en rationell varvsdrift
            nödvändiga moderniseringarna av anläggningarna. Resulta- tet är
            att varvet alltmera »körts ner i botten». När ett privatkapitalis-
            tiskt företag med utgångspunkt från sina egna snäva bedömningar
            för- far så kan ju alltid den frågan ställas: Finns det anledning
            för samhäl- let att genom egna åtgärder överta det ansvar som
            det privata företaget inte velat ta? Ett för alla situationer
            och förhållanden godtagbart ja- svar kan givetvis inte ges på
            den frågan. De rådande konjunkturerna inom varvsindustrien, den
            näringspolitiska situationen i Kalmar län samt svårigheterna för
            varvets kvarvarande anställda att inom sin stad eller länet erhålla
            sysselsättning inom sitt yrke (endast något 100-tal av de 850
            kvarvarande varvsarbetarna beräknas erhålla sysselsättning i mekaniskt
            verkstadsarbete inom sin ort) motiverar emellertid här statliga
            åtgärder i ena eller andra formen för att säkra fortsatt varvs-
            drift. Vad varvskonjunkturerna angår har man anledning utgå ifrån
            att bl. a. de stora utbyggnadsplanerna för handels- och fiskeflottorna
            i Sovjetunionen och flera andra länder kan medverka till en tillfreds-
            ställande orderingång för ett moderniserat Oskarshamns varv, särskilt
            om dessa affärer så långt gäller Sovjetunionen kan ske på utbytesbasis
            sedan Sovjetunionens oljeledning till Östersjökusten blivit färdig.
            Också svenska statsbeställningar vid varvet under en övergångstid
            kan tänkas.
          </p>
          <pb facs="riksdagen-motions-pdf/data/1964/mot_1964__fk__375/mot_1964__fk__375-003.pdf"/>
          <p>
            Motioner i Första kammaren, nr 375 år 1964 11
          </p>
          <p>
            Under tidigare behandling i riksdagen av frågan om Oskarshamns-
            varvet framhölls vidare av oss den stora brist på bl. a. fisketonnage
            som råder i u-länderna. Vi påpekade att här kunde ett varv sådant
            som Oskarshamns ges stora uppgifter i förbindelse med stödet åt
            u-länderna. Denna tanke har kommit till uttryck också på annat
            håll. Under erin- ran att fisket är ett av de problem man brottas
            med i u-länderna skrev docent Joachim Israel i en tidningsartikel
            i juli 1963 bl. a. följande: »Ett statsägt eller statsstött fiskebåtsvarv
            i Oskarshamn kunde produ- cera båtar och skänka bort dem till
            de länder som i dag behöver dem så nödvändigt.&gt; Dr John Takman
            hade i en tidningsartikel någon tid dessförinnan gett uttryck
            för liknande tankegångar. Han erinrade om de siffror som an- fördes
            vid FN:s livsmedels- och jordbruksorganisations livsmedelskon-
            gress i Washington 1963: »Varje dag denna vecka dör 10 000 personer
            av svält och bristsjuk- domar. Mer än hälften av världens tre
            miljarder människor lever i stän- dig hunger. Enbart i Indien
            beräknas 50 miljoner barn komma att dö av svält och bristsjukdomar
            under de närmaste 10 åren.» Dr Takman tillfogade: Innan varvet
            i Oskarshamn läggs ner och ytterligare fem miljoner människor
            dör av hunger och bristsjukdomar, kan det vara lämpligt att fundera
            på följande fakta: De flesta som hungrar lider framför allt av
            äggvitebrist. Fisk hör till de viktigaste äggviterika livsmedlen.
            Av de 100 miljarder ton fisk som världshaven beräknas producera
            varje år fångas och konsumeras bara omkring 40 miljoner ton. I
            de flesta hungerdrabbade länderna saknar man moderna fiskefar-
            tyg och rationella metoder att ta tillvara det överflöd av livsmedel
            som finns vid kusterna. De anförda siffrorna ger anvisning om
            ytterligare ett område inom
          </p>
          <p>
            vilket ett varv sådant som Oskarshamnsvarvet skulle kunna prestera
            välbehövliga insatser. Med stöd av det anförda föreslås, att riksdagen
            i skrivelse till Kungl. Maj:t hemställer om sådana åtgärder att
            fortsatt drift vid Oskarshamns varv kan säkras, eventuellt genom
            statligt övertagande av varvsrörelsen.
          </p>
          <p>
            Stockholm den 25 januari 1964
          </p>
          <p>
            Gunnar Adolfsson
          </p>
        </div>
      </div>
    </body>
  </text>
</TEI>
