<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-MJU-00028">
  <teiHeader>
    <fileDesc>
      <titleStmt>
        <title>med anledning av prop. 2013/14:214 Strandskydd vid små sjöar och vattendrag</title>
        <author corresp="i-WG11xmCpAW9nyyXv1sJFAK">av Helena Leander m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:214 Strandskydd vid små sjöar och vattendrag</title>
          <idno type="rdwebb">H102MJ28</idno>
          <rs type="number">MJ28</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H102MJ28/text</ref>
          <ref type="dokument_url_html">http://data.riksdagen.se/dokument/H102MJ28</ref>
          <ref type="dokumentstatus_url_xml">http://data.riksdagen.se/dokumentstatus/H102MJ28</ref>
          <ref type="doc">http://data.riksdagen.se/fil/38EC4C7F-8DC9-4F37-8318-3630FC6BD10F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-V1piU7dAy9T73Gqt6tm91j</idno>
            <name>Kew Nordqvist</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-QT9u7fNqxECtACgyBQKAGz"/>
        <correspContext corresp="i-QT9u7fNqxECtACgyBQKAGz">
          <ref>Proposition 2013/14:214</ref>
        </correspContext>
        <correspAction xml:id="i-C8SggggnpXctGCdYrvNiXX" type="signed"/>
        <correspContext corresp="i-C8SggggnpXctGCdYrvNiXX">
          <note type="signatory" corresp="i-WG11xmCpAW9nyyXv1sJFAK"/>
          <note type="signatory" corresp="i-V1piU7dAy9T73Gqt6tm91j"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-DLt3BwBDVwBxqxVEki5m5B"/>
        </correspContext>
        <correspAction type="referral" xml:id="i-LSR5nGQL1X8d7XfLM347nX">
          <date when="2014-04-29"/>
        </correspAction>
        <correspAction type="referral" xml:id="i-LTwqQrGoYyVjqcpvf3VN7q">
          <date when="2014-04-29"/>
        </correspAction>
        <correspAction type="dismissal" xml:id="i-Sc2ZizzfiHcvBfoZfcZ18v">
          <date when="2014-04-28"/>
        </correspAction>
        <correspAction type="dismissal" xml:id="i-Y9Th4pXs2HazP1kSg3Zg1v">
          <date when="2014-04-28"/>
        </correspAction>
        <correspAction type="submission" xml:id="i-168TTJnfEdJcEjrUQWPjxz">
          <date when="2014-04-24"/>
        </correspAction>
        <correspAction type="transfer" xml:id="i-UGeMBGCeG6LqBnnGZ8rUjr">
          <date when="2014-04-24"/>
        </correspAction>
        <correspAction type="assigned" xml:id="i-SHsGsHrKVUhdaBzgAHwJAB"/>
        <correspContext corresp="i-SHsGsHrKVUhdaBzgAHwJAB">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-f2gFPxYAFsrbhBJ2n88g6">
            Förslag till riksdagsbeslut
          </head>
          <list style="ol">
            <item xml:id="i-NZRf5zDiNqcp8JccU1fY8m">
              Riksdagen avslår regeringens förslag till riksdagsbeslut.
            </item>
            <item xml:id="i-B8Yz4NM5GLQ4Yp5LsLwpxS">
              Riksdagen tillkännager för regeringen som sin mening vad som
              anförs i motionen om lättnader i strandskyddet vid små sjöar och
              vattendrag.
            </item>
          </list>
        </div>
        <div type="motContent">
          <head type="h1" xml:id="i-G874b3brV8x3vsYQKXtmk5">
            Motivering
          </head>
          <p xml:id="i-8GYPpmguoord9orG659kMY">
            Strandskyddet är ett viktigt uttryck för den svenska allemansrätten.
            Det inrättades ursprungligen för att hejda privatiseringen av
            stränder kring de stora städerna så att alla skulle få chansen
            till friluftupplevelser vid vatten. Detta syfte kompletterades
            sedermera med hänsyn till den biologiska mångfalden i gränszonen
            mellan land och vatten. På senare tid har även risken för översvämningar,
            skred och andra effekter av ett förändrat klimat stärkt behovet
            av en restriktiv inställning till byggande i strandnära lägen,
            även om detta ännu inte satt något avtryck i lagtexten.
          </p>
          <p xml:id="i-3aukm5Mg3K5v41usz2CNT2">
            Allmänhetens intresse av tillgång till stränder för friluftsändamål
            är av naturliga skäl större i områden där många bor och vistas,
            som kring våra större kuststäder, och inte minst i skärgårdar
            med högt besöks- och exploateringstryck. Av hänsyn till friluftslivet
            finns därför anledning till ett differentierat strandskydd, som
            ger ett starkare skydd av de stränder som ännu är obebyggda i
            annars hårt exploaterade områden. Av denna anledning har vi föreslagit
            att det ska bli svårare att bevilja dispenser i områden med höga
            naturvärden och högt exploateringstryck, genom att det i de områden
            som preciseras i 4 kap. 2–4 §§ miljöbalken bör krävas synnerliga
            skäl för att beviljas dispens (se mot. 2013/14:MJ507).
          </p>
          <p xml:id="i-4wYZrnvLg5Dc3nMdejgHjj">
            Även om delar av Sverige har väldigt gott om stränder i förhållande
            till friluftsintresset innebär det inte automatiskt att det är
            oproblematiskt att luckra upp strandskyddet i dessa områden. Strandmiljöer
            som inte är särskilt betydelsefulla för friluftslivet kan vara
            nog så viktiga för den biologiska mångfalden. Begränsningen till
            små sjöar och vattendrag är inte heller oproblematisk. Även små
            sjöar och vattendrag kan ha höga naturvärden som riskeras av strandnära
            bebyggelse. Det kan handla om gölgrodor i Skåne, smålom i norrländska
            tjärnar och gölar, salamandrar och dvärgnäckros för att inte nämna
            alla specifika arter av insekter som trivs i sådana små vattensamlingar.
          </p>
          <p xml:id="i-MsoARmny5QUb9cxKUUGHnw">
            Smålommen kan tjäna som exempel på en art som inte är betjänt
            av ett uppluckrat strandskydd vid mindre sjöar. Smålommen är en
            rödlistad och utpräglat störningskänslig art, och ett typiskt
            exempel på ett naturvärde som gagnas av att vi undviker bebyggelse
            och annan exploatering i närheten av små sjöar. Smålommen häckar
            gärna i mindre tjärnar, uppskattningsvis ned till ca 0,05 ha.
            Det är alltså betydligt mindre än den föreslagna gränsen på 1
            ha.
          </p>
          <p xml:id="i-S95ByctzfjWg2LFcmyk1AX">
            Å andra sidan kan vi ha förståelse för synpunkten att strandskyddsreglerna
            inte får vara så stelbenta att alla sjöar och vattendrag anses
            som omistliga. Det är inte rimligt att ett människoskapat dike
            som bara är vattenfyllt delar av året ska ha samma skydd som en
            permanent bäck med höga natur- eller friluftsvärden. Redan i dag
            finns dock möjlighet för länsstyrelsen att i det enskilda fallet
            upphäva strandskyddet i ett område som uppenbart saknar betydelse
            för att tillgodose strandskyddets syften. I den mån detta inte
            har varit tillräckligt för att möjliggöra bebyggelse i anslutning
            till exempelvis tidvis vattenförande diken har vi inga invändningar
            om regeringen återkommer med ett mer begränsat förslag för att
            avgränsa och förtydliga när det generella strandskyddet ska gälla.
            Föreliggande förslag öppnar dock för alldeles för omfattande upphävanden
            av det generella strandskyddet.
          </p>
          <p xml:id="i-LJMTybUGTb62rfXVApkRrJ">
            Visserligen föreslår regeringen inte i dagsläget något generellt
            upphävande av strandskyddet vid små sjöar och vattendrag, även
            om man är tydlig med ambitionen att återkomma med ett sådant förslag.
            Däremot ska det bli lättare för länsstyrelsen att i det enskilda
            fallet upphäva strandskyddet vid sjöar och vattendrag som räknas
            som små, vilket regeringen definierar som mindre än 1 ha respektive
            2 m brett. Det är alltså inte bara de allra minsta gölarna och
            bäckarna som kommer i fråga, utan tvärtom en ansenlig del av Sveriges
            sjöar och vattendrag. Förslaget är heller inte begränsat till
            lågexploaterade områden, utan regeringen argumenterar för att
            begräsningen till områden med endast liten betydelse för strandskyddets
            syften i praktiken kommer att begränsa genomslaget i högexploaterade
            områden. Med tanke på den stora mängd dispenser från strandskyddet
            som beviljas i just högexploaterade områden menar vi dock att
            det vore befogat med en tydlig begräsning till områden med lågt
            exploateringstryck.
          </p>
          <p xml:id="i-9rgG2WjimFqB4DAhdPfGMx">
            Mot bakgrund av ovanstående invändningar menar vi att propositionen
            bör avslås. Däremot är vi öppna för en mer begränsad lättnad i
            strandskyddsbestämmelserna enligt ovanstående resonemang.
          </p>
        </div>
        <div type="motSignatures">
          <list>
            <item xml:id="i-BQTYnVAVwj7g9GruSsMye8">
              Helena Leander (MP)
            </item>
            <item xml:id="i-Gp3eLanfA2Qm1BBXUUNd6S">
              Kew Nordqvist (MP)
            </item>
            <item xml:id="i-GHaokPYxXPkJdvTM7mCuQ4">
              Tina Ehn (MP)
            </item>
            <item xml:id="i-9NA6BueWGsi34neK9XcLko">
              Stina Bergström (MP)
            </item>
            <item xml:id="i-r58hdfSmueFypWTmw3r4m">
              Bodil Ceballos (MP)
            </item>
            <item xml:id="i-WM5XX6nBUyu1qzTxKeqe92">
              Annika Lillemets (MP)
            </item>
          </list>
        </div>
      </div>
    </body>
  </text>
</TEI>
