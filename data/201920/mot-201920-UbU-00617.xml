<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UbU-00617">
  <teiHeader>
    <fileDesc>
      <titleStmt>
        <title>En förskola i världsklass</title>
        <author corresp="i-QncsjeqVcGrNpNi8SPzrX4">av Michael Rubbestad m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:617 av Michael Rubbestad m.fl. (SD)</title>
          <idno type="rdwebb">H702617</idno>
          <rs type="number">617</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H702617/text</ref>
          <ref type="dokument_url_html">http://data.riksdagen.se/dokument/H702617</ref>
          <ref type="dokumentstatus_url_xml">http://data.riksdagen.se/dokumentstatus/H702617</ref>
          <ref type="docx">http://data.riksdagen.se/fil/91B73FCB-52FB-4F2B-881B-C1B735DA2A59</ref>
          <ref type="pdf">http://data.riksdagen.se/fil/1F7A8F5F-3AC4-4EA5-A1FE-40877CD1A0A2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QncsjeqVcGrNpNi8SPzrX4</idno>
            <name>Michael Rubbestad</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7HvCHEwjbKSjsnRP39c1s9</idno>
            <name>Patrick Reslow</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-EDRJhBHzVgQtpo6Ksyzirg</idno>
            <name>Robert Stenkvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DwxYm9yDWznJg1azvmMBXP</idno>
            <name>Jörgen Grubb</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-HUSmFsL1Y8xYLMbYyPfby2</idno>
            <name>Ebba Hermansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-6ceKG6oPX1kT6SHqK6JSnq</idno>
            <name>Clara Aranda</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Uq8cgRMrRNcxY3QYetppCT</idno>
            <name>Linda Lindberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-9aV6a5JgMMU7racuNkrEgj</idno>
            <name>Richard Jomshof</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-55P5dhiweNMdLX3xTTdUGr" type="signed"/>
        <correspContext corresp="i-55P5dhiweNMdLX3xTTdUGr">
          <note type="signatory" corresp="i-QncsjeqVcGrNpNi8SPzrX4"/>
          <note type="signatory" corresp="i-7HvCHEwjbKSjsnRP39c1s9"/>
          <note type="signatory" corresp="i-EDRJhBHzVgQtpo6Ksyzirg"/>
          <note type="signatory" corresp="i-DwxYm9yDWznJg1azvmMBXP"/>
          <note type="signatory" corresp="i-HUSmFsL1Y8xYLMbYyPfby2"/>
          <note type="signatory" corresp="i-6ceKG6oPX1kT6SHqK6JSnq"/>
          <note type="signatory" corresp="i-Uq8cgRMrRNcxY3QYetppCT"/>
          <note type="signatory" corresp="i-9aV6a5JgMMU7racuNkrEgj"/>
        </correspContext>
        <correspAction xml:id="i-XceXMUpMs3k6xJHZY62ZDK" type="submitted">
          <date when="2019-09-27"/>
          <time when="14:44:50"/>
        </correspAction>
        <correspAction xml:id="i-7eZZcAWS1fDTQtZuqdVXJZ" type="reviewed">
          <date when="2019-09-30"/>
          <time when="10:45:41"/>
        </correspAction>
        <correspAction xml:id="i-GK8UxwpfHaAxLx8RQX8zuu" type="referred">
          <date when="2019-10-11"/>
        </correspAction>
        <correspAction xml:id="i-DSFjYHTNmBF4SriT1KEs44" type="assigned">
          <date when="2021-04-28"/>
          <time when="17:26:00"/>
        </correspAction>
        <correspContext corresp="i-DSFjYHTNmBF4SriT1KEs44">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-9h88ymaT7itSnT6C8qowm5" type="behandlas_i"/>
        <correspContext corresp="i-9h88ymaT7itSnT6C8qowm5">
          <ref type="uppgift">2019/20:UbU8</ref>
          <ref type="ref_dok_id">H701UbU8</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU8</ref>
          <ref type="ref_dok_titel">Förskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NjrMmU8RRidg8EStt94ydf" type="behandlas_i"/>
        <correspContext corresp="i-NjrMmU8RRidg8EStt94ydf">
          <ref type="uppgift">2019/20:UbU10</ref>
          <ref type="ref_dok_id">H701UbU10</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU10</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Y6TYs3mSCGDgWQzc6C6Wxe" type="behandlas_i"/>
        <correspContext corresp="i-Y6TYs3mSCGDgWQzc6C6Wxe">
          <ref type="uppgift">2019/20:KU13</ref>
          <ref type="ref_dok_id">H701KU13</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KU13</ref>
          <ref type="ref_dok_titel">Fri- och rättigheter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9LmAapTgGvXg8HAswAFgAt" type="behandlas_i"/>
        <correspContext corresp="i-9LmAapTgGvXg8HAswAFgAt">
          <ref type="uppgift">2019/20:UbU12</ref>
          <ref type="ref_dok_id">H701UbU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU12</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AxmQLSKrSZjRqtns4XnFCf" type="behandlas_i"/>
        <correspContext corresp="i-AxmQLSKrSZjRqtns4XnFCf">
          <ref type="uppgift">2020/21:KU23</ref>
          <ref type="ref_dok_id">H801KU23</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU23</ref>
          <ref type="ref_dok_titel">Fri- och rättigheter m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3SFMaPba1tnRVANwNpVzNH" type="motHeader">
        <div xml:id="i-SMZDQth4c4piqdxfUdVhvU" type="motTitle">
          Motion till riksdagen 2019/20:617 av Michael Rubbestad m.fl.
          (SD) En förskola i världsklass
        </div>
      </div>
      <div xml:id="i-LbXC1B5gNZvgLeKuv7qQd3" type="motBody">
        <div xml:id="i-PstdJfVh7nCVdNe2DkaiLt" type="motProposal" subtype="förslag">
          <head xml:id="i-SJuXHXNHtvSzEN1JWkS2hz">
            Förslag till riksdagsbeslut
          </head>
          <list xml:id="i-K7yLN36QKbDitABeUGLFNC" style="ol">
            <item xml:id="i-2j1guRCxDdU2SbmicTt6bq">
              Riksdagen ställer sig bakom det som anförs i motionen om att
              all undervisning inom förskolan ska vara evidensbaserad, att politiska
              trender eller genusstyrande verksamhet inte ska förekomma, och
              tillkännager detta för regeringen.
            </item>
            <item xml:id="i-3umPhShQzcwMBxiJHEejSJ">
              Riksdagen ställer sig bakom det som anförs i motionen om vikten
              av att använda det svenska språket i förskolan och att all förskolepersonal
              ska ha certifiering i svenska språket för att få anställning och
              tillkännager detta för regeringen.
            </item>
            <item xml:id="i-QjC262HbUFGRnRQsYHpXsQ">
              Riksdagen ställer sig bakom det som anförs i motionen om förskola
              för en lyckad integration och tillkännager detta för regeringen.
            </item>
            <item xml:id="i-W426cwZJUPfz4dJMJ6pEQy">
              Riksdagen ställer sig bakom det som anförs i motionen om att
              värderingsstyrd slöja ska förbjudas inom svenska förskolor och
              tillkännager detta för regeringen.
            </item>
            <item xml:id="i-NszRceFraHiCt3m23SHcKN">
              Riksdagen ställer sig bakom det som anförs i motionen om god
              matkvalitet och tillkännager detta för regeringen.
            </item>
            <item xml:id="i-5rvjXUU3Nr9omYG4Dh3YAc">
              Riksdagen ställer sig bakom det som anförs i motionen om ökade
              möjligheter till heltidsanställning och tillkännager detta för
              regeringen.
            </item>
            <item xml:id="i-2WsAVJQMwp8t8jMVFgdgEi">
              Riksdagen ställer sig bakom det som anförs i motionen om att
              slopa karensavdraget för förskolepersonal och tillkännager detta
              för regeringen.
            </item>
            <item xml:id="i-EhkPMjvAPETiABAP4aLzdY">
              Riksdagen ställer sig bakom det som anförs i motionen om att
              upprätta nationella riktlinjer för pedagogisk omsorg och tillkännager
              detta för regeringen.
            </item>
            <item xml:id="i-YKhPG9RSTZe1d2LDKXhJKJ">
              Riksdagen ställer sig bakom det som anförs i motionen om att
              se över möjligheterna till en maximal gräns på fem barn per förskolepersonal
              och tillkännager detta för regeringen.
            </item>
            <item xml:id="i-VkSt4Nbce3Py5ZrpHVe2iw">
              Riksdagen ställer sig bakom det som anförs i motionen om att
              särskilt fokusera på och aktivt verka för att förbättra förskolepersonalens
              arbetsmiljö och tillkännager detta för regeringen.
            </item>
            <item xml:id="i-8bw5i7Y75t915BEBEJ9VRC">
              Riksdagen ställer sig bakom det som anförs i motionen om krav
              för friskoleetablering och tillkännager detta för regeringen.
            </item>
          </list>
        </div>
        <div xml:id="i-QcV45xxCJYhF433w6jiKdg" type="motContent">
          <head xml:id="i-WRRMLXDnk3TovV3hFKnyrt" type="h1">
            Motivering
          </head>
          <p xml:id="i-8Mb5S1kiM23Da2F9UA1JAy">
            I förskolan läggs grunden för våra barns framtid. De normer och
            värderingar som är gällande i förskolan och hur verksamheten är
            upplagd utgör barnens utgångspunkter för hur de tar sig vidare
            i livet. Det är därför viktigt att barnens vistelse i förskolan
            innebär att samhället ger dem bästa tänkbara omsorg, trygghet
            och stimulans för deras utveckling och lärande.
          </p>
          <p xml:id="i-WJkC9Ywrv5G8ViPTsEVZVK">
            Alla barn ska ges möjlighet att bli en del av det svenska samhället.
            Verksamheten ska därför bedrivas på svenska språket. För att bidra
            till att bryta segregationen ska obligatorisk förskola införas
            för barn som har två utlandsfödda föräldrar och som bor i utsatta
            områden. Förskolan ska utöver svenska språket ge barnen del av
            svensk kultur och svenska värderingar där jämställdhet är centralt.
            Förskolan ska därför vara helt fri från värderingsstyrd slöja.
            Genuspedagogik ska inte användas eftersom den i hög grad är inriktad
            på utsuddande av könstillhörighetsskillnader. Det förekommer skillnader
            mellan pojkar och flickor, vilket förskolan ska bejaka. Alla barn
            ska få vara som de är.
          </p>
          <p xml:id="i-SUX6T4S9E4eyVcNn75A48J">
            Personalen utgör förebilder för barnen. Det är därför centralt
            att personalen har erforderliga pedagogiska kunskaper, kan agera
            professionellt och har möjlighet till fortbildning. Arbetsmiljön
            och arbetsvillkoren ska innebära att förskolepersonal trivs i
            sitt arbete. Det ska vara möjligt att stanna hemma då man är sjuk
            istället för att jobba. Det minskar smittspridning, stress och
            belastning. Det är även av vikt att lokalerna är utformade för
            rätt antal barn.
          </p>
          <p xml:id="i-Lc2eJHYGQ5RowWDg5HULFh">
            Enligt statistik från Skolverket 2017 råder kraftig snedfördelning
            i personalstyrkan där andelen män utgör drygt 4 procent av de
            anställda och resterande 96 procent utgörs av kvinnor. Det råder
            inget tvivel om att det är en kvinnodominerad bransch. Utan att
            vara för kvotering ser Sverigedemokraterna utrymme för flera män
            i förskolan. Orsaker till att så få män arbetar i förskolan beror
            enligt Lärarförbundet på traditionens krav och på pedofildebatten.
            Män ska vara trygga i att utbilda sig, ansöka och arbeta inom
            förskolan. Fördelar med en könsblandad personalstyrka är att barn,
            som behöver både kvinnliga och manliga förebilder, då får tillgång
            till detta och kan identifiera sig med de vuxna förebilderna.
            Företag som arbetar med arbetsmiljöfrågor lägger exempelvis fram
            följande som fördelar med blandad könsfördelning: det stärker
            arbetsplatsen i ökad potential för innovation, förbättrar arbetsklimatet,
            inverkar till bättre välmående och hälsa hos personalen, ökar
            engagemanget och innebär ofta stor kompetensbredd.
          </p>
          <p xml:id="i-JA4eE4gVs7dGAAxuqe9Dvv">
            Den svenska förskolan ska vara en plats med goda förutsättningar,
            där barn och personal vill vistas, där alla trivs och ges möjlighet
            till utveckling.
          </p>
          <p xml:id="i-8PYEytWma7R8MLhXwJB2Vq">
            Den fria leken ska dominera verksamheten inom förskolan. Där
            tränar barnen social kompetens, samarbete, kreativitet och initiativförmåga.
            Barnen ska ha en rolig och stimulerande tid i förskolan som ska
            vara skolförberedande med språklig och motorisk stimulans. Att
            förskolebarnen utvecklar sin språkliga förmåga är grundläggande
            för en lyckad skolstart. Andra viktiga skolförberedande inslag
            är att lära sig att lyssna, lära sig empati och att respektera
            människor och djur. Kreativ verksamhet, enklare räkneövning­ar
            och läsning ska vara återkommande inslag i förskolans verksamhet.
          </p>
          <head xml:id="i-VW7tUeqjYkjp8FnwufyZZU" type="h2">
            Evidensbaserad verksamhet
          </head>
          <p xml:id="i-Vw6Q2ifX5fMiFrYKgSg9hE">
            1. Små barn behöver en grundläggande bas som gör det enkelt att
            ta till sig kunskap. All pedagogisk förskoleverksamhet ska vara
            evidensbaserad eller stämma överens med tillgänglig evidens och
            beprövad erfarenhet. Förskolan ska inte bedriva genuspedagog­isk
            verksamhet. Barn ska få utvecklas i den riktning som faller dem
            naturligt. Genus­pedagogik är i hög grad inriktad på utsuddande
            av könstillhörighetsskillnader. Det före­kommer skillnader mellan
            pojkar och flickor, vilket förskolan ska bejaka. Alla barn ska
            få vara som de är. Inte heller ska politiska eller andra trender
            styra förskolepedagogiken.
          </p>
          <head xml:id="i-Fa8oSranoezdqUb7tGS2A5" type="h2">
            Svenska språket
          </head>
          <p xml:id="i-NuNKCnxdcevQShvCbPkAzL">
            2. Samtalsspråket i förskolan ska vara svenska. Språket är den
            enskilt viktigaste faktorn för lyckad integration för barn med
            utländska föräldrar. Den vuxna personalen utgör förebilder för
            barnen. Därför ska alla som anställs och arbetar i svenska förskolor
            tala godkänd svenska för att få anställning. En nationell språkkravsmodell
            i svenska ska skapas och certifiering införas för pedagogisk förskolepersonal.
          </p>
          <p xml:id="i-6Wm4ZKkAp39xQ2GYTPnh5P">
            Enligt Svenska institutet förekommer svenska språktester för
            invandrare bedömda enligt GERS, den gemensamma europeiska referensramen
            där språkkunskaper är indelade i olika nivåer. Svenska institutet
            noterar att mycket goda kunskaper i svenska och valideringstest
            i svenska C1 godtas av Socialstyrelsen för språklig behörighet
            till yrkeslegitimationer.
          </p>
          <p xml:id="i-D6VZydcoLZge3N5syzNnCb">
            Skolverket ska ges i uppdrag att samordna kompetenserna från
            de olika instanserna för språktester som finns idag. Ett enhetligt,
            nationellt standardiserat system för språk­tester och för certifiering
            enligt nivå C1 ska skapas och implementeras för pedagogisk skol-
            och förskolepersonal.
          </p>
          <p xml:id="i-SqfXvbTqHPpQq8Xavsahu9">
            Behörighetskrav och certifiering i svenska nivå C1 ska gälla
            för antagning till utbild­ningar för förskollärare och förskolerektorer.
            Behörighetskrav och certifiering i svenska nivå C1 ska gälla för
            att få anställning inom pedagogisk förskoleverksamhet.
          </p>
          <p xml:id="i-Laz5DAGyrNqc6UHgFaf1vD">
            Enligt Skolverket krävs att personer som har utländsk examen
            till förskollärare eller lärare som vill ha svensk lärarlegitimation
            ska ha dokumenterat goda kunskaper i det svenska språket och uppfylla
            de nationella kraven inom kunskapsområden som är viktiga för lärar-
            och förskolläraryrket i Sverige. Goda kunskaper i svenska enligt
            Skolverket är att kunskaperna ska motsvara vad som krävs för högskolestudier
            i Sverige. Kravet ska istället vara en certifiering på nivå C1
            så att kompetensen i svenska språket motsvarar samma krav för
            alla som ska arbeta med undervisning eller pedagogisk verksamhet.
            Samma krav ska ställas på de personer som har annat språk än svenska
            som modersmål och som studerat till lärare, förskollärare eller
            rektor vid studier i Sverige. För att bli legitimerad och ha anställning
            och för att ha behörighet att undervisa, ska lärare vara C1-certifierade
            utan de undantag som idag tas upp i skollagen och av skolverket.
            Förordning 2011:326 om behörighet och legitimation för lärare
            och förskollärare och andra berörda styrdokument ska ändras enligt
            förslagets intentioner.
          </p>
          <head xml:id="i-B92srUNcXejtg2sa4i7VxJ" type="h2">
            Förskola för en lyckad integration
          </head>
          <p xml:id="i-KWwS4RgreU8mmUtbwtzQtU">
            3. Många barn med utländsk härkomst växer upp i utsatta områden
            utan att ta del av den svenska kulturen eller svenska värderingar.
            Det förekommer att de växer upp med hederskultur och andra värderingar
            än de som gäller enligt svensk lag och internatio­nella överenskommelser
            som Sverige undertecknat och följer. Inom hederskultur fostras
            flickor och pojkar av sin släkt i värderingar som senare i livet
            för med sig stora problem och stort lidande, exempelvis föreställningen
            att kvinnor inte ska delta i arbetslivet. I utsatta områden är
            även kriminaliteten hög och utbredd.
          </p>
          <p xml:id="i-3DiZDYGgyg7Z5gcNRUkd4b">
            Polisen har beskrivit utsatta områden i rapporten ”Kriminell
            påverkan i lokalsamhället – En lägesbild för utvecklingen i utsatta
            områden”, publicerad i juni år 2019. Områden med problem betecknas
            som ”utsatta” och ”särskilt utsatta”. Ett utsatt område innebär
            ett geografiskt avgränsat område som karaktäriseras av låg socioekonomisk
            status där kriminella har inverkan på lokalsamhället. Där förekommer
            problem med offentliga våldshandlingar, öppen narkotikahandel
            och utåtagerande missnöje mot samhället. Särskilt utsatta områden
            kännetecknas av att där förekommer allmän obenägenhet att delta
            i rättsprocessen, systematiska hot och våldshandlingar, parallella
            samhällsstrukturer, extremism och hög koncentration av kriminella.
            För barn är det destruktivt att ständigt vistas i enbart den miljön.
          </p>
          <p xml:id="i-HiwbNLndrJPAhdK4s1NPsd">
            För att motverka denna tendens, som utan tvivel i många fall
            är gällande i utsatta områden, ska barn från och med tre års ålder
            som växer upp i dessa områden och har två utländska föräldrar
            obligatoriskt gå i förskola. Det möjliggör i större utsträckning
            kontakter med andra barn och vuxna, utanför familjen och barnens
            närmiljö. Det möjliggör även delaktighet i svenska språket, i
            pedagogisk verksamhet med svenska normer och värderingar, delaktighet
            i lekar, spel, kreativ, social verksamhet och bättre möjligheter
            att bli delaktiga i det svenska samhället.
          </p>
          <head xml:id="i-JkV4YiM73Tm6TBCnicPKFG" type="h2">
            Förbud mot värderingsstyrd slöja i förskolan
          </head>
          <p xml:id="i-T4gMfs6EzPpmUJxywChLbn">
            4. Med den massiva invandringen till Sverige de senaste decennierna
            har värderingar och synsätt som inte accepteras i landet fått
            fotfäste, speciellt i utsatta områden. En påtaglig kulturkrock
            är då kvinnor bär slöja, niqab eller burka. Bruket strider mot
            den syn på kvinnors och mäns jämställdhet vi under århundranden
            utvecklat i Sverige.
          </p>
          <p xml:id="i-d3aGbh2FeQroox6jfZaLK">
            Den värderingsstyrda slöjan innebär motsatsen till jämställdhet
            eftersom den innebär förtryck mot det kvinnliga könet. I annat
            fall skulle även pojkar och män använda samma sorts slöja i samma
            syfte som flickor och kvinnor. Beslöjning strider mot barns och
            de båda könens lika värde och rättigheter, mot svenska grundläggande
            värderingar och dessutom mot barnkonventionen.
          </p>
          <p xml:id="i-7AHWuk8tvpD6nSYYAnKGTw">
            I en hederskultur är vikten av flickors och kvinnors kyskhet
            central. Kyskheten utgör gränsen mellan heder och skam och i dessa
            sammanhang används ofta slöja av flickor och kvinnor med syfte
            att dölja sig. Små flickor är barn, inte objekt som behöver skyla
            sig för pojkars, manlig personals eller andras blickar. Är det
            så att värderingsstyrd slöja även används utanför hederskultur
            av andra skäl, så är det lika illa. Kvinnlig personal ska inte
            bära slöja som innebär signalerande till förskolebarn att kvinnor
            ska döljas.
          </p>
          <p xml:id="i-AQ5BzHSD3rkgSDaTeVp96m">
            Svenska grundläggande principer är demokrati, jämlikhet och jämställdhet.
            Dess­utom skyddas barn i Sverige genom barnkonventionen, vilken
            är ett rättsligt bindande internationellt avtal Sverige anslutit
            till och ska följa. Enligt konventionens § 2 har alla barn lika
            värde, samma rättigheter och får inte diskrimineras. I diskrimineringslagen
            2008:567 framgår att allas lika rättigheter och möjligheter ska
            främjas oavsett köns­tillhörighet. Värderingsstyrd könsbunden
            slöja med syfte att skyla just flickor och kvinnor, står i strid
            med detta.
          </p>
          <p xml:id="i-Kn6vBNjAuqxKTsTaXBT3Xr">
            Det finns olika argument kring den värderingsstyrda slöjan som
            flickor och kvinnor bär. De uttalanden som innebär att flickor
            själva är positiva till att bära slöjan eller att ”man måste få
            klä sig som man vill” spelar i sammanhanget förskolan mindre roll
            än argumenten mot värderingsstyrd slöja. Små flickor är barn som
            inte ska styras in i diskriminerande, icke jämställda mönster.
            Värderingsstyrd täckande slöja signalerar ett icke jämställt förhållningssätt.
          </p>
          <p xml:id="i-BUovAqVUYK7tbLpnfWRi9V">
            Varken personal eller barn ska bära värderingsstyrd slöja under
            någon del av förskoledagen. Små flickor ska ges chansen att leva
            utan de värderingar där kvinnan ses som ofri, osjälvständig och
            som ägodel av män.
          </p>
          <head xml:id="i-Dhzet95juRGDYm6fh42gsh" type="h2">
            Mat av god kvalitet
          </head>
          <p xml:id="i-QHjnHonfrZoUeQXtjxwCun">
            5. Matkvaliteten är oerhört viktig för såväl vuxna som förskolebarn.
            God matkvalitet påverkar den personliga hälsan, orken och utvecklingen.
            Valet av råvaror påverkar miljön och det öppna landskapet. Det
            bästa är om närodlade råvaror kan användas, tillagning sker på
            plats och halvfabrikat väljs bort. På så sätt erhålls en matkvalitet
            som kan mäta sig med de bästa skolköken i Europa.
          </p>
          <p xml:id="i-FtXC3K3cX23aXfnGreVHLz">
            Måltiderna är en central del för barnen och i tillvaron på förskolan.
            Måltiderna innebär och möjliggör pedagogiska inslag, de innebär
            samling och social samvaro. Kosten i sig själv behöver vara näringsrik,
            av god kvalitet, välsmakande, väl tillagad och positivt är om
            närproducerade varor används. Att äta ordentligt, regelbundet
            och mat av god kvalitet påverkar barns hälsa, utveckling och inlärningsförmåga,
            välmående och förmåga att vara aktiva. Om så är möjligt finns
            många fördelar med att omvandla mottagningskök till tillagningskök
            eller att närliggande förskola, skola och eventuellt även äldreboenden
            samverkar med tillagningskök. Genom tillagningskök möjliggörs
            även pedagogiska inslag i måltidsprocessen, där barn delvis kan
            delta. Sverige ligger högt i topp som ”matnation” med välrenommerade
            kockar och restauranger som vunnit flera utmärkelser och priser
            internationellt. Kompetensen kan med fördel användas även vid
            tillagningskök, samverkande kök och genom att ta fasta på vällagad
            mat baserad på närproducerat inom förskolan.
          </p>
          <head xml:id="i-4WMheHE45yhAqzPoeVZicq" type="h2">
            Ökade möjligheter för heltidsanställning
          </head>
          <p xml:id="i-UZ76a11yk4tyjjRT883aiW">
            6. Förskolepersonal ska ha möjlighet till heltidsanställning.
            Att kunna arbeta heltid om man så vill är en jämställdhetsfråga
            eftersom förskoleverksamhet är en kvinnodomin­erad bransch. Genom
            att möjliggöra heltidsanställning istället för deltidsanställning
            förenklas även planeringen av verksamheten inom förskoleverksamhet.
            Yrket kan därigenom bli ännu mer attraktivt, då heltidstjänst
            är mer fördelaktigt för den anställde. Valfrihet och utrymme för
            deltidstjänster för den som så önskar bör självklart kvarstå.
          </p>
          <head xml:id="i-6674ndrwtCDFsi9qQryTeT" type="h2">
            Slopat karensavdrag för personal inom förskolan
          </head>
          <p xml:id="i-U1Ax2KKRQZ4jMY1EAfWPJ1">
            7. Alla som har barn i förskoleåldern känner säkert igen en vardag
            som med jämna mellanrum är kantad av förkylningar och influensor.
            Förskolan, där många barn finns samlade på liten yta, är en känd
            riskzon för smittspridning. På samma sätt som det är en självklarhet
            att förskolan inte accepterar att sjuka barn deltar i verksamheten,
            ska det vara självklart att barn inte ska behöva befinna sig på
            en förskola med sjuka pedagoger.
          </p>
          <p xml:id="i-7ifmCzGY31JgC147EHXofS">
            Förskolepersonal är en viktig yrkeskår och behöver goda arbets-
            och anställnings­förhållanden. Inom förskoleverksamhet sprids
            förkylningar och annan smitta mellan barn och personal, detta
            genom att många möts i verksamheten, ofta på liten yta. Det bör
            vara självklart att varken barn eller personal vistas i verksamheten
            då man är sjuk, utan är hemma tills man är frisk. Karensavdraget
            som det är utformat idag försvårar möjligheten att kunna stanna
            hemma. Genom slopat karensavdrag för förskolepersonal så möjliggörs
            i större utsträckning hemmavistelse för att bli frisk. Fördelarna
            är flera. Karensavdraget bidrar till ökad hälsa, välmående och
            minskar eventuell stress hos personal som känner ansvar för och
            behov av att arbeta samtidigt som man inte är frisk. Det förhindrar
            även ökad smittspridning mellan personal och barn i de fall personal
            istället är sjukskriven vid sjukdom. Slopat karensavdrag innebär
            ett samhälleligt ansvarstagande och månande om såväl förskolepersonal
            som barn och föräldrar.
          </p>
          <head xml:id="i-JXocu7C8gwWYfAV3FGea3d" type="h2">
            Nationella riktlinjer för pedagogisk omsorg
          </head>
          <p xml:id="i-QcmSBkqtm6TSt3HhfmgVT">
            8. Ett alternativ till förskolor är pedagogisk omsorg (dagbarnvårdare).
            Trots att denna form av omsorg är ett viktigt alternativ till
            den traditionella förskolan är den inte uppmärksammad i samma
            utsträckning som förskolan. En problematik är det professionella
            dilemmat då verksamheten oftast drivs i vårdarens eget hem samt
            frågeställningar om huruvida verksamheten verkligen kan beskrivas
            som pedagogisk.
          </p>
          <p xml:id="i-WctU9vpDTL3vjM71Ncrgc3">
            Utgångspunkten ska vara barnets bästa. Alla barn är inte redo
            att vid exempelvis två års ålder möta omvärlden i en större barngrupp
            med begränsad uppmärksamhet. Därför är pedagogisk omsorg ett viktigt
            alternativ för att upprätthålla valfrihet för varje unikt barn.
          </p>
          <p xml:id="i-UoQ2rHTT3dGQoyhmkWkASR">
            Möjligheter och även regler ska vara jämförbara för dagbarnvårdare
            i hela landet. Premisserna ska även vara jämförbara mellan förskola
            respektive pedagogisk omsorg på annan plats. Det finns behov av
            att inrätta nationella riktlinjer som tar fasta på jämför­bara
            krav på hur den pedagogiska omsorgen ska bedrivas och på att dagbarnvårdare
            ska erbjudas likvärdiga möjligheter oavsett var omsorgen bedrivs.
          </p>
          <p xml:id="i-n4pLXDpMjTru1q7bVPL13">
            Enligt Skolverket ska förskolans läroplan vara vägledande, den
            är inte bindande för pedagogisk omsorg. Skollagen 2010:800 tar
            i kapitel 25 upp vissa premisser som ska gälla pedagogisk omsorg.
            Det finns allmänna råd daterade 2012 för pedagogisk omsorg, vilka
            förmedlas via Skolverket. Råd är bra men otillräckligt. Större
            likvärdiga möjlig­heter behöver ges. De allmänna råd som Skolverket
            ger ska uppdateras och göras om till föreskrifter av närmast berörd
            myndighet.
          </p>
          <head xml:id="i-B6s41Uo1VR2MJ45Dbndkye" type="h2">
            Öka personaltätheten
          </head>
          <p xml:id="i-DmE5QovWRBmJDK2YaDeZuN">
            9. Barn och personal mår bra av att dagarna och verksamheten
            på förskolan är trivsam, trygg, givande och att det finns utrymme.
            Föräldrar är också måna om att deras barn får bra förutsättningar
            på förskolan. Få antal barn per förskolepersonal är en viktig
            sak för att alla barn ska få den uppmärksamhet och omsorg som
            krävs. En maximal gräns på fem barn per förskolepersonal behöver
            sättas. Detta skulle i så fall innebära ett tak, det är givetvis
            ännu bättre med färre än fem barn per förskolepersonal.
          </p>
          <p xml:id="i-Nr5cZ85QQookPG7Uu86ksF">
            Antalet barn i förskolan har ökat med så mycket som 90 000 barn
            över en tioårs­period. Personaltätheten är trots det ökade antalet
            inskrivna barn, relativt stabil men minskar något. Personaltätheten
            motsvarade år 2017 5,1 barn per personal. Detta är en genomsnittlig
            siffra, många förskolor har för lite personal sett till antalet
            inskrivna barn, än vad som är optimalt. Det ser olika ut i olika
            regioner och i olika kommuner. Problemen är stora på många håll
            med allt för liten personalstyrka.
          </p>
          <p xml:id="i-Xtz2vtEt9ZJNegUAZSBLkM">
            Illustration av ökningen av antalet inskrivna barn i förskolan
            och en stagnerad och vagt nedåtgående utveckling av antalet förskolepersonal.
            Källa: Skolverket, illustrationen hämtad hos SKL Sveriges Kommuner
            och Landsting.
          </p>
          <p xml:id="i-Nu8jSnMCPu5dyqUtLJu3D5">
            Det finns idag möjlighet att söka statsbidrag för att minska
            barngruppernas storlek i förskolan. Kommunala och fristående huvudmän
            för förskolan kan söka bidraget. De yngsta barnen är prioriterade,
            det gäller barn på upp till 2 års ålder. Men bidraget är avsett
            att minska barngrupperna och antal inskrivna barn per huvudman
            och anger inte nivå för önskvärt maximalt antal barn per personal.
            Det är en otillräcklig satsning. Alla barn, all personal och all
            förskoleverksamhet ska ha samma förutsättningar, goda villkor
            och möjligheter.
          </p>
          <head xml:id="i-DHAkLj2VJYB1K3WeyCQwpP" type="h2">
            Förbättra förskolepersonalens arbetsmiljö
          </head>
          <p xml:id="i-Hxuok4SQFBeJ6qRgZA1zyo">
            10. Sverige har en väl fungerade barnomsorg, så pass god att
            andra länder ser till svensk förskoleverksamhet som en inspirationskälla
            och ett föredöme, där alla barn oavsett sina unika förutsättningar
            har rätt till barnomsorg. Vardagen för de pedagoger och den personal
            som varje dag arbetar för att våra barn ska kunna erhålla denna
            omsorg har dock inte en lika väl fungerande situation.
          </p>
          <p xml:id="i-TeWPEb5J86y71PygUeNWcN">
            En mycket hög arbetsbelastning, underbemanning, för många bisysslor
            och mycket begränsade ekonomiska förutsättningar för den löpande
            verksamheten utgör tyvärr en del av verkligheten inom förskolan.
            Detta har inte enbart lett till ökat antal sjukskriv­ningar, utbränd
            personal, hög personalomsättning samt till försämrad trygghet
            och kontinuitet hos barnen. Det har gått så pass långt att förskolepersonal
            i ett nätverk över hela landet gått samman i det som benämns ”Förskoleupproret”
            för att tillsammans kämpa för förbättrade villkor och arbetssituation.
            Personalengagemang är positivt, men utökat stöd behövs också.
          </p>
          <p xml:id="i-B9UiZ3uNfivkYRtpNsgYhQ">
            Regeringen behöver i sitt arbete sätta ett större fokus på personalens
            förutsättningar och aktivt arbeta med att minska belastningen,
            öka bemanningen och motverka antalet sjukskrivingar.
          </p>
          <p xml:id="i-Ts9HFBC5BK59ZUbxtEvLQ4">
            Våra förskolebarn ska ges de bästa möjliga förutsättningar. Där
            spelar personalen en avgörande roll. Därför behöver ett större
            fokus riktas mot en förbättrad arbetsmiljö och goda villkor för
            personalen inom förskolan.
          </p>
          <head xml:id="i-SCJoiE4udxuAB6L3iyBTtN" type="h2">
            Krav för friskoleetablering
          </head>
          <p xml:id="i-EPZWa61TAyA31S1uaGMdmX">
            11. För att motverka risken att oseriösa ägare startar eller
            tar över en friskola eller förskola måste en betydligt hårdare
            kontroll ske gällande både vandel och handel. Ekonomiska förutsättningar
            och att det inte är betydligt brottsbelastade personer som startar
            eller tar över en friskola ska kontrolleras. Alla kontroller är
            meningslösa om det enkelt går att anlita en så kallad målvakt,
            vilket alltså ska vara omöjligt med seriösa kontroller.
          </p>
          <p xml:id="i-A4npLMQBXFUmDKW9CTr2AS">
            Det har även förekommit att friskolor startats och drivits med
            lån och bidrag från stater utanför Europa. Risken är mycket stor
            att sådan finansiering görs av politiska, religiösa eller strategiska
            skäl. Av säkerhetsskäl ska det av denna anledning införas ett
            förbud i skollagen mot att ombud, enskilda personer eller organisationer
            utanför Norden kan finansiera friskolor eller fristående förskolor.
            Undantag ska gälla internationella skolor, IB (International Baccalaureate)
            och skolor utomlands avsedda för svenska elever.
          </p>
          <p xml:id="i-L3WgZFK3PRZURUHA34T3DX">
            De religiösa friskolor som varit etablerade sedan lång tid i
            Sverige och som fungerar väl ska kvarstå. Däremot ska det införas
            ett tillfälligt stopp för nyetablering av religiösa friskolor
            tills dess att Skolinspektionen har fått rutin på konsekventa
            kontroller av dessa skolor. Detta i anledning av att en mängd
            missförhållanden uppdagats på ett flertal av dessa skolor. Det
            är uppenbart att en hårdare kontroll av dessa skolor behövs.
          </p>
          <p xml:id="i-JgSPagBo6iCuXnoAauFkMg">
            När friskolereformen genomfördes i början av 90-talet och utvecklingen
            mot en mängd friskolor tog fart, har en hel del religiösa friskolor
            sett dagens ljus. Enligt skollagen ska all undervisning ske ”icke-konfessionellt”.
            Däremot får övrig tid präglas av vissa religiösa inslag. Det står
            mycket tydligt i skolans styrdokument att alla skolor ska präglas
            av demokratiska och jämställda värderingar. Direkta avsteg från
            skolans styrdokument har avslöjats på vissa skolor. Skolinspektionen
            behöver därför skärpa tillsynen över religiösa friskolor betydligt,
            inte minst genom fler oanmälda besök.
          </p>
        </div>
        <div xml:id="i-BYoj6KFCG7EBp5eaRVaLus" type="signatureBlock">
          <list xml:id="i-FraMVMUP85oxGMFZ9DfR7j">
            <item xml:id="i-UGNaNTrQPESJuBkaegoQVn" who="i-QncsjeqVcGrNpNi8SPzrX4" type="signature">
              Michael Rubbestad (SD)
            </item>
            <item xml:id="i-7QQCwhaYjDki4qmVLYBwMR" who="i-7HvCHEwjbKSjsnRP39c1s9" type="signature">
              Patrick Reslow (SD)
            </item>
            <item xml:id="i-LUb283yjGrYsvbVkpTowMY" who="i-EDRJhBHzVgQtpo6Ksyzirg" type="signature">
              Robert Stenkvist (SD)
            </item>
            <item xml:id="i-RFAS6xqCAu9SwmhFg3zH1D" who="i-DwxYm9yDWznJg1azvmMBXP" type="signature">
              Jörgen Grubb (SD)
            </item>
            <item xml:id="i-K7eJxNwR8tUJ74ijnJ75Wb" who="i-HUSmFsL1Y8xYLMbYyPfby2" type="signature">
              Ebba Hermansson (SD)
            </item>
            <item xml:id="i-CmLXUG69G7cTdzdkMHpTYv" who="i-6ceKG6oPX1kT6SHqK6JSnq" type="signature">
              Clara Aranda (SD)
            </item>
            <item xml:id="i-GfaG6V55s39x1JpoNsGWES" who="i-Uq8cgRMrRNcxY3QYetppCT" type="signature">
              Linda Lindberg (SD)
            </item>
            <item xml:id="i-LQQZZ49WEbQhG7NgaddWT2" who="i-9aV6a5JgMMU7racuNkrEgj" type="signature">
              Richard Jomshof (SD)
            </item>
          </list>
        </div>
      </div>
    </body>
  </text>
</TEI>
