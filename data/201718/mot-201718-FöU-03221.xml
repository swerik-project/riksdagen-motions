<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-FöU-03221">
  <teiHeader>
    <fileDesc>
      <titleStmt>
        <title>En robust krisberedskap</title>
        <author corresp="i-9xarzmckV5SS8EyJPN5b3x">av Hans Wallmark m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3221 av Hans Wallmark m.fl. (M)</title>
          <idno type="rdwebb">H5023221</idno>
          <rs type="number">3221</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H5023221/text</ref>
          <ref type="dokument_url_html">http://data.riksdagen.se/dokument/H5023221</ref>
          <ref type="dokumentstatus_url_xml">http://data.riksdagen.se/dokumentstatus/H5023221</ref>
          <ref type="docx">http://data.riksdagen.se/fil/750A27D5-984C-4D1A-99FF-E14F36550CAF</ref>
          <ref type="pdf">http://data.riksdagen.se/fil/4DE26833-F3E9-4A0F-AAC8-388BD53A0B82</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-MvtueCqXEtMA1qymmmnHWQ</idno>
            <name>Lena Asplund</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-7BVrTrBc6AJDkYa3WEfLxy</idno>
            <name>Jan R Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5pt7V9L88gFuC3UA5MjoNb</idno>
            <name>Lotta Olsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UN2yUiBdgSDPJiqaTizjtf</idno>
            <name>Dag Klackenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Q9CckzCaQtmQxbcE1yMQEX" type="signed"/>
        <correspContext corresp="i-Q9CckzCaQtmQxbcE1yMQEX">
          <note type="signatory" corresp="i-9xarzmckV5SS8EyJPN5b3x"/>
          <note type="signatory" corresp="i-MvtueCqXEtMA1qymmmnHWQ"/>
          <note type="signatory" corresp="i-7BVrTrBc6AJDkYa3WEfLxy"/>
          <note type="signatory" corresp="i-5pt7V9L88gFuC3UA5MjoNb"/>
          <note type="signatory" corresp="i-UN2yUiBdgSDPJiqaTizjtf"/>
        </correspContext>
        <correspAction xml:id="i-WRjSyACxASFgEFBT3j48Mr" type="submitted">
          <date when="2017-10-05"/>
          <time when="11:39:32"/>
        </correspAction>
        <correspAction xml:id="i-TYye8sWvDdm9gPoYA7pMJe" type="reviewed">
          <date when="2017-10-05"/>
          <time when="12:20:12"/>
        </correspAction>
        <correspAction xml:id="i-3KUZ9yJ4haqD7NUbY4PrHb" type="referred">
          <date when="2017-10-13"/>
        </correspAction>
        <correspAction xml:id="i-GtEzq2Dw3yBjNtqctHdNTW" type="assigned">
          <date when="2018-11-20"/>
          <time when="14:35:57"/>
        </correspAction>
        <correspContext corresp="i-GtEzq2Dw3yBjNtqctHdNTW">
          <ref type="assignedTo">Försvarsutskottet</ref>
        </correspContext>
        <correspAction xml:id="i-PGFCHgWRevTANCgtxFmyFj" type="behandlas_i"/>
        <correspContext corresp="i-PGFCHgWRevTANCgtxFmyFj">
          <ref type="uppgift">2017/18:FöU4</ref>
          <ref type="ref_dok_id">H501FöU4</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FöU4</ref>
          <ref type="ref_dok_titel">Nationell strategi för samhällets informations- och cybersäkerhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8dE68ud45coLquf2ePwfMR" type="behandlas_i"/>
        <correspContext corresp="i-8dE68ud45coLquf2ePwfMR">
          <ref type="uppgift">2017/18:FöU3</ref>
          <ref type="ref_dok_id">H501FöU3</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FöU3</ref>
          <ref type="ref_dok_titel">Försvarspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-A5shac4wLnKavecZnrYHRY" type="behandlas_i"/>
        <correspContext corresp="i-A5shac4wLnKavecZnrYHRY">
          <ref type="uppgift">2017/18:FöU7</ref>
          <ref type="ref_dok_id">H501FöU7</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FöU7</ref>
          <ref type="ref_dok_titel">Civilt försvar och krisberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2PDd4G2f1sHtNYv6gm4SEE" type="motHeader">
        <div xml:id="i-9LxM9dGhb96hkp2pqhZGGs" type="motTitle">
          Motion till riksdagen 2017/18:3221 av Hans Wallmark m.fl. (M)
          En robust krisberedskap
        </div>
      </div>
      <div xml:id="i-SXff8QJycy12LBamJtLDsx" type="motBody">
        <div xml:id="i-YNMQq16opBzPGoUc33Z4ee" type="motProposal" subtype="förslag">
          <head xml:id="i-DTzECmCRQUqmb2G6pjsucg">
            Förslag till riksdagsbeslut
          </head>
          <list xml:id="i-2dYP3JeNXyPWxFPTGKtEUM" style="ol">
            <item xml:id="i-HGE8JegMeKxmKAHuaMySL6">
              Riksdagen ställer sig bakom det som anförs i motionen om att
              ge Statskontoret ett brett uppdrag att utvärdera MSB:s roll samt
              den svenska krisberedskapen och dess beslutskedjor, och detta
              tillkännager riksdagen för regeringen.
            </item>
            <item xml:id="i-LfbX8sjBCtK8mYKUFf44Ct">
              Riksdagen ställer sig bakom det som anförs i motionen om att
              samla och tydliggöra ansvaret för it-säkerheten och tillkännager
              detta för regeringen.
            </item>
            <item xml:id="i-R2LRxWML36it3yHwG37eri">
              Riksdagen ställer sig bakom det som anförs i motionen om att
              skapa en utredningsgrupp som analyserar regelverk och processer
              för it-säkerhet hos myndigheter och i ett andra steg föreslår
              relevanta åtgärder, och detta tillkännager riksdagen för regeringen.
            </item>
            <item xml:id="i-RyifvPkUiqFJLgwJi93JA5">
              Riksdagen ställer sig bakom det som anförs i motionen om att
              se över möjligheten att använda lagen om upphandling på försvars-
              och säkerhetsområdet i större utsträckning och tillkännager detta
              för regeringen.
            </item>
            <item xml:id="i-2TXH6UiQeg8KZC7u8rXa6y">
              Riksdagen ställer sig bakom det som anförs i motionen om att
              se över krav på it-säkerhet hos leverantörer och ägare till större
              it-system och tillkännager detta för regeringen.
            </item>
            <item xml:id="i-Jh5gev1TaaeB4mkEmthvkK">
              Riksdagen ställer sig bakom det som anförs i motionen om att
              se över möjligheten att stärka medborgarnas kunskap om it-säkerhet
              och tillkännager detta för regeringen.
            </item>
            <item xml:id="i-T13XwztkXt52X7gURpeikn">
              Riksdagen ställer sig bakom det som anförs i motionen om att
              låta försvarets frivilligorganisationer genomföra breddutbildningar
              för att stärka de enskilda medborgarnas krisberedskap och tillkännager
              detta för regeringen.
            </item>
            <item xml:id="i-DqEVFzrN2xTMahKQXAia3q">
              Riksdagen ställer sig bakom det som anförs i motionen om att
              tillsätta en utredning för att se över och modernisera den svenska
              beredskapslagstiftningen och tillkännager detta för regeringen.
            </item>
            <item xml:id="i-AW62kq4AQ65EczQHADQBmz">
              Riksdagen ställer sig bakom det som anförs i motionen om att
              kartlägga behoven och ge de frivilliga försvarsorganisationerna
              en starkare roll i krisberedskapen, och detta tillkännager riksdagen
              för regeringen.
            </item>
            <item xml:id="i-MEeuMZMy6eZ3KMdcP9oGE9">
              Riksdagen ställer sig bakom det som anförs i motionen om att
              kunskaps- och erfarenhetsutbytet mellan specialförbanden och polisens
              nationella insatsstyrka bör utvecklas ytterligare och utformas
              så att detta fungerar på ett ändamålsenligt sätt, och detta tillkännager
              riksdagen för regeringen.
            </item>
            <item xml:id="i-54yy1Z3m1eYijRLXMXXs49">
              Riksdagen ställer sig bakom det som anförs i motionen om att
              snabbutreda frågan om en förbättrad rekrytering av deltidsbrandmän
              och tillkännager detta för regeringen.
            </item>
            <item xml:id="i-AficjUPLgz66xutptmXrj2">
              Riksdagen ställer sig bakom det som anförs i motionen om möjligheten
              för SOS Alarm att lokalisera nödställda och tillkännager detta
              för regeringen.
            </item>
          </list>
        </div>
        <div xml:id="i-VqzuwmqfEcZ1yUYggPeDXZ" type="motContent">
          <head xml:id="i-2Vg4bZHwfk7f2BZCzMSQKH" type="h1">
            Inledning
          </head>
          <p xml:id="i-XkSVCJ1fZ1ZNpYLWbkAnaz">
            För att kunna möta risker och hot ska Sverige ha en god krisberedskap.
            Vi ska ha en både bred och uthållig förmåga att kunna hantera
            dagens och framtidens utmaningar. Det är viktigt att vi lär oss
            av tidigare kriser och använder de lärdomarna för att bättre kunna
            möta nya kriser. Ett erfarenhetsbaserat lärande för att utveckla
            organisationer och processer krävs. Samtidigt måste det även finnas
            en tydlighet kring vilken målbilden är för krisberedskapen med
            tydliga klara prioriteringar när det gäller vad som är skydds­värt
            och vilken ambition som ska uppnås.
          </p>
          <p xml:id="i-JYDafuftgy3KMK5zkuwcWW">
            Under det gångna året har vi sett ett antal allvarliga kriser
            och incidenter som har avslöjat att det fortfarande finns stora
            brister i den svenska krisberedskapen. Det gäller allt från säkerhetshaveriet
            på Transportstyrelsen och IT-attacker som slagit ut samhälls­viktiga
            informationskanaler till att signalen för viktigt meddelande till
            allmänheten inte fungerat som avsett.
          </p>
          <head xml:id="i-77Qz7hVbqL5b3TCArSSq1P" type="h1">
            Utvärdering av MSB och Sveriges krisberedskap
          </head>
          <p xml:id="i-9JT6H7Zi58och2je694fLr">
            En bra krisberedskap i fredstid lägger också grunden för ett
            väl fungerande civilt försvar och totalförsvar i händelse av kris
            och krig. Försvarsmakten och Myndigheten för samhällsskydd och
            beredskap (MSB) har nu redovisat en planering för hur arbetet
            för att utveckla och stärka totalförsvaret ska gå till fram till
            2020. Krisberedskapen skulle behöva ett liknande helhetsgrepp
            där tydliga mål om vad som är skyddsvärt definieras, lagstiftningen
            ses över och uppdateras och fungerande strukturer analyseras och
            implementeras.
          </p>
          <p xml:id="i-7vC67uRyozEo7fxFs3xasq">
            Nästan tio år har gått sedan bildandet av MSB och omvärldsläget
            har förändrats radikalt sedan myndighetens inrättande. Det är
            rimligt att verksamheten utvärderas och analyseras i förhållande
            till behov men också rådande omvärldsläge. Inte minst finns en
            växande hotbild som kräver ett aktivt och modernt psykologiskt
            försvar. En genom­lysning av krisberedskapen skulle utgöra ett
            viktigt underlag i arbetet inför nästa försvarsbeslut. Ett första
            steg bör vara att ge Statskontoret i uppdrag att brett utvärdera
            MSB:s verksamhet och den svenska krisberedskapen samt de relevanta
            myndigheternas beslutskedjor.
          </p>
          <head xml:id="i-Rwc664buDxgr1Af69TWAX9" type="h1">
            Samlat ansvar för IT-säkerheten
          </head>
          <p xml:id="i-YHd8671tetRVfZVYRss79z">
            Ansvaret för IT-säkerheten ligger idag på ett flertal ställen
            och Myndigheten för samhällsskydd (MSB) har ansvaret för att koordinera
            detta arbete samtidigt som såväl Säpo och Must har tillsynsansvar.
            Denna styrningsmodell, med ett till stora delar delegerat ansvar
            är i linje med den svenska förvaltningsmodellen. I praktiken har
            detta betytt att varje offentlig aktör har fått ansvar för att
            skapa sin egen lösning för IT-driften. Vi ser också idag en bred
            palett med olika lösningar för hur arbetet med IT-drift och IT-säkerhet
            bedrivs.
          </p>
          <p xml:id="i-HjKxDBvMYMwqU4aKrWGUgZ">
            Detta kan vara en styrka då varje aktör kan skräddarsy sin lösning
            efter sina behov. Men det kan också vara en källa till problem
            då upphandling av komplexa IT-system är något som kräver en mycket
            hög upphandlingskompetens och ett kontinuerligt arbete med IT-frågorna
            som är förankrat i respektive organisations ledningsgrupp. De
            gransk­ningar som gjorts av bland annat Riksrevisionen pekar på
            att säkerhetskulturen uppvisar stora brister på många håll och
            att det i princip är omöjligt att få en helhetsbild av IT-säkerhetsarbetet
            hos svenska myndigheter och statliga bolag.
          </p>
          <p xml:id="i-S2cScCfdukFwiY7WqBmiPR">
            Ett konkret exempel där det idag behövs en ökad styrning är hur
            olika offentliga aktörer behandlar säkerhetsklassad information
            och använder krypton. Skyddsvärd information behandlas idag på
            olika sätt hos olika myndigheter, när olika aktörer ska dela information.
            Här finns behov av tydligare regelverk och möjligheter att följa
            upp att regelverket åtföljs.
          </p>
          <p xml:id="i-QkGce6fE3pJHGTkcdr2Xnv">
            Moderaterna vill därför se en tydligare styrning och stöd för
            arbetet med IT-säkerhet hos svenska offentliga aktörer. Den samlade
            utmaningen från hybridhoten, däribland cyberhot, kräver också
            ett samlat ansvar. Erfarenheterna från bland annat Transport­styrelsen
            visar även på att koordineringen inom Regeringskansliet på cybersäkerhets­området
            försämras av att ansvaret delvis är delat mellan fyra ministrar
            och sex myndigheter.
          </p>
          <p xml:id="i-5PgWtAmPiCaAicF2tUCxGv">
            Alliansregeringen inrättade ett kriskansli på Statsrådsberedningen
            som den nuvarande regeringen flyttade till Justitiedepartementet.
            Moderaterna anser att detta var ett misstag. För att stärka kompetensen
            i krishanteringsarbetet kring statsministern bör kansliet flyttas
            tillbaka till Statsrådsberedningen och man skulle även kunna överväga
            att utöka kansliets mandat för att stärka för den nationella krisledningen,
            och särskilt när det gäller IT-säkerheten. En nationell koordinator
            för IT-säkerhet på kriskansliet skulle bidra till ökad tydlighet.
          </p>
          <p xml:id="i-LrStSZrPnMvWTVezEuHWxg">
            Det finns många aktörer som skulle kunna bidra till att utveckla
            en tydligare styrningsmodell för krisledning på nationell nivå.
            Till exempel hos Försvarshögskolan (FHS) finns en stor sakkunskap
            i frågor som rör krishantering och krisledning.
          </p>
          <p xml:id="i-RqTDttpo9c5HY3TnD1nWMc">
            Moderaterna vill även stärka och fördjupa myndighetssamverkan
            inom informa­tionssäkerhetsområdet. Detta skulle kunna göras genom
            att inrätta ett myndighetsråd, som i så fall skulle ersätta det
            myndighetssamarbete som idag sker inom ramen för Samverkansgruppen
            för informationssäkerhet (SAMFI). SAMFI består idag av Försvarsmakten,
            Försvarets materielverk, Försvarets radioanstalt, Post- och tele­styrelsen,
            Polismyndigheten, Säkerhetspolisen och Myndigheten för samhällsskydd
            och beredskap.
          </p>
          <p xml:id="i-KGsixo1UzetgPYqFPjqZUv">
            Genom att formalisera gruppen i ett myndighetsråd skulle den
            kunna hantera regeringsuppdrag och arbeta mer metodiskt med frågor
            som bland annat upphandling och certifiering. Bland annat Riksrevisionen
            har pekat på att det finns brister när det gäller hur olika myndigheter
            tillämpar MSB:s föreskrifter och arbetar generellt med informationssäkerhet.
          </p>
          <p xml:id="i-UAXAXWAWarhFjGCb29GuB4">
            Myndighetsrådet skulle ha som uppgift att förebygga, följa och
            åtgärda brister i statens informationssäkerhet. MSB bör med tanke
            på myndighetens särskilda ansvar för informationssäkerhetsfrågorna
            leda myndighetsrådet och sköta administrationen. Förslaget om
            inrättandet av ett myndighetsråd återfinns i utredningen om informations-
            och cybersäkerhet i Sverige, SOU 2015:23 (kapitel 9.2.2).
          </p>
          <head xml:id="i-LgeawkAGutJC98m7fQ7QrZ" type="h1">
            Förbättrade rutiner och stärkt stöd för IT-säkerhet
          </head>
          <p xml:id="i-8rf9kDQBzQFw8cWmP7nxSQ">
            Den ökade betydelsen av IT-system i samhället bidrar till att
            förenkla och förbättra många processer. Samtidigt innebär det
            ökade IT-beroendet också en säkerhetsrisk. Fallet med Transportstyrelsen
            och den olämpliga och olagliga hanteringen av skydds­värd information
            illustrerar hur bristande säkerhetsmedvetande och dåliga rutiner
            riskerar att undergräva Sveriges säkerhet. Samtidigt brister även
            den generella IT-säker­heten hos myndigheter när det gäller att
            kunna hantera till exempel skadliga virus eller överbelastningsattacker.
          </p>
          <p xml:id="i-WerLxCfQD9cuUX42nM8ptK">
            De utvärderingar som gjorts av bland annat Riksrevisionen och
            MSB pekar också på allvarliga brister i myndigheternas hantering
            av IT- och informationssäkerheten. Ofta bottnar problemen i en
            oförmåga och ovilja hos verksamhetsledningen att ta tag i frågan.
            Istället för att behandlas som en central del i verksamheten bollas
            frågan över till respektive IT-avdelning.
          </p>
          <p xml:id="i-Ri14oihw4FDeQozQ181wKf">
            Riksrevisionen pekar, i sin utvärdering av arbetet med informationssäkerhet,
            på flera områden där det krävs förbättring. Det gäller allt från
            förbättrade riskanalyser till ett utökat operativt stöd till myndigheterna
            i säkerhetsarbetet.
          </p>
          <p xml:id="i-FgrFFK37vjYnUPjweoMTZw">
            Därför föreslår Moderaterna att det bör tillsättas en kommission/utredningsgrupp
            som gör en grundlig analys av arbetet med IT- och informationssäkerhet
            på ett antal utvalda myndigheter. Detta i syfte att ta få fram
            en nulägesbild och utifrån den analysera var de största bristerna
            finns för att kunna sätta in relevanta åtgärder där de behövs
            som mest.
          </p>
          <p xml:id="i-CAeJdKdXpjXzovPz3AP6vh">
            Utredningen om informations- och cybersäkerhet i Sverige (SOU
            2015:23) pekar även på att lagen om offentlig upphandling (LOU)
            kan vara ett problem vid offentliga aktörers upphandling av IT-drift
            då frågor om IT- och informationssäkerhet kan prioriteras ner
            på bekostnad av ett lägre pris.
          </p>
          <p xml:id="i-Sx2DPFRAH4AYpj6AXb3JPS">
            Vi vill därför att regeringen ser över hur offentliga aktörer
            ska kunna använda sig av lagen (2011:1029) om upphandling på försvars-
            och säkerhetsområdet (LUFS) i större utsträckning. LUFS innehåller
            till skillnad från LOU bestämmelser om bland annat informationssäkerhet
            och stärker därmed möjligheterna för bland annat myndigheter att
            kravställa utifrån nödvändiga säkerhetshänsyn.
          </p>
          <p xml:id="i-U1UXYFJVWDEPnhXuu27jAA">
            En av dagens stora utmaningar är att så mycket av samhällets
            funktionalitet är beroende av IT-system och internet. Därmed blir
            de samhällsviktiga systemen också sårbara för angrepp utifrån.
            Hoten kan komma från flera olika aktörer – stater, individer eller
            organisationer – och angreppen kan ha flera olika motiv – ekonomiska,
            stats­fientliga eller bara destruktiva. Det krävs i många fall
            heller inte så stora resurser hos angriparen för att orsaka stor
            skada.
          </p>
          <p xml:id="i-GiPMY6BXqkL7jgphp26JA3">
            Angripare använder sig ofta, som till exempel vid överbelastningsattacker,
            av andra kapade datorer som kan tillhöra privatpersoner, myndigheter
            eller företag. Det sätter fingret på en viktig problematik. Vilket
            ansvar går det att lägga på en enskild användare, ägare till en
            dator eller server eller på den som är ansvarig för IT-säkerheten
            på ett företag eller en myndighet?
          </p>
          <p xml:id="i-Q81DhZbuo1QEk27CiRj1HX">
            Det finns ett behov av att höja medvetenheten hos allmänheten
            för vad man som enskild användare kan göra för att försvåra att
            ens IT-utrustning används i brottsliga syften. Dessutom också
            kunna sätta ribban för vilket ansvarsutkrävande som är möjligt
            att göra när det gäller ovan nämnda kategorier. Det bör därför
            tillsättas en utredning som ser över dessa frågor.
          </p>
          <head xml:id="i-P4nF3WQtyqt9Ht5u78DySv" type="h1">
            Enskilda medborgares krisberedskap
          </head>
          <p xml:id="i-TCAqYMmXWdHvYyPV6sadVp">
            I takt med att omvärldsläget har blivit allt mer osäkert de senaste
            åren har frågor om hur Sverige klarar att upprätthålla samhällsviktiga
            funktioner och vitala flöden under kris och krig blivit allt mer
            aktuella. Arbetet med att återta det civila försvaret har också
            påbörjats som ett resultat av det senaste försvarsbeslutet. En
            viktig fråga i samman­hanget är krismedvetenheten och beredskapen
            hos allmänheten. Inte minst visar ett antal händelser och incidenter,
            särskilt ifråga om trafik och infrastruktur, under 2016 på samhällets
            sårbarhet.
          </p>
          <p xml:id="i-5oqSD5raPoyeC8avyQ4PD4">
            Sverige behöver bli bättre på att informera befolkningen om hur
            man som enskild individ förväntas förbereda sig om en kris skulle
            inträffa. Försvarsutskottet i riksdagen tog under 2015 fram en
            rapport om vilket eget ansvar medborgarna har vid en kris. Rapporten
            skickades sedan till myndigheter, kommuner och organisationer
            för att de i sin tur skulle sprida kunskapen. MSB har en hemsida
            som heter Dinsäkerhet.se där man kan hitta råd om hur man som
            enskild medborgare kan förbereda sig.
          </p>
          <p xml:id="i-8qfztuJ2WhfFa7TpjAysRA">
            Genomslaget av dessa utbildningsinsatser har dock varit begränsat
            och MSB bör därför få i uppdrag att ta fram förslag på hur arbetet
            att utveckla krismedvetenheten kan förbättras.
          </p>
          <head xml:id="i-TjsZemyRRQ4rTLz5kxmZc8" type="h1">
            Beredskapslagstiftningen
          </head>
          <p xml:id="i-T7Te6GvRyYvCsRAKRh9n2g">
            Stockholm skakades i april 2017 av en terrorattack. Samhällets
            svar visade på en robusthet både i myndigheternas åtgärder och
            i befolkningens agerande. Samtidigt visade sig brister. Ett problem
            uppstod i gränsskyddet som efter beslut av huvud-skyddsombudet
            i Stockholm ansåg att det var för farligt för tullpersonal att
            arbeta obeväpnade och införde klockan 20 på fredagskvällen ett
            skyddsstopp, vilket innebar att kvalificerad personal som skulle
            kunnat ha bistått polisen i att gripa en eller flera terrormisstänkta
            personer.
          </p>
          <p xml:id="i-Hek4gQ563iEvkWNJzyuT5t">
            I många andra länder skulle en händelse av liknande karaktär
            inneburit en förhöjd samhällsberedskap och möjliggjort ett annat
            bruk av samhällets resurser. Sveriges beredskapslagstiftning är
            dock så pass föråldrad att den är svår att bruka annat än i händelse
            av krig eller krigsliknande situationer.
          </p>
          <p xml:id="i-2GAKiKnik2VFV9zYcKwAQ6">
            Sverige måste stå väl rustat även inför en allvarlig icke krigsliknande
            händelse och i en sådan situation är det inte lämpligt att personal
            inom samhällskritiska verksamheter får gå hem exempelvis på grund
            av att skyddsombud konstaterar att fara för liv och hälsa kan
            föreligga. I en sådan situation måste hela samhället kunna lösa
            sin uppgift, även om situationen är svår.
          </p>
          <head xml:id="i-8ZiPnGyainzM9HfHjfVBrP" type="h1">
            Ökad användning av frivilligorganisationerna
          </head>
          <p xml:id="i-RygpEpLZcUSQeVrcYCm9wi">
            De frivilliga försvarsorganisationerna har över 400 000 medlemmar
            och skapar folkförankring för försvaret samtidigt som man genomför
            utbildningar som är till gagn för både försvaret och krisberedskapen.
            Organisationerna innehåller en stor bredd av människor och kompetenser
            som kommer från olika delar av samhället.
          </p>
          <p xml:id="i-F3kvQzTr1GHTaqRSYPA6Ma">
            Frivilligorganisationerna bedriver idag en bra verksamhet på
            flera sätt. Det gäller till exempel deras ungdomsverksamhet som
            bidrar till att öka intresset för försvaret hos grupper som annars
            är svåra att nå. Dessutom är utbildningsverksamheten, tillsammans
            med att bemanna positioner i hemvärnet, en viktig del i deras
            arbete. Det är önskvärt att även frivilligorganisationerna i ökad
            utsträckning kan fånga upp tidigare försvars­anställda för att
            utnyttja deras kompetens som instruktörer.
          </p>
          <p xml:id="i-X7Dit4caasmsY3wo9ai8Wo">
            När det gäller de frivilliga försvarsorganisationerna och krisberedskapen
            finns även här en stor utvecklingspotential. Det handlar om att
            organisationerna kan bidra till att skapa en medvetenhet om risker
            i samhället och vilka förutsättningar som finns att hantera dem.
            De frivilliga resursgrupperna är ett bra exempel på samarbete
            med kommunerna för att kartlägga kompetenser som kan vara viktiga
            att förstärka samhällets resurser med vid en kris. Frivilligorganisationerna
            utgör även en viktig del i det civila försvaret där planeringen
            nu återupptas.
          </p>
          <p xml:id="i-S9aPpf5NM9ToHcNvFEmz6r">
            De frivilliga försvarsorganisationernas betydelse ökar ytterligare
            mot bakgrund av det säkerhetspolitiska läget. Det är därför prioriterat
            att de tillförs ytterligare medel för uppdragsverksamhet inom
            det militära och det civila försvaret.
          </p>
          <head xml:id="i-7GdVHDMzPpAxBEwSwDbhEc" type="h1">
            Civil-militär samverkan
          </head>
          <p xml:id="i-DU7YWcrVBDZeNhBewErtDf">
            Specialförband kan användas för en lång rad varierande uppgifter
            och kan agera autonomt bakom fiendens linjer. Uppgifterna kan
            till exempel röra sig om fritagningsoperationer, bekämpa mål av
            stor betydelse eller att inhämta kritiska underrättelser. Användandet
            av specialförband har ökat på senare år och därmed även behovet
            av att kunna möta det asymmetriska hot de utgör.
          </p>
          <p xml:id="i-EzSpRHFbxXJ7xiwA5TGrL6">
            Förmågan att möta asymmetriska hot kan antingen vara en militär
            eller en polisiär uppgift beroende på de faktiska omständigheterna.
            Exempelvis är terrorism utförd utan anknytning till en annan stat
            en polisiär uppgift att ingripa mot. Är det däremot möjligt att
            avgöra att det är fråga om statsterrorism kan en sådan terroristaktion
            ses som ett led i ett väpnat angrepp mot riket och utgör därmed
            en uppgift för Försvarsmakten.
          </p>
          <p xml:id="i-8CsUc75DGrepwHJc9JK2F">
            Det är en viktig förmågehöjande faktor att det sker ett intimt
            kompetens- och erfarenhetsutbyte mellan specialförbanden och den
            nationella insatsstyrkan också i samband med skarpa insatser.
            Mot bakgrund av detta kan maximal förmåga ändå uppnås i det enskilda
            fallet trots att polisens och Försvarsmaktens uppgifter är tydligt
            avgränsade.
          </p>
          <head xml:id="i-EssdsFAuJo3K9x7iW7C4oj" type="h1">
            Rekrytering av deltidsbrandmän
          </head>
          <p xml:id="i-WPC7r9yrqndJPzkjecpBvx">
            Deltidsbrandmännen gör en viktig insats för att upprätthålla
            säkerhet och rädda liv, särskilt på landsbygden. Det har dock
            under en längre tid funnits problem med att rekrytera tillräckligt
            med deltidsbrandmän. Problemen är bland annat knutna till att
            många människor i glesbygden pendlar från sin hemort till ett
            arbete på annan ort och därmed har svårt att ha jour på hemorten.
          </p>
          <p xml:id="i-UcXJ5prs99HqoKJdxU9uFu">
            Vidare finns det idag endast två utbildningsorter för deltidsbrandmännen,
            vilket gör att det långa avståndet till utbildningsorten kan försvåra
            rekryteringen av deltids­brandmän och minska intresset för vidareutbildning
            hos dem som idag arbetar som deltidsbrandmän.
          </p>
          <p xml:id="i-Tbu6VJbiBYLT1DsvRprMDE">
            De har också funnits problem när deltidsbrandmän förlorat sin
            huvudanställning och fått ersättning från a-kassan. Eftersom de
            enligt lagens mening innehar en deltidsanställ­ning som deltidsbrandmän
            anses de inte stå fullt ut till arbetsmarknadens förfogande. Därmed
            riskerar de en nedsättning av ersättning från a-kassan, som i
            många fall inte överensstämmer med den inkomst de eventuellt får
            från sitt deltidsuppdrag som brandman.
          </p>
          <p xml:id="i-CCSHBVi56YjCGhNibAgMqD">
            I utredningen om en effektivare räddningstjänst ingår som en
            del hur kommunernas räddningstjänster ska få bättre förutsättningar
            att rekrytera och behålla deltidsanställda brandmän. Dock så kommer
            utredningen inte att redovisas förrän den 30 juni 2018.
          </p>
          <p xml:id="i-CUDxSKdiTGLap71hhWyzvV">
            Med anledning av att det i närtid behövs förslag på åtgärder
            för hur lokala rädd­ningstjänster ska kunna hantera avhopp och
            bristande rekrytering bör regeringen ge Myndigheten för samhällsskydd
            och beredskap ett uppdrag att snabbutreda vilka åtgärder som kan
            vidtas innan den mer genomgripande utredningen är klar.
          </p>
          <head xml:id="i-EDowLjCD2dztiXjMVWqgfM" type="h1">
            Möjligheten för SOS Alarm att lokalisera nödställda
          </head>
          <p xml:id="i-9nhYwH2T5RguzXzBRtPUER">
            SOS Alarm har idag möjligheten att fastställa positionen för
            nödställda människor som ringer in till larmtjänsten. Dagens system
            är dock krångligt och har vid flera tillfällen bidragit till att
            räddningsinsatser har försenats och människors liv har riskerats.
          </p>
          <p xml:id="i-NkKsrouPWn1UAXvkqAoKw1">
            Det finns dock ett system – Advanced Mobile Location (AML) som
            används i andra länder, vilket möjliggör en exakt positionering
            av den nödställda personen vid ett samtal till 112. Tekniken för
            att börja använda AML finns enligt SOS Alarm på plats redan idag.
            Problemet är att det finns lagliga hinder i att positionsbestämma
            människor utan deras eget godkännande.
          </p>
          <p xml:id="i-3VQvfURao2mE8mJJ6F5rry">
            Mot bakgrund av hur viktig tidsaspekten, och möjligheten att
            snabbt kunna lokalisera nödställda, är vill Moderaterna att det
            görs en översyn av lagstiftningen i syfte att kunna införa ett
            enklare och mer exakt lokaliseringssystem för SOS Alarm.
          </p>
          <head xml:id="i-WbCUVXnQfvhMxBKFmumQao" type="h1">
            Försörjningstrygghet
          </head>
          <p xml:id="i-13hRfE9oHAiLisHWshhR8Y">
            Säkerhetsläget har försämrats i vår omvärld under en rad år och
            till följd av händelser utom vår kontroll. Det gör att det har
            blivit nödvändigt med ett ökat fokus på exempel­vis försvars-
            och säkerhetsfrågor. Som ett led i den diskussionen följer också
            frågor som rör vår beredskap, exempelvis livsmedel. Det är bekymmersamt
            att den svenska konkurrenskraften har urholkats så mycket att
            bara ungefär varannan portion faktiskt produceras här.
          </p>
          <p xml:id="i-VKXArnwWqj9NJjHB4T25Si">
            Den svenska livsmedelsförsörjningen är i dag till stor del beroende
            av importerade livsmedel. I händelse av begränsningar eller avbrott
            i importen finns stor risk för att vissa livsmedel relativt snabbt
            blir en bristvara. Ur det perspektivet är ökad livsmedels­produktion
            viktig, eftersom det innebär minskad sårbarhet. Det är viktigt
            att understryka att det inte är ett problem med ökande export
            i nuläget, eftersom all ökad produktion – även den som exporteras
            – innebär minskad sårbarhet i händelse av kris. Om en bristsituation
            skulle uppstå kan produkter, som annars skulle ha exporterats,
            i stället användas i Sverige.
          </p>
          <p xml:id="i-PvJ3NtNw8jk2y1gZVmwnkZ">
            Livsmedelsförsörjningen är också beroende av fungerande transporter.
            Även vårt beroende av import av fossila drivmedel innebär i det
            perspektivet ökad sårbarhet. Såväl skogen som jordbruket kan dock
            bidra till en produktion av biodrivmedel där förutsätt­ningarna
            för expansion är goda i Sverige. Det innebär också en möjlighet
            till fler jobb. Regeringen behöver därför snarast säkerställa
            långsiktiga spelregler för biodrivmedel, till nytta både för klimatet
            och för vårt oberoende.
          </p>
          <p xml:id="i-F5JGRc1NbH7HX3FMBsQ6hq">
            Vidare saknas det idag samlat ansvar och en överblick av vad
            som händer med livsmedelsförsörjningen i händelse av en allvarlig
            kris. Moderaterna anser därför att det behövs ett tydligare och
            samlat samordningsansvar när det gäller försörjningstrygghets­frågorna,
            avseende exempelvis livsmedel och drivmedel. Ett skarpt förslag
            om detta återfinns i Moderaternas motion ”Bättre förutsättningar
            för svenskt jordbruk och svensk livsmedelsproduktion” på utgiftsområde
            23.
          </p>
          <head xml:id="i-GEDAY3Edkijof9cgRNU386" type="h1">
            Infrastruktur och säkerhet
          </head>
          <p xml:id="i-9CPcpKD8uvm4TybpwHm23f">
            Vårt samhälle är idag helt beroende av att en lång rad vitala
            flöden fungerar. Det gäller allt från elektricitet och betalningsströmmar
            till livsmedelsförsörjning och tillgången till dricksvatten. Alla
            dessa flöden är dock sårbara för såväl fysiska attacker som it-attacker.
            En person, organisation eller stat som vill orsaka skada kan med
            relativt enkla medel ställa till stora problem för samhällets
            funktionalitet.
          </p>
          <p xml:id="i-DQXJSvoBD4GsxBKyU57Rz2">
            De senaste åren har problemet blixtbelysts av ett antal händelser
            där vital infrastruktur drabbats av sabotage och haverier. Det
            gäller till exempel den fällda radio- och tv-masten i närheten
            av Borås, ett mjukvarufel hos SOS Alarm som ledde till kommunikationsproblem
            samt att flygtrafiken över i princip hela Sverige låg nere på
            grund av ett fel hos flygtrafikledningen.
          </p>
          <p xml:id="i-GhQcYgWbgMY4yf2rVQJxKe">
            Därför pekar Moderaterna tillsammans med de andra allianspartierna
            i försvars­utskottet på behovet av att regeringen bör göra en
            översyn av hur skyddet för samhälls­viktig infrastruktur kan stärkas.
          </p>
        </div>
        <div xml:id="i-HVqUMuNoqMp6nZ1cSRorZV" type="signatureBlock">
          <list xml:id="i-HNhVNNufbAUokJa3ssibed">
            <item xml:id="i-Cyq6RxHDVfkBNHA9sCobgJ" type="signature">
              Hans Wallmark (M)
            </item>
            <item xml:id="i-NQusXoVzPHmuaoMoeA1yeJ" type="signature">
              Lena Asplund (M)
            </item>
            <item xml:id="i-WpEAe5ZhG9oMJ8NTgykPao" type="signature">
              Jan R Andersson (M)
            </item>
            <item xml:id="i-WEd84nwBFS4GKp36dBRNnz" type="signature">
              Lotta Olsson (M)
            </item>
            <item xml:id="i-SvVNiLBJAfdZnw7xfRuGPh" type="signature">
              Dag Klackenberg (M)
            </item>
          </list>
        </div>
      </div>
    </body>
  </text>
</TEI>
