<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-KU-00065">
  <teiHeader>
    <fileDesc>
      <titleStmt>
        <title>Minnesdag tillägnad kommunismens offer</title>
        <author corresp="i-TKwDinNn4twnLieK52EXRu">av Björn Söder (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:65 av Björn Söder (SD)</title>
          <idno type="rdwebb">HB0265</idno>
          <rs type="number">65</rs>
          <orgName type="comitteeAbbreviation">KU</orgName>
          <ref type="dokument_url_text">https://data.riksdagen.se/dokument/HB0265/text</ref>
          <ref type="dokument_url_html">https://data.riksdagen.se/dokument/HB0265</ref>
          <ref type="dokumentstatus_url_xml">https://data.riksdagen.se/dokumentstatus/HB0265</ref>
          <ref type="pdf">https://data.riksdagen.se/fil/87A36730-A356-4E1C-A7EB-1F9D1DCE4728</ref>
          <ref type="docx">https://data.riksdagen.se/fil/7C046CF6-D3EF-4204-9E4C-32B379845623</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-U1VkeVhZ48xBCmG1NxFYVJ" type="signed"/>
        <correspContext corresp="i-U1VkeVhZ48xBCmG1NxFYVJ">
          <note type="signatory" corresp="i-TKwDinNn4twnLieK52EXRu"/>
        </correspContext>
        <correspAction type="submitted" xml:id="i-2ioH3ZUzhMiU1FFMSBUnVw">
          <date when="2023-09-21"/>
          <time when="17:16:14"/>
        </correspAction>
        <correspAction type="reviewed" xml:id="i-9PybuNsNy4e6LKTWMjNdKm">
          <date when="2023-09-21"/>
          <time when="18:05:21"/>
        </correspAction>
        <correspAction type="referred" xml:id="i-RG2QPjga886uEfgAzXCgEH">
          <date when="2023-10-17"/>
        </correspAction>
        <correspAction type="assigned" xml:id="i-UXbnFxTsNDCm8e6kaoyUEv">
          <date when="2024-04-15"/>
          <time when="11:30:22"/>
        </correspAction>
        <correspContext corresp="i-UXbnFxTsNDCm8e6kaoyUEv">
          <ref type="assignedTo">Konstitutionsutskottet</ref>
        </correspContext>
        <correspAction type="behandlas_i" xml:id="i-Kwo6Fnbo91cq4WcQBhLTcG"/>
        <correspContext corresp="i-Kwo6Fnbo91cq4WcQBhLTcG">
          <ref type="uppgift">2023/24:UU7</ref>
          <ref type="ref_dok_id">HB01UU7</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UU7</ref>
          <ref type="ref_dok_titel">Internationella relationer m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:65 av Björn Söder (SD) Minnesdag tillägnad kommunismens offer</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-TTLx5ioujotUWueJHVHd5G">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-D14VskqHsRadcxW52cUoMS">
              Riksdagen ställer sig bakom det som anförs i motionen om att
              en svensk minnesdag tillägnad kommunismens offer bör införas och
              tillkännager detta för regeringen.
            </item>
            <item sortKey="Yrkande 2" xml:id="i-8CmmsVX9wCWHX4rWAoCvaS">
              Riksdagen ställer sig bakom det som anförs i motionen om att
              regeringen ska ta initiativ inom Förenta nationerna för att initiera
              en global minnesdag för kommunismens offer i likhet med Förintelsens
              minnesdag och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-KZQawu9hksu8vpZtmnLXAL">
            Motivering
          </head>
          <p xml:id="i-MBPG4vp2HKmhzD3bPN8tXt">
            Den 27 januari 1945 befriades förintelselägret Auschwitz-Birkenau.
            Sedan 1999 har den 27 januari varit en svensk nationell minnesdag
            för Förintelsens offer, och 2005 deklare­rade FN denna dag som
            internationell minnesdag. Sedan dess samlas varje år människor
            över hela världen i en manifestation för att hedra minnet av alla
            som mördades under Förintelsen.
          </p>
          <p xml:id="i-F3kJh5M3J8HS94CAi1hX7C">
            Men det är inte bara nationalsocialismen som skördat miljontals
            människoliv. En annan socialistisk ideologi som orsakat miljontals
            offer är kommunismen. Trots att kommunismen skördat fler människoliv
            (man räknar mellan 63–93 miljoner människor) än nationalsocialismen
            har detta fått avsevärt mindre uppmärksamhet och de som fallit
            offer för denna avskyvärda ideologi har inte hedrats på samma
            sätt.
          </p>
          <p xml:id="i-TsnEo3KGufFRmgd2mzgG1q">
            Både nationalsocialism och kommunism är totalitära ideologier
            som bör förpassas till historiens skräphög. Skillnaden mellan
            dessa ideologier är bara grader i helvetet.
          </p>
          <p xml:id="i-4GKgfDVbb9bnADJQBfhe4J">
            Enligt förordningen (2007:1197) med instruktion för Forum för
            levande historia har Forum för levande historia till uppgift att
            vara ett nationellt forum som ska främja arbete med demokrati,
            tolerans och mänskliga rättigheter med utgångspunkt i Förintelsen.
            Myndigheten har särskilt till uppgift att informera om Förintelsen
            och kommunismens brott mot mänskligheten. Myndigheten ska sträva
            efter att stärka människors vilja att aktivt verka för allas lika
            människovärde. Myndigheten ska bl.a. bedriva utåtriktad verksamhet
            med inriktning på kunskap, kultur och utbildning. Verksamheten
            ska bedrivas i nära kontakt med pågående forskning, andra kultur-
            och utbildningsinstitu­tioner samt myndigheter, organisationer
            och föreningar vars verksamhet rör liknande frågor.
          </p>
          <p xml:id="i-Nkn2RF2VNbtGDU1kYR1H86">
            I Sveriges riksdag sitter Vänsterpartiet invalt. 1990, efter
            Sovjetunionens fall, valde partiet att stryka ”kommunisterna”
            ur sitt partinamn. Att strykningen snarare hade med kosmetik än
            verkligt avståndstagande från kommunism att göra har stått klart
            efter att partiet haft både partiledare och andra företrädare
            som fortsatt kalla sig för kommunister. Så sent som i januari
            2021 antog partiets ungdomsförbund, Ung Vänster, ett nytt princip­program,
            i vilket man skriver: ”Vårt mål är ett klasslöst samhälle, fritt
            från förtryck – ett kommunistiskt samhälle”.
          </p>
          <p xml:id="i-ToicGQMHSnqP9L2GC2UgY6">
            Det är uppenbart att skolan misslyckats i att lära ut om kommunismens
            brott mot mänskligheten då ett helt ungdomsförbund till ett riksdagsparti
            fortfarande kan dras till denna avskyvärda ideologi.
          </p>
          <p xml:id="i-DBWGe8kmSTYqwnBv2Yt1na">
            Den 30 mars 2021 uttalade Sveriges dåvarande statsminister Stefan
            Löfven i Dagens Nyheter att ”jag har aldrig uppfattat att VPK
            inte stod upp för demokratin”. Uttalandet vittnar om djup okunskap
            om Vänsterpartiets historia och dess nära kopplingar till och
            samarbeten med kommunistiska diktaturregimer i framför allt Sovjetunionen,
            Kina, Nordkorea och Östtyskland. Men uttalandet är också ett hån
            mot alla de tiotals miljoner människor som fallit offer för avskyvärda
            handlingar i kommunismens namn.
          </p>
          <p xml:id="i-6CRg61KVF4LZY7cs1XvgDV">
            Riksdagens konstitutionsutskott har vid tidigare behandlingar
            av motionens innehåll ansett att det får ankomma på Forum för
            levande historia eller andra berörda institutioner att avgöra
            hur man ska informera och påminna om kommunismens brott mot mänsklig­heten.
          </p>
          <p xml:id="i-UTTvqJoWKYsha5ztEeSGML">
            Samma hänvisning gjorde dåvarande kultur- och demokratiministern
            i sitt svar på en skriftlig fråga (2020/21:1916) om varför regeringen
            i sitt demokratiarbete inte har infört en svensk minnesdag tillägnad
            kommunismens offer.
          </p>
          <p xml:id="i-XPUjWvFeUC8PNSooiAoK4u">
            Den politiska viljan från riksdagens tidigare majoritet och tidigare
            regeringsföreträ­dare om att upplysa om kommunismens illgärningar
            har med andra ord varit ganska loj. Detta trots att det fortfarande,
            i framförallt Asien, lever hundratals miljoner människor under
            kommunismens förtryck.
          </p>
          <p xml:id="i-VZJxBLQLe3s4535wEpU8NF">
            Med samma politiska viljekraft som visats när det gäller nationalsocialismens
            illgär­ningar, borde riksdagen också visa att man står upp mot
            kommunismens illgärningar genom att införa en svensk minnesdag
            tillägnad kommunismens offer. Den 9 november 1989 föll Berlinmuren,
            som var en av de främsta symbolerna för kommunismens förtryck
            i Europa. Men nya generationer måste ständigt påminnas om det
            lidande kommunismen orsakat och fortfarande orsakar.
          </p>
          <p xml:id="i-K7ibVaADiUvVbumDH6xgKd">
            Regeringen bör även ta initiativ inom Förenta Nationerna för
            att initiera en global minnesdag för kommunismens offer i likhet
            med Förintelsens minnesdag.
          </p>
        </div>
        <div type="motSignatures">
          <list>
            <item xml:id="i-71pWUzmjvXCLLCBN3MDhjK" who="i-TKwDinNn4twnLieK52EXRu">
              Björn Söder (SD)
            </item>
          </list>
        </div>
      </div>
    </body>
  </text>
</TEI>
