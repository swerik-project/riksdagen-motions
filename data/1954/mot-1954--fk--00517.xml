<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1954--fk--00517">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__fk__517/mot_1954__fk__517-001.pdf"/>
      <fw xml:id="i-GbiLc1ExHXy65rHiJVAQyj">
        Motioner i Första kammaren, nr 517. 5
      </fw>
      <div xml:id="i-WF4de4KsGiaWJaqYYuobQf" type="motHeader">
        <div xml:id="i-2MQ1ipxxJwU6dWrnLvXUdg" type="motTitle"/>
        <div xml:id="i-Y358VnyRXvMTSHfZLKanrj" type="motSubmissionInfo"/>
      </div>
      <div xml:id="i-FH7Ffd28dNYB3HbTckSdRY" type="motBody">
        <div xml:id="i-58yM4RXpPffMTDFRksUs34">
          <p xml:id="i-FPs5pgzGtRxUwg7hSamkiK">
            Nr 517.
          </p>
          <p xml:id="i-NZDLis4EHas1evykj2H9fe">
            Av herrar Björnberg och Velander, i anledning av Kungl. Maj:ts
            proposition med förslag till lag om ändrad lydelse av 1$ lagen
            den 3 juni 1949 (nr 314) angående rätt för Ko- nungen att i vissa
            fall meddela särskilda bestämmelser om bankaktiebolags kassareserv
            så ock om fortsatt gil- tighet av samma lag, m. m.
          </p>
          <p xml:id="i-NxM3mzaYfNF3qMVEYzicwd">
            Rätt för regeringen att meddela särskilda bestämmelser om banks
            kassareser- ver medgavs ursprungligen 1937. Utrikeshandeln gav
            landet ett betydande inkomstöverskott. På grund av rå- dande internationell
            osäkerhet fanns intet nämnvärt intresse för kapitalplace- ringar
            i utlandet. Det befanns icke lämpligt att möta valutainflödet
            med en upp- skrivning av kronans värde. Bankerna, som inte var
            benägna att själva bära riskerna av en eventuell växelkursförändring,
            omvandlade sina valutabehåll- ningar till svenska kronor och stärkte
            därmed kraftigt sin likviditet. Detta ledde till att riksbankens
            möjligheter att med de traditionella medlen — marknads- operationer
            och växeldiskonto — påverka kreditmarknaden i åtstramande rikt-
            ning allvarligt begränsades. I detta läge, då själva orsaken till
            den starka likviditeten i banker och på marknaden i övrigt ej
            lämpligen kunde angripas, gavs riksbanken medel för operationer
            i öppna marknaden av likviditetsuppsugande art samt vid sidan
            därav fullmakt att använda kassareservsbestämmelser som penningpolitiskt
            me- del men uttryckligen som ett komplement till de hävdvunna.
            Som led i en penningpolitisk beredskap är kassareservsbestämmelser
            godtag- bara. Det måste emellertid stå fullt klart att de kan
            ge avsedda samhällseko- nomiska resultat endast om de inordnas
            i ett penningpolitiskt program, som verkar över hela fältet och
            som utgår från beredvilligheten att taga de följder till vilka
            ett konsekvent penningpolitiskt handlande leder. Att statsmakterna
            har möjlighet att ålägga de kreditförmedlande instituten skyldighet
            att placera en viss del av sina insättares medel på det sätt som
            myn- digheterna anger, innebär icke att det allmänna därmed fått
            ett penningpoli- tiskt universalmedel i sin hand, användbart under
            alla förhållanden och i varje situation. Skulle en sådan föreställning
            vinna spridning och bliva mer eller mindre normerande för den
            ekonomiska politiken kan detta äventyra en jämn och ostörd utveckling,
            icke minst därigenom att åtgärder som i realiteten är ofrånkomliga
            blir eftersatta. I årets finansplan understrykes att penningpolitiken
            i det konjunkturläge med vilket man främst har anledning räkna
            måste skjutas i förgrunden. Det är med hänsyn till det som sker
            i vårt ekonomiska liv och till de påfrestningar
          </p>
          <pb facs="riksdagen-motions-pdf/data/1954/mot_1954__fk__517/mot_1954__fk__517-002.pdf"/>
          <fw xml:id="i-TxP3nDfgztGPZkntw6sd14">
            6 Motioner i Första kammaren, nr 517.
          </fw>
          <p xml:id="i-TbHE8cfuNmLTY1airoLGVn">
            som kan befaras under den närmaste framtiden — måhända redan
            kring nästa årsskifte — väsentligt att begreppet penningpolitik
            gives en sådan innebörd att faktiska utsikter föreligger att i
            tid bemästra de omständigheter som måste bringas under kontroll
            för att utifrån eller inifrån kommande inflationsimpul- ser icke
            skall slå igenom och förmå förvandla den ”väl hävdade högkonjunk-
            turen” till en överkonjunktur. Erfarenheter från senare tid talar
            sitt tydliga språk om de följder för penningvärde och kostnadsnivå
            som kan uppstå därest man underlåter att göra marknaden motståndskraftig
            i förhållande till in- flationsbetingade anspråk. Bankernas stora
            tillgång på likvida medel för närvarande är en avspegling av den
            kraftiga ökningen av inlåningen på allmänhetens bankräkningar.
            Pro- blemet är alltså i grunden ett problem om den starka likviditeten
            hos banker- nas kunder, då främst företag och kommuner. Denna
            har framkommit framför allt som ett resultat av det statliga utgiftsöverskottet
            men också av valutaut- vecklingen och av en viss lageravveckling.
            Staten har icke inriktat sig på att i möjligaste mån neutralisera
            detta likviditetsöverskott genom sin upplåning utan begränsat
            sig till att i all huvudsak placera denna kortfristigt i bankerna.
            Slut- resultatet har blivit en lätt kapitalmarknad, en lätt kreditmarknad
            och mycket betydande, förhållandevis lätt mobiliserbara fordringar
            i bankerna, som står till allmänhetens förfogande. Det är givetvis
            otänkbart att hinder skulle resas för insättarna att förfoga över
            sina insättningar. Visar prisnivån stigande tendens eller ger
            den troliga ekonomiska utvecklingen fog för uppfattningen att
            det kan vara fördelaktigt att påskynda planerade investeringar,
            måste stora an- språk komma att ställas på bankerna från insättarnas
            sida. Skärpta kassa- reservsbestämmelser ger varken riksbanken
            eller bankerna möjligheter att däm- pa dessa, vilka för övrigt
            ej heller i särskilt hög grad torde vara känsliga för direkta
            regleringar av allmänekonomisk typ. Erfarenheten visar också att
            det i praktiken icke är möjligt att — åtminstone med kort varsel
            — uppsäga redan givna krediter och därmed tvinga fram att i gång
            varande utbyggnads- eller moderniseringsarbeten avbrytes. Med
            skärpningar i skyldigheten att placera i statspapper kan bankernas
            nya långivning påverkas. Först och främst torde detta kunna ske
            även utan särskilda åtgärder från det allmännas sida — genom ett
            fritt och förtroendefullt samarbete mellan riksbank och banker.
            Dessutom är det uppenbarligen inte risken för en svällande kreditgivning
            som är den all- varligaste utan som ovan antytts benägenheten
            att mobilisera marknadens egen uppsamlade likviditet. Svårigheten
            att erhålla nya krediter vid behov därav kan måhända i någon mån
            verka återhållande, men hur tungt denna omständighet väger i en
            stund då trenden går i den riktningen att penningvärden utbytes
            mot sakvärden är svårt att säga. Någon avgörande vikt torde man
            icke kunna till- mäta densamma. En fullgod beredskap mot de inflationsrisker
            med vilka man i nuvarande läge måste kalkylera bör även innefatta
            en rätt att utfärda kassareservsbestäm- melser. Någon självständig
            uppgift kan knappast tillräknas denna rätt. Det
          </p>
          <pb facs="riksdagen-motions-pdf/data/1954/mot_1954__fk__517/mot_1954__fk__517-003.pdf"/>
          <fw xml:id="i-WmX3vhLr2GqVzxM4sSLL2t">
            Motioner 1 Första kammaren, nr 517. 7
          </fw>
          <p xml:id="i-FtXH65Kyu9CZDfbcVA7fk1">
            kommer säkerligen ej heller i framtiden att möta några hinder
            att etablera ett samarbete om skäliga riktlinjer i detta avseende
            mellan det allmänna och kre- ditinstituten, särskilt inte om den
            ekonomiska politiken inriktas på att skapa de marknadsmässiga
            förutsättningarna för en efter läget anpassad kreditpolitik om
            vilken enighet kan nås. Detta synes i sin tur förutsätta dels
            en begränsning av det statliga utgiftsöverskottet, dels operationer
            på öppna marknaden i syfte att hålla marknaden stram, dels att
            man är beredd acceptera den ränta till vil- ken de ofrånkomliga
            åtgärderna i åtstramande riktning för. Ränteförändring- arna är
            naturligtvis intet självändamål. Ej heller kan förändringen som
            sådan betraktas som ett självständigt medel i den ekonomiska politiken.
            Det är rörlig- heten i räntan som är av betydelse i det omedelbara
            räntesammanhanget, men framför allt är denna rörlighet en förutsättning
            för effektiva marknadsopera- tioner av den art hänsynen till lägets
            risker kräver. Endast i ett samband med övriga penningpolitiska
            medel får kassareserysbestämmelser någon betydelse och då närmast
            en supplementär sådan — som bakgrund till ett fritt kreditpolitiskt
            samarbete. Av alldeles avgörande vikt blir med dessa utgångspunkter
            ett fri- villigt sparande av så stor omfattning att det ger reell
            täckning för de samman- lagda investeringarna i samhället. Det
            är kapitalmarknaden, icke kreditmark- naden, som skall lämna medlen
            till de långfristiga investeringarna, både till dem som det allmänna
            står för och till dem som genomföres av enskilda. Att befordra
            sparandet och dess spridning till alla folkgrupper är därför att
            skapa de primära förutsättningarna för en lugn expansion utan
            inflationsrisker.
          </p>
          <p xml:id="i-YYGxdFuzdSQuYmBVjYa19k">
            Enligt nu gällande bestämmelser om kassareserver utgör högsta
            likviditets- kvoten tjugofem procent. Denna föreslås höjd till
            femtio procent. Den enda motivering som anföres för detta anmärkningsvärda
            förslag är att eftersom de mest betydelsefulla bankerna genom
            frivilliga åtaganden redan håller en lik- viditetskvot som överstiger
            vad som enligt lagen är möjligt att kräva, bör detta krav stegras.
            Det bör enligt den uppfattning som riksbanksfullmäktiges majori-
            tet gör sig till tolk för fixeras så, att det ger ”nödig rörelsefrihet
            och beredskap”, vilket av okända skäl anges inträffa vid femtio
            procent. Just det förhållandet att det visat sig möjligt att nå
            frivilliga åtaganden, som går längre än vad som med stöd av lagen
            kan föreskrivas, borde enligt vanligt betraktelsesätt vara ett
            skäl mot en skärpning av lagstiftningen. Under inga förhållanden
            borde det kunna åberopas som det enda motivet för hårdare bestämmelser.
            Om man trots allt tillåter sig detta finns ingen grund för just
            femtio procents likviditetskvot. Argumentet låter sig lika väl
            användas för vilken procentsats som helst, ja för en skyldighet
            att på av statsmakterna påbjudet sätt placera hundra procent av
            de placeringsbara tillgångarna. Med hänsyn till svenska förhållanden
            är en likviditetskvot på tjugofem pro- cent hög. Insatt i det
            sammanhang, dit en fullmakt att utfärda ålägganden av denna art
            hör, bör densamma vara fullt tillräcklig för att de resultat av
            allmän- ckonomiskt slag skall nås som man över huvud taget kan
            nå med kassareservs- bestämmelser. Isolerade från sitt ursprungliga
            och naturliga samband är så-
          </p>
          <pb facs="riksdagen-motions-pdf/data/1954/mot_1954__fk__517/mot_1954__fk__517-004.pdf"/>
          <fw xml:id="i-P6LHQoqEZZkKH5fAqNHwzS">
            8 Motioner i Första kammaren, nr 517.
          </fw>
          <p xml:id="i-WMmQmodibuwThmHSdZhHQ1">
            dana bestämmelser varken effektiva eller lämpliga, oavsett vid
            vilken gräns kvo- ten sättes. En realistisk bedömning av kassareservsbestämmelsernas
            användbarhet i den ekonomiska politiken synes alltså tala för
            en fortsatt rätt att utfärda sådana bestämmelser men mot ökade
            bemyndiganden i dessa avseenden. För samma ståndpunkt kan också
            anföras hänsynen till det svenska kreditväsendets och de svenska
            bankernas struktur och till nödvändigheten för dessa kreditinstitut
            att med den räntabilitet, som är ett primärt insättarintresse,
            förena de anspråk på en tillfredsställande service, som allmänheten
            och näringslivet reser. Ett åtagande eller ett åläggande att hålla
            en viss kassareservskvot innebär i praktiken att olika former
            av statlig upplåning ges prioritet framför eventuellt konkurrerande
            låneframställningar från annat håll. Ju högre kvoterna sätts,
            desto större blir detta prioriterade område och desto mindre det
            där lånebeho- ven efter objektiva normer kan vägas mot varandra.
            Saken kan också uttryckas så, att desto mindre blir den sektor
            där utsikterna till räntabilitet fäller utsla- get, vilket i princip
            betyder minskat inflytande för effektivitetssynpunkten. Att det
            samtidigt är fråga om en krympning av kreditutrymmet för det enskilda
            produktionslivet ligger i sakens natur. Det är ingalunda säkert
            att en sådan utveckling ens på mycket kort sikt är stabilitetsbefrämjande.
            Att den ur mera långsiktig synpunkt snarast är ägnad att skapa
            risker för stillastående och ökad sårbarhet inför jämviktsstörande
            impulser är uppenbart. Under åberopande av det anförda hemställer
            vi, att riksdagen måtte avslå i Kungl. Maj:ts proposition nr 164
            framlagt förslag till lag om ändrad lydelse av 1 8 lagen den 3
            juni 1949 (nr 314) angående rätt för Konungen att i vissa fall
            meddela särskilda bestämmelser om bankaktiebolags kassa- reserv,
            så ock om fortsatt giltighet av samma lag, samt att riksdagen
            måtte antaga följande
          </p>
          <p xml:id="i-5Yp8zVeBm6EzGV4Wo5eJoP">
            Förslag till Lag
          </p>
          <p xml:id="i-Pz5Du486Qud97zZ3sXLfvi">
            om fortsatt giltighet av lagen den 3 juni 1949 (nr 314) an- gående
            rätt för Konungen att i vissa fall meddela särskilda bestämmelser
            om bankaktiebolags kassareserv. Härigenom förordnas, att lagen
            den 3 juni 1949 angående rätt för Konungen att i vissa fall meddela
            särskilda bestämmel- ser om bankaktiebolags kassareserv, vilken
            jämlikt lag den 5 juni 1953 (nr 307) gäller till och med den 30
            juni 1954, skall
          </p>
          <p xml:id="i-DYtN9nA1iLiAWXp3VUiCqK">
            äga fortsatt giltighet till och med den 30 juni 1955.
          </p>
          <p xml:id="i-5GC5m85gtqy1VTEMUKgisY" type="date">
            Stockholm den 31 mars 1954.
          </p>
          <div xml:id="i-JZLu4rMfNPwLYK3PgAyZUm" type="signatureBlock">
            <p xml:id="i-8vuVU9dy2pscrvGP6a4jvu" who="i-9fDXbKSL4EGWadJh9sRFip" type="signature">
              Tor Björnberg
            </p>
            <p xml:id="i-DkxcXVUdpDeVnLmVuaADJf" who="i-J2xUVh35Vb6NMJLSX57Ge1" type="signature">
              Gustaf Velander
            </p>
          </div>
        </div>
      </div>
    </body>
  </text>
</TEI>
