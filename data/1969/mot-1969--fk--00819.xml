<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__fk__819/mot_1969__fk__819-001.pdf"/>
      <fw xml:id="i-NG29cHedXW45JAxK9axkec">
        Motion i Första kammaren, nr 819 år 1969 9
      </fw>
      <div type="motHeader" xml:id="i-9APqakXrAJtuZpwEEPEW2V">
        <div type="motTitle" xml:id="i-CmYjXxyTYyjUVgEAcuPnzY"/>
        <div type="motSubmissionInfo" xml:id="i-92szmwhSPuo3mR6q8qsste"/>
      </div>
      <div type="motBody" xml:id="i-17gKwHTsyZA7KDTrdhdNa9">
        <div xml:id="i-JEqtsSNsXjwnsTJyrqeKFb">
          <p xml:id="i-ikcvyALVNkZ1L4gUjHexs">
            Nr 819
          </p>
          <p xml:id="i-T6vKxvVff1fcivPXFyUU7f">
            Av herr Andersson, Ingvar, m. fl., i anledning av Kungl. Maj:ts
            framställning om anslag till Bidrag till Sveriges utsädes- förening.
          </p>
          <p xml:id="i-E95QJo4Ctcg3cN2dtBTUgm">
            (Lika lydande med motion nr 979 i Andra kammaren)
          </p>
          <p xml:id="i-UcURcNPQNPggeXvEXfoe3W">
            Proteinförsörjningen är ett internationellt och nationellt problem
            av stor betydelse. I den försörjningskris som kännetecknar förhållandena
            i många u-länder är bristen på högvärdigt protein den viktigaste
            faktorn. Det finns i dag över 300 miljoner barn som på grund av
            brist på främst protein lider av allvarligt försämrad fysisk tillväxt
            och utveckling, vilket för många av dem leder till försämrad mental
            utveckling. Undernäring och felnäring på- verkar också hälsa och
            prestationsförmåga hos den äldre delen av befolk- ningen. Denna
            försörjningssituation är ett handikapp och måste radikalt förbättras
            samtidigt som okontrollerad befolkningstillväxt måste hejdas.
            I detta internationella läge har vi i vårt land en god proteinkonsumtion,
            som ligger vid eller över optimala värden. Vissa grupper av befolkningen
            torde dock mer eller mindre självförvållat (av bristande kunskap)
            lida av felnäring. Emellertid är råvaruproduktionen till livsmedelsindustrin
            främst i vår växtodling i obalans. Vi producerar för stora mängder
            kolhydrat främst i spannmål och för litet protein av hög kvalitet
            för att få ett väl balanserat foder i animalieproduktionen. Därför
            måste betydande mängder högvärdigt protein importeras — även från
            u-länder med betydande proteinunderskott. Importen sker i form
            av proteinrikt kraftfoder och uppgår till ca 400 000 ton till
            ett ungefärligt värde av 250 milj. kr. Samtidigt har vi de senaste
            åren haft ett betydande spannmålsöverskott, som måste exporteras
            till förlust- bringande priser. Denna export skulle undvikas om
            proteinrika fodermedel kunde produceras inom landet i full utsträckning.
            Det är härav uppenbart att proteinproblemet måste tillmätas utomordent-
            lig betydelse i forskning och i utvecklingsarbete främst för jordbruksproduk-
            tionen. Flera andra källor för proteinframställning är aktuella,
            och forsk- ning och utredningsarbete pågår härom. Proteinproduktionen
            i jordbruket är emellertid redan av en sådan storleksordning att
            förbättringar främst i proteinkvalitet här får mycket omfattande
            betydelse. Vi kan utan tvekan väsentligt öka proteinproduktionen
            både kvantitativt och kvalitativt i det svenska jordbruket. Flertalet
            av våra jordbruksväxter kan härvid utnyttjas, vilket emellertid
            förutsätter väsentliga forskningsinsatser. Några exempel kan åskådliggöra
            detta.
          </p>
          <pb facs="riksdagen-motions-pdf/data/1969/mot_1969__fk__819/mot_1969__fk__819-002.pdf"/>
          <fw xml:id="i-AL4zM5dWzrzoFncwU94LeG">
            10 Motion i Första kammaren, nr 819 år 1969
          </fw>
          <p xml:id="i-U4BwxGGW2F9YrFh2t9ushy">
            Spannmålsproduktionen intar en dominerande ställning i vår växtodling.
            Spannmålen innehåller emellertid protein av låg kvalitet beroende
            på obalans mellan proteinets byggnadsstenar — aminosyrorna. Hos
            alla sädesslagen har man en brist på aminosyran lysin i första
            hand. Eftersom vete, majs och ris i världsproduktionen svarar
            för mer än dubbla kvantiteten protein jämfört med samtliga animalieprodukter
            är proteinsvälten egentligen en lysinsvält. Man har emellertid
            lyckats att finna lysinrika typer — och därmed typer med väsentligt
            högre proteinkvalitet — i majs, ris och vete. Vid Sveriges utsädes-
            förening i Svalöv har man speciellt ägnat sig åt fodersädens proteinkvalitet
            och har därvid lyckats finna kornsorter bland primitiva typer
            som har av- sevärt förbättrad aminosyresammansättning. Om dessa
            egenskaper kan över- föras till högproduktiva sorter skulle detta
            betyda att fodersädens eget pro- tein skulle vara fullgott och
            supplementering av proteinrikt kraftfoder skulle vara överflödig.
            Hos t. ex. oljeväxter (raps) är problemet något annorlunda. Dessa
            växters protein är högvärdigt, men utnyttjandet av detsamma försvåras
            eller omöj- liggöres av närvaron av giftiga substanser. Man finner
            emellertid en biolo- gisk variation i förekomsten av dessa ämnen,
            och genom växtförädlingsåt- gärder är det möjligt att framställa
            nya sorter med betydligt lägre halt av de aktuella ämnena. Lovande
            sådana arbeten pågår vid Sveriges utsädes- förening. Liknande
            arbeten pågår med råg och är även möjliga för flera andra växtslag
            för att förbättra proteinsammansättningen och öka produk- tionen
            av utnyttjbart protein. De proteinrika baljväxterna klöver, lusern,
            åkerbönor, ärter bör särskilt nämnas som grundmaterial för ett
            sådant ut- vecklingsarbete. Ännu har emellertid endast begränsade
            insatser kunnat göras i vårt lands växtförädling. De har dock
            uppmärksammats internationellt. Under 1968 hölls två internationella
            konferenser avseende proteinproduktionsproblema- tiken i Sverige.
            I juni hölls i Röstånga ett »panel meeting» arrangerat av IAEA
            och FAO för att belysa växtförädlingens möjligheter att genom
            för- bättring av sortmaterialet erhålla en produktion av mera
            högvärdigt protein. I september hölls en konferens i Stockholm
            om nya proteinkällor och meto- der för utvärdering av proteinkvalitet.
            Detta möte anordnades av IBP (In- ternational Biological Program).
            Även om svensk proteinforskning varit framgångsrik på flera avsnitt
            har den knappast varit väl samordnad och fått tillräckliga ekonomiska
            resurser. Den väsentliga proteinproduktionen sker i vårt jordbruk.
            Med en väl sam- ordnad och ekonomiskt stark forskningsinsats bör
            svensk växtodling väsent- ligt bättre kunna tillgodose vårt inhemska
            behov av högvärdigt protein. För närvarande är målet främst att
            tillgodose animalieproduktionen med hög- värdigt protein i tillräckliga
            kvantiteter. På längre sikt kommer med all san- nolikhet vegetabilisk,
            högvärdig äggvita att få allt större betydelse i den humana konsumtionen.
            I detta sammanhang kan konstateras, att varje in-
          </p>
          <pb facs="riksdagen-motions-pdf/data/1969/mot_1969__fk__819/mot_1969__fk__819-003.pdf"/>
          <fw xml:id="i-L4xoi3JGUUehPDWs3CsDvr">
            Motion i Första kammaren, nr 819 år 1969 | 11
          </fw>
          <p xml:id="i-7x5mENHLfvP8tLoGcagzvC">
            sats för förbättring av proteinkvaliteten hos vegetabilisk äggvita
            speciellt hos sädesslagen blir av utomordentligt värde också ur
            internationell synvinkel. Åtskilliga redan pågående arbeten syftar
            direkt till u-ländernas förbättrade proteinförsörjning. Så t.
            ex. har sortmaterial av lysinrikt korn redan kunnat sändas till
            Indien för att där användas i det lokala förädlingsarbetet, osv.
            Vid en granskning av jordbruksforskarnas resurser för att snabbt
            nå fram till den bättre proteinproduktionen konstateras att dessa
            är otillräckliga om inte andra redan pågående och i och för sig
            mycket viktiga projekt skall slopas. Dessa bör emellertid arbetas
            fram jämsides med proteinarbetena för att garantera odlingssäkerhet,
            skydd mot växtsjukdomar och skördeskador m.m. Det är sålunda ytterst
            angeläget att svensk jordbruksforskning får en för- stärkning
            i sina resurser för att kunna föra fram proteinforskningen till
            framgångsrika resultat så snart som möjligt. Alldeles tydligt
            är att främst växtförädlingen men även växtodlingsforskningen
            här har mycket viktiga arbetsuppgifter. Nu tillgängliga medel
            kan icke omdisponeras för större sam- lade insatser i undersökningarna
            avseende framställning av sortmaterial och produktion av grödor
            med högre proteinhalt och bättre proteinkvalitet. Olika grenar
            av den svenska jordbruksforskningen bör sålunda tillgodo- ses
            med medel för att främja produktionen av bättre och mera protein.
            Vi finner det särskilt angeläget att växtförädlingen för dess
            arbete att framställa sortmaterial med kvalitativt bättre protein
            ges tillräckliga resurser. Hittills utförd forskning vid Sveriges
            utsädesförening inom detta ämnesområde har till betydande del
            bedrivits med tillfälligt erhållna medel, vilka nu till större
            delen förbrukats. En anslagsuppräkning till Sveriges utsädesförening
            med 500 000 kronor för budgetåret 1969/70 synes väl befogad för
            en nödvändig konsolidering av den framgångsrika proteinforskningen
            vid denna institution efter de riktlinjer som redovisats i det
            föregående. Med stöd av ovanstående hemställes, att riksdagen
            måtte besluta att till Bidrag till Sveriges ut- sädesförening
            för budgetåret 1969/70 anvisa ett förslagsan- slag av 4 725 000
            kronor.
          </p>
          <p xml:id="i-2FuMCzoapV2i78dX39XsRh" type="date">
            Stockholm den 28 januari 1969
          </p>
          <p xml:id="i-8JXNLBif1i9cJZnncwwQto">
            Ingvar Andersson (m) N. Yngve Nilsson (m) Per Blomquist (m)
          </p>
        </div>
      </div>
    </body>
  </text>
</TEI>
