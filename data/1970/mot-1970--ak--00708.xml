<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__708/mot_1970__ak__708-001.pdf"/>
      <fw>
        12 Motion i Andra kammaren, nr 708 år 1970
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 708
          </p>
          <p>
            Av fru Mogård m. fl., angående elevvården i skolorna. (Lika lydande
            med motion nr 634 i Första kammaren)
          </p>
          <p>
            Utbildningspolitiken bör syfta till att erbjuda varje individ
            en utbildning som mot- svarar hans anlag och intressen. Ekonomiska
            och geografiska hinder härför har under de senaste årtiondena
            i stort sett undanröjts. Andra faktorer som kan försvåra en ur
            individens och samhällets synvinkel tillfredsställande utbildning
            är ännu icke till fyllest utforskade. Här är utrymmet för lösa
            teorier stort, och åtgärdernas art och omfattning synes dess värre
            präglade av detta. Utbildningsväsendet omfattar allt fler åldersgrupper
            och är utomordentligt resurs- krävande. Kravet att dessa resurser
            effektivt utnyttjas skall kompletteras med indi- videns berättigade
            anspråk att den tid han avsätter för utbildning skall ge ett resul-
            tat som positivt påverkar hans framtida utkomst och levnadsförhållanden.
            För detta krävs ej blott utbildade lärare och en god tillgång
            på läromedel. Stort avseende måste även fästas vid arbetsförhållandena
            i övrigt och vid möjligheterna att ta hän- syn till personliga
            förutsättningar. Ett i förhållande till den reella kapaciteten
            dåligt studieresultat försämrar de framtida utsikterna; ett studieavbrott
            i förtid kan ha för individen ödesdigra konsekvenser. Vid sidan
            av i huvudsak organisatoriska åtgärder såsom att i största möjliga
            ut- sträckning varje årskurs, kurs eller delkurs ges meritvärde,
            att önskemål om alter- nativa kursplaner tillgodoses o.d. synes
            elevvården, däri inbegripet studie- och yrkesorienteringen, vara
            av avgörande betydelse. Sådan krävs på såväl grundskole- och ”mellanskole”stadierna
            som vid universitet och högskolor samt vid vuxenutbild- ningen.
            En rätt dimensionering av de elevvårdande insatserna är vansklig
            att göra utan tillgång till objektiva forskningsresultat. Sådana
            föreligger i mycket ringa utsträckning. Orsakerna till underprestation,
            studieavbrott och andra svårigheter är icke kända. Ekonomiska
            förhållanden synes icke vara avgörande; den omfattande utbyggnaden
            av studiesociala åtgärder har så- vitt känt icke i någon mera
            betydande grad minskat behovet av elevvårdsinsatser — deras värde
            ligger på annat plan. Bristande studiebegåvning har av vissa undersök-
            ningar att döma inte kunnat anges som entydig förklaring. Man
            synes nu hålla före att skiftande sociala och kulturella uppväxtmiljöer
            skulle vara en huvudorsak; verk- ningarna härav torde dock vara
            av så olika art att generella åtgärder i form av ändrad klassammansättning
            e.d. icke kan medföra den eftersträvade individuella hjälpen.
            Att ange personliga svårigheter, neurotiska störningar etc. som
            orsak torde för närvarande vara den bästa utgångspunkten för utforskande
            av bakgrunden till
          </p>
          <pb facs="riksdagen-motions-pdf/data/1970/mot_1970__ak__708/mot_1970__ak__708-002.pdf"/>
          <fw>
            Motion i Andra kammaren, nr 708 är 1970 13
          </fw>
          <p>
            ett studiemisslyckande; kategoriseringen bör anstå tills tillräckligt
            underlag härför föreligger. Utvecklingen på grundskolestadiet,
            där liberalare regler några år till- lämpats beträffande anordnande
            av särskild specialundervisning, synes bekräfta att behovet är
            i första hand individuellt. Kommunerna har, sedan de fått större
            frihet att anordna den undervisning behovet påkallar, ökat klinikundervisningen
            väsent- ligt. Enligt förljudande skall denna frihet åter inskränkas,
            utan att en behovsanalys vidtages! En ingående undersökning på
            olika stadier av de fall där studieavbrott skett, bör kunna vara
            en lämplig förstahandsåtgärd. Det är förvånande att elever får
            lämna en gymnasial utbildning, avbryta studier vid universitet
            och högskolor, bevista endast ett fåtal undervisningstimmar i
            vuxenutbildningen, utan att samhället som satsat ibland avsevärda
            resurser på dem efterfrågar orsaken och söker undanröja den. Märkligt
            är att statistiken över den aktuella avbrottsfrekvensen är synnerligen
            brist- fällig. Statistiska centralbyrån har enligt uppgift ett
            omfattande statistiskt material samlat avseende gymnasial utbildning
            och universitetsutbildning. Resurser saknas emellertid för de
            bearbetningar som erfordras för att bedöma före- komsten av studieavbrott
            inom gymnasiala utbildningar. Beträffande universiteten väntas
            material möjligen kunna publiceras inom det närmaste halvåret.
            Avbrottsfrekvensen inom gymnasium och fackskola kan på tämligen
            lösa grunder antas vara omkring 10 Jo. 1960 års gymnasieutredning
            redovisade en avbrottsfre- kvens på 16,7 Yo. Beträffande yrkesskolorna
            föreligger statistik från perioden 15 september 1967—14 september
            1968. Avbrottsfrekvensen var här 10,6 960. Enligt en separat för
            Lunds universitet på 1968 års utbildningsutrednings uppdrag genomförd
            undersökning, som ännu ej slutbearbetats, kan avbrottsfrekvensen
            vid de filosofiska fakulteterna uppskattas till omkring 25 960.
            En tendens till högre avbrottsfrekvens vid storstadsuniversiteten
            jämfört med Lund och Uppsala har kunnat konstateras i äldre undersökningar.
            Den kommunala vuxenutbildningen är inte föremål för en sådan central
            registrering, att avbrottsfrekvensen kan utläsas. En allmän erfarenhet
            är dock att frekvensen här är mycket hög. Av skolöverstyrelsens
            yttrande över motioner till 1969 års riksdag (statsutskottets
            utl. nr 175) framgår, att problemen kring arbetstrivsel i skolan
            och elevernas fostran till medinflytande behandlas av en arbetsgrupp
            för samverkan i skolan (SISK), att en analys av de olika befattningshavarnas
            funktioner inom elevvården pågår inom skolöverstyrelsen och att
            överstyrelsen påbörjat en översyn av skolhälsovården. En arbetsgrupp
            inom utbildningsdepartementet analyserar studie- och yrkesorientering-
            ens målsättning och organisation. I denna ingår företrädare för
            bl. a. arbetsmark- nadsstyrelsen, skolöverstyrelsen och Svenska
            kommunförbundet. Skolans ansvar för den elevvårdande verksamheten
            beaktas således; dock torde det föreligga betydande svårigheter
            även för utbildningsdepartementet och skolöverstyrelsen att bedöma
            i hur hög grad behovet av elevvårdande insatser kan tillfredsställas
            med nu avsatta resur- ser härför och huruvida dimensioneringen
            av insatserna är välgrundad mellan t. ex. skolhälsovård samt skolpsykologisk
            och skolkurativ verksamhet å ena sidan och studie- och yrkesorientering
            å den andra, mellan grundskola och andra utbildningsstadier,
          </p>
          <pb facs="riksdagen-motions-pdf/data/1970/mot_1970__ak__708/mot_1970__ak__708-003.pdf"/>
          <fw>
            14 Motioner i Andra kammaren, nr 708—709 år 1970
          </fw>
          <p>
            mellan skolväsendet och andra organ och myndigheter, särskilt
            om faktaunderlaget är så otillfredsställande som påpekades beträffande
            studieavbrotten. En övergripande utredning är av nöden och därmed
            en målmedveten analys av behovets storlek och av de övriga problem,
            som ännu i alltför stor utsträckning är outredda och outforskade.
            Särskilt bör beaktas den betydelse elevvården kan ha för att förebygga
            studiemisslyckanden av olika slag på alla stadier av utbildning.
            Med stöd av vad ovan anförts hemställes, att riksdagen i skrivelse
            till Kungl. Maj:t anhåller om en utred- ning rörande elevvården
            med syfte att klarlägga behovet av elev- vård inom olika utbildningsstadier
            och de bakomliggande orsa- kerna till behovet samt att framställa
            förslag till organisation och dimensionering av de elevvårdande
            insatserna.
          </p>
          <p>
            Stockholm den 28 januari 1970
          </p>
          <p>
            Britt Mogård (m) Ove Nordstrandh (m) Ingrid Sundberg (m) Alf
            Wennerfors (m)
          </p>
          <p>
            Nr 709
          </p>
          <p>
            Av fru Mogård m. fl., angående inverkan av enheternas storlek
            på triv- seln m. m. i skolorna.
          </p>
          <p>
            (Lika lydande med motion nr 632 i Första kammaren)
          </p>
          <p>
            Britt Mogård (m) Alf Wennerfors (m) Ove Nordstrandh (m)
          </p>
        </div>
      </div>
    </body>
  </text>
</TEI>
