<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1957--ak--00582">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__ak__582/mot_1957__ak__582-001.pdf"/>
      <fw xml:id="i-4aSHFwWaBJLike2cEkHiA7">
        12 Motioner i Andra kammaren, nr 582 år 1957
      </fw>
      <div xml:id="i-44qePfSHSvTKPq8GqNzL26" type="motHeader">
        <div xml:id="i-HLJpqDZ5CDC2cWxzPHPY8F" type="motTitle"/>
        <div xml:id="i-8q5RfQjjWTAii5hENBYADy" type="motSubmissionInfo"/>
      </div>
      <div xml:id="i-YXC9mMgj7bFwwsaswV8TZk" type="motBody">
        <div xml:id="i-Dw3fCWCZ2KwMtFo3W4n8nA">
          <p xml:id="i-Q8y7NF1kYQkFMS7wi9eTNT">
            Nr 582
          </p>
          <p xml:id="i-7a9octUbQxa4vj83rugbTf">
            Av herr Wedén, i anledning av Kungl. Maj:ts proposition, nr 100,
            angående anslag för budgetåret 1957/58 till främjande av bostadsförsörjningen
            m. m.
          </p>
          <p xml:id="i-LoYRFkMyHui6iitP1569j2">
            Motiven för efterkrigsårens bostadspolitik
          </p>
          <p xml:id="i-U6YSxXo5WjcgT3Az6e8kah">
            Under 1930-talets sista hälft var bostadsproduktionen i Sverige
            förhållandevis stor. Under samma tid märktes också de första tecknen
            på en förskjutning i pro- duktionens sammansättning från de rena
            smålägenheterna om ett rum och kök eller mindre, som dittills
            utgjort den dominerande delen av byggandet efter första världskriget,
            och till något större lägenhetstyper. Samtidigt blev vidare kravet
            på modern utrustning i nybyggda lägenheter, centralvärme, Ww.e.,
            badrum, helt bestämmande för nyproduktionens utformning. Icke
            desto mindre var det mot slutet av trettiotalet alltjämt fullständigt
            klart, att bostadsförhållandena i Sverige, särskilt beträffande
            lägenheternas storlek och antal rum, var dåliga. Medan Sverige
            redan då i många andra mycket bety- delsefulla sociala sammanhang
            väl hävdade sin plats i förhållande till de i dessa avseenden
            mest utvecklade nord- och västeuropeiska länderna, Danmark, Holland
            och Storbritannien, och till och med i många avseenden hade ett
            försprång fram- för dessa, så var den genomsnittliga bostadsstandarden
            och i första hand ut- rymmesstandarden för de svenska hushållen
            i jämförelse med dessa nationers låg. Det är därför mycket naturligt,
            att det mot det andra världskrigets slut i vårt land framstod
            som ett sunt och riktigt mål för det allmännas politik att underlätta
            en förbättring av det stora flertalet svenska familjers bostadsför-
            hållanden. Det var emellertid då uppenbart att detta icke kunde
            ske med mindre en avsevärd reduktion kom till stånd av den andel
            av inkomsten, som krävdes för att betala hyran för en väl utrustad
            och något så när rymlig bostad. Av den anledningen utformades
            då ett bostadspolitiskt system, som hittills i huvudsak bestått.
            Det arbetade på två linjer. Enligt den ena linjen betalade staten
            bostads- rabatter i form av avdrag på hyra eller egnahemskostnader
            till familjer med mer än ett barn med begränsade inkomster. Enligt
            den andra linjen gav staten lån på förmånliga villkor, till en
            del helt ränte- och amorteringsfria, till bostads- byggnadsföretagare
            av olika kategorier. Denna politik har knappast lett till att
            efterfrågan på antalet lägenheter i någon högre grad stimulerats,
            en efterfrågan som däremot av andra skäl starkt ökat. Men det
            är självklart, att den lett till en kraftigt stimulerad efterfrågan
            på och därmed föranlett produktionens inriktning på något rymligare
            och mer väl- utrustade lägenheter. Detta har naturligtvis hela
            tiden varit avsikten med denna politik. Utifrån den allmänna grundinställning,
            som denna motion baserats på,
          </p>
          <pb facs="riksdagen-motions-pdf/data/1957/mot_1957__ak__582/mot_1957__ak__582-002.pdf"/>
          <fw xml:id="i-9avLvKhxwE7XLySGYnC4bX">
            Motioner i Andra kammaren, nr 582 år 1957 13
          </fw>
          <p xml:id="i-2LXNb83GWVEjeyW1k24Bi2">
            har målet för denna politik varit i stort sett väl motiverat.
            Den har också med- verkat till mycket förbättrade bostadsförhållanden
            för dem som har lyckats få de nya bostäderna. Tyvärr har den emellertid
            samtidigt i sin utformning kom- mit att präglas av en framträdande
            diskriminering av enskild bostadsbyggnads- verksamhet. Vidare
            har den allmänna ekonomiska politiken under samma skede icke lyckats
            skapa det utrymme för bostadsproduktionens omfattning, som med
            hänsyn till den stegrade efterfrågan varit nödvändigt. Dessa båda
            omständig- heter har orsakat en svårt förvärrad bostadsbrist,
            som är en ytterst allvarlig minuspost för den förda politiken.
            Den uppfattning om bostadsproduktionens omfattning och mer likvärdiga
            konkurrensvillkor för de inom densamma verk- samma företagen,
            som kommit till uttryck i motionen beträffande dessa ange- lägenheter
            av herr Ohlin m. fl., är därför välmotiverad.
          </p>
          <p xml:id="i-NrQ71QwXWBr6zxgFWeMt7B">
            Bostadskostnader och byggnadskostnader
          </p>
          <p xml:id="i-VZPHCttovE1v7cpRmY4H7j">
            Byggnadskostnadsindex av olika slag är naturligtvis förenade
            med åtskilliga felfaktorer. Vad gäller grunddragen i utvecklingen
            torde emellertid följande serie, avseende de faktiska byggnadskostnaderna
            för flerfamiljshus av sten, ge en i huvudsak riktig bild.
          </p>
          <p xml:id="i-4agKvypGzpGeD8vL9fRzGb">
            1943 100 1950 115 1956 155
          </p>
          <p xml:id="i-StBKfsAvRuz8f5jXoioqCJ">
            Under det sista kriget var det i och för sig naturligt, att den
            då införda hyres- kontrollen anknöts till bostadskostnadsnivån
            under 30-talets sista år och att det allmännas generella stöd
            till nya bostadsbyggnadsföretag fick till syfte att möj- liggöra
            ett hyresläge som icke i någon högre grad översteg denna nivå.
            Den relativt måttliga byggnadskostnadsstegring, som skedde under
            perioden 1943—1950, motverkades till en mindre del av små kapitalsubventioner
            i form av ränte- och amorteringsfria lån till byggnadsföretag,
            men framför allt av den under den första efterkrigsperioden allmänt
            sänkta räntenivån och utsträckta amorteringstider för vissa bostadslån.
            Bostadskostnaderna i de nybyggda husen steg därför endast i ringa
            grad under denna tid. Ett flertal omständigheter, bl. a. skärpt
            byggnadsreglering, ledde till att bostadsbyggandet mötte den häf-
            tiga inflationsperioden och byggnadskostnadsstegringen 1951—1952
            med en redan starkt nedåtgående tendens. För att förhindra en
            stagnation på en låg nivå och om möjligt hålla fast vid den förutvarande
            bostadskostnadsnivån beslöts då en kraftig utvidgning av de statliga
            lån till nybyggen, som tills vidare fick stå ränte- och amorteringsfria.
            Samtidigt och i uppenbart syfte att motverka en alltför stor splittring
            av hyrorna för likvärdiga lägenheter byggda vid olika tid- punkter
            uppsades en väsentlig del av under 40-talet utlämnade lån av detta
            slag till förräntning och amortering. Resultatet av dessa åtgärder
            har i stort sett blivit att den allmänna hyresnivån
          </p>
          <pb facs="riksdagen-motions-pdf/data/1957/mot_1957__ak__582/mot_1957__ak__582-003.pdf"/>
          <fw xml:id="i-TSSVf2DsRtvnoW3ezrMxf3">
            14 Motioner i Andra kammaren, nr 582 år 1957
          </fw>
          <p xml:id="i-LpqsdYGkEE33NV1esgHbKx">
            stigit mycket måttligt under efterkrigsperioden. Kostnaderna
            för likvärdiga lä- genheter byggda vid olika tidpunkter uppvisar
            på en del orter rätt stora skill- nader men har genomsnittligt
            inte splittrats på något katastrofalt sätt. Men statens utgifter
            för ränte- och lånestöd till nyproduktionen utvidgades alltså
            samtidigt avsevärt. En missvisande metod för budgetredovisningen
            av dessa ökade kostnader gav dock allmänheten ett överdrivet intryck
            av de statliga kost- nadernas verkliga storleksordning och bidrog
            till att misskreditera åtgärderna i fråga. Under de allra senaste
            åren har visserligen de ränte- och amorteringsfria statliga lånen
            åter på grund av inträffade rationaliseringsframsteg kunnat in-
            skränkas utan någon mera avsevärd samtidig höjning av bostadskostnadsnivån
            i nybyggda hus. Men under samma period har den i och för sig nödvändiga
            och nyttiga övergången från låst ränta till rörlig ränta medfört
            att utgifter för räntesubventioner till bostadsbyggandet på grund
            av tidigare åtagna statliga förpliktelser ökat. Samtidigt med
            denna utveckling har emellertid realinkomstnivån i landet stigit
            på ett sådant sätt att den allmänna bilden av problemet inkomstnivå—bo-
            stadskostnader—byggnadskostnader nu är en annan än den som framträdde
            för tio eller tolv år sedan. Innan konsekvenserna härav något
            närmare granskas ut- ifrån de synpunkter motionen vill anlägga
            skall emellertid några allmänna re- flexioner göras om hyressplittringens
            problem.
          </p>
          <p xml:id="i-2tUP4VUUdXdaWwybBzrXpc">
            Hyressplittringens problem
          </p>
          <p xml:id="i-FRCb9mKPpJoTT5yqkAqrrz">
            Huvuddragen i utvecklingen på bostadsområdet — stigande byggnadskostna-
            der, motvilja mot hyreshöjningar i redan byggda hus och under
            de sista åren stigande ovilja mot subventioner till nytillkommande
            bostadsbyggnadsföretag — har i och för sig varit ägnade att skapa
            en något lättsinnig inställning till det problem som uppkomsten
            av olika bostadskostnadsnivåer i likvärdiga lägenheter öppnar.
            Under det att andra fundamentala ekonomiska problem analyserats
            och debatterats rätt ingående och även på det politiska planet,
            synes det, tvärs ige- nom alla meningsskiljaktigheter i övrigt
            på bostadspolitikens område, beträffan- de detta speciella problem
            ha utbildats något av en rätt långtgående allmän enighet om att
            skjuta detsamma i bakgrunden och följa minsta motståndets lag.
            Detta problem synes i betydande utsträckning ha betraktats som
            varande av mera teoretiskt intresse utan större betydelse för
            utvecklingen. Detta är beklag- ligt och säkerligen även olyckligt
            och felaktigt. Ur vilken synvinkel denna fråga än skärskådas måste
            den i rådande läge tvärtom beaktas med stort allvar. Det är för
            det första visserligen klart, att den rådande svåra bostadsbristen
            inom de omfattande regioner i landet, där den är för handen, nödvändiggör
            en för avsevärd tid bibehållen kontroll över hyresutvecklingen.
            Men även inom den socialdemokratiska politiska meningsriktningen
            betraktar man, vilket framgår av en rad av riksdagen godkända
            yttranden beträffande hyresregleringen, åter-
          </p>
          <pb facs="riksdagen-motions-pdf/data/1957/mot_1957__ak__582/mot_1957__ak__582-004.pdf"/>
          <fw xml:id="i-A9eRScT8wVyLCcsQbKXLkM">
            Motioner i Andra kammaren, nr 582 år 1957 15
          </fw>
          <p xml:id="i-JTgY9f1RRi5R7jG5q4eBT8">
            vändandet även på detta område till en på vanligt sätt fungerande
            marknad vid normal balans mellan tillgång och efterfrågan som
            ett riktigt mål. Den under vanliga förhållanden fungerande marknaden
            ger i allmänhet ungefär samma pris på samma ort för alla varaktiga
            och andra nyttigheter av likvärdig be- skaffenhet. Detta gäller
            säkerligen i huvudsak även för bostäder. Bostadens värde bestäms
            av dess grad av modernitet, förhållandet mellan förslitning och
            under- håll och dess läge. Uppfattningen, att en bostad, som i
            fråga om dessa kvaliteter har alldeles samma objektiva värde som
            en annan bostad, ändå normalt skulle kunna betinga ett från den
            senare bostaden mycket avvikande pris, strider så- ledes mot den
            vanliga marknadens funktionssätt. Endast den, som aldrig räknar
            med möjligheten att en normalt fungerande bostadsmarknad med tillräcklig
            behovstäckning skall kunna etableras, kan tillämpa ett sådant
            resonemang. Att eftersätta nödvändiga underhålls- och reparationsarbeten
            och därigenom orsaka en onödigt snabbt fortgående värdeminskning
            för goda lägenheter är naturligt- vis icke heller en sund politik.
            I varje fall för den som icke vill tänka sig en nästan ändlös
            reglering på olika sätt av bostadsmarknaden kan redan denna första
            synpunkt icke te sig som en övervägande teoretisk utan i stället
            som en högst praktisk aspekt på problemet. Å andra sidan innebär
            detta icke att hyres- splittringsresonemanget kan eller bör drivas
            in absurdum. Även på en oreglerad marknad kan av olika skäl en
            viss hyressplittring uppkomma. Det är de onor- mala avvikelserna
            diskussionen här gäller. För det andra innebär det en ogynnsam
            atmosfär för nya bostadsbyggnads- initiativ, om dessa måste förverkligas
            på villkor, som orsakar en mera avsevärt högre kostnadsnivå för
            de nytillkommande bostäderna än för dem som byggts framför allt
            under den närmast förutvarande perioden. Denna synpunkt baga-
            telliseras i den nu föreliggande bostadspropositionen, men torde
            icke desto mindre förtjäna beaktande. För alla de människor, som
            icke har någon egen lägenhet eller en mycket dålig sådan, är det
            naturligtvis av särskild betydelse att icke ny- produktionen försättes
            i ett ogynnsamt läge. För det tredje är det visserligen ingalunda
            i och för sig svårförståeligt om de flesta medborgare, som har
            goda eller hyggliga bostäder, ställer sig relativt kall- sinniga
            eller ointresserade till hyresläget i nytillkommande hus. En sådan
            lik- giltighet är emellertid icke motiverad. Som förut påpekats
            inträffar på en nor- malt fungerande marknad en utjämning av priserna
            för likvärdiga nyttigheter. Av orsaker, som det här skulle föra
            för långt att ingå på, sker för bostädernas del denna utjämning
            i mycket hög grad i form av en anpassning av hyresnivån till den
            kostnadsnivå, som uppkommer i den lilla del av hela bostadsbeståndet
            som de allra senast uppförda lägenheterna representerar. Sedan
            rätt länge tillbaka har en häftig kritik riktats mot de statliga
            stödåtgärder av olika slag, varigenom hostadskostnadsläget i nyproduktionen
            generellt tryckts nedåt. Det har gjorts vällande att genom sådana
            åtgärder ett antal hushåll, som icke vore i behov av något som
            helst stöd från det allmänna för att lösa sin hostadsfråga, erhållit
            ett sådant. Detta är naturligtvis i och för sig riktigt. Men denna
            kritik synes i allt-
          </p>
          <pb facs="riksdagen-motions-pdf/data/1957/mot_1957__ak__582/mot_1957__ak__582-005.pdf"/>
          <fw xml:id="i-Tau3xRSeeRpHfdhezafaMU">
            16 Motioner i Andra kammaren, nr 582 år 1957
          </fw>
          <p xml:id="i-E1S5iq7cY9cQ7yKPKZuGt1">
            för hög grad ha bortsett ifrån att detta varit det pris som betalats
            för att hela det allmänna hyresläget i samtliga bostäder, utan
            att alltför mycket splittras på olika nivåer, kunnat hållas i
            ett läge, som möjliggjort en stark förbättring av förhållandet
            mellan inkomster och bostadskostnader. Det är ur denna viktiga
            synpunkt intet som helst tvivel om att det svenska folkets stora
            majoritet, som bott och bor i tidigare uppförda lägenheter, haft
            en mycket stor nytta av denna politik och att således densamma
            ingalunda endast varit till nytta för dem som flyttat in i de
            nya lägenheterna. Nu göres gällande att inkomstutvecklingen fortskridit
            så gynnsamt att behovet av generella subventioner med ovannämnd
            verkan upphört eller starkt reduce- rats. Därför borde bostadskostnaderna
            i nytillkommande hus nu anpassas till det ”realistiska” läget.
            Denna uppfattning synes icke kunna möta någon gensaga i princip
            under förutsättning att samma realistiska resonemang också i princip
            tillämpas för redan byggda hus. I varje fall på någon sikt kan
            detta icke heller vara till nackdel för alla dem som bor i dessa
            hus. Som ovan framhållits är det sannolikt, att om en större skillnad
            uppstode mellan bostadskostnaderna i nytill- kommande hus och
            likvärdiga tidigare uppförda, så skulle detta minska möjlig- heterna
            att upprätthålla en bostadsproduktion av tillfredsställande storleksord-
            ning. Detta är icke endast till nackdel för de direkt av bostadsbristen
            drabbade utan medför naturligtvis en förlängd fastlåsning av förhållandena
            på bostads- marknaden över huvud taget med bl. a. stigande svårigheter
            vid flyttningar från en ort till en annan och stigande svårigheter
            för hushållens möjligheter att skifta bostad med anledning av
            ändrad sammansättning eller andra skäl som kan för- orsaka att
            den bostad de har icke är tillfredsställande. På här anförda grunder
            synes det kunna göras gällande att hyressplittringens problem
            icke är någon periferisk teoretisk fråga av sekundärt intresse
            utan ett praktiskt ekonomiskt spörsmål av stor betydelse för bostadsförhållandenas
            fram- tida utveckling i vårt land. Denna fråga har emellertid
            fått en ofullständig behandling i den framlagda propositionen.
            Det framhålles där, att den höjning av den garanterade nivån för
            bottenlån och sekundärlån i hus byggda efter 1940, som föreslås,
            icke kan vara ägnad att öka hyressplittringen, bl. a. emedan den
            höjda räntan redan gjort sig gällande på bostadskostnaderna i
            före kriget uppförda hus. Resonemang av den typen är emellertid
            endast delvis riktiga. Ändringar i räntekostnaderna lik- som stegrade
            reparations- och andra driftkostnader kan visserligen normalt
            väntas med större eller mindre eftersläpning slå igenom på bostadskostnaderna
            i alla hus. I detta sammanhang må inom parentes beklagas att räntan,
            liksom amorteringstiden, för de statliga tertiärlån etc., som
            tidigare utlämnats, bundits på sådant sätt att det allmänna frånhänt
            sig ett gott medel att medverka till ut- jämning av bostadskostnaderna.
            Ur denna synpunkt är det tillfredsställande att för nytillkommande
            hus nu en ändring sker, naturligtvis med hänsynstagande till betydelsen
            av att bostadsbyggandet bör ha ett lämpligt avvägt skydd mot hastigt
            inträffade räntehöjningar. Ävenså är det självklart att för stor
            återhåll-
          </p>
          <pb facs="riksdagen-motions-pdf/data/1957/mot_1957__ak__582/mot_1957__ak__582-006.pdf"/>
          <fw xml:id="i-XHRiY9G47VbRH7jztMvtyd">
            Motioner i Andra kammaren, nr 582 år 1957 17
          </fw>
          <p xml:id="i-7Yg6YDt7fNrdMuMk6V94hR">
            samhet med anpassningen av bostadskostnaderna till inträffade
            stegringar av reparations- och övriga driftkostnader, oavsett
            andra väsentliga olägenheter, också skärper hyressplittringsproblemet.
            Men ingen av dessa omständigheter berör detta problems centrala
            punkt. Denna kan klarast framhållas genom påpekandet av det enkla
            faktum, att ett flerfamiljshus av viss typ, som 1943 kostade t.
            ex. 1 miljon kronor att bygga, 1950 drog en kostnad av 1,15 miljoner
            och 1956 av 1,55 miljoner kronor. Hyrorna i det hus som byggdes
            1943 har satts för att möjliggöra förräntning och amorte- ring
            av ett belopp om 1 miljon kronor. Det är uppenbart, att om hyrorna
            i det 1956 byggda huset skulle kunna förslå för att på samma villkor
            som beträffande det 1943 byggda huset förränta och amortera ett
            belopp av 1,55 miljoner kronor, så måste de sättas mycket högre
            än hyrorna i 1943 års hus. Även om ränte- satserna är desamma
            för båda husen måste ju ett högre kapitalbelopp förräntas och
            amorteras i det 1956 uppförda huset, vilket naturligtvis också
            leder till högre kapitalkostnader. Det är ju bl.a. för att motverka
            av sådan anledning uppkomna skillnader i bostadskostnaderna som
            det allmänna genom ränte- och amorteringsfria lån, räntesubventioner
            för räntebärande lån och utsträckta amorteringstider nedbringat
            kapitalkostnaderna i under senare år uppförda hus. Lika tydligt
            är emellertid, att om detta stöd på olika sätt avvecklas, så kommer
            också den av faktiska olikheter i byggnadskostnader betingade
            hyressplittringen att framträda med full skärpa så länge hittillsvarande
            grunder för hyressätt- ningen följes. Denna aspekt upptages över
            huvud taget icke till behandling i propositionen.
          </p>
          <p xml:id="i-DPwTqGwYgx8navufCc8XPj">
            Tre alternativ för utvecklingen
          </p>
          <p xml:id="i-AyTDzSSYPS6hZKj56xULoi">
            Med den utveckling byggnadskostnaderna tagit synes tre huvudalternativ
            för bostads- och hyrespolitiken i princip erbjuda sig: 1) att
            bibehålla eller t. o. m. utöka det allmännas generella stöd till
            nyproduk- tionen i avsikt att hålla fast vid den hittillsvarande
            hyrespolitiska målsättningen för alla hus; 2) att avveckla de
            generella subventionerna till nytillkommande hus och accep- tera
            en fortgående uppsplittring av bostadskostnaderna på olika nivåer
            genom fasthållande vid hittillsvarande grundvalar för hyressättningen
            i de redan upp- förda husen; 3) att avveckla de generella subventionerna
            till nytillkommande hus och sam- tidigt genomföra ett närmande
            till det nya läget även av bostadskostnaderna i det hittills byggda
            beståndet. Vid valet mellan dessa tre vägar har redan ovan utförligt
            utvecklats de skäl som talar emot alternativ 2. Här må endast
            upprepas att ett huvudkrav på bo- stadspolitiken nu mer än någonsin
            måste vara att skapa bästa möjliga förutsätt- ningar för ett ökat
            bostadsbyggande. Alternativ 2 står icke i överensstämmelse
          </p>
          <p xml:id="i-Ve2P59H1rnoFxWhecUt25s">
            2 Bihang till riksdagens protokoll 1957.4 saml. Nr 580—582
          </p>
          <pb facs="riksdagen-motions-pdf/data/1957/mot_1957__ak__582/mot_1957__ak__582-007.pdf"/>
          <fw xml:id="i-WfgeXbt8cG8EoPNbeTu6A5">
            18 Motioner i Andra kammaren, nr 582 år 1957
          </fw>
          <p xml:id="i-wC7sNG91wAVKQBRW3CwMN">
            med ett sådant krav. Även om olägenheterna med detta alternativ
            måhända icke från början kan synas särskilt framträdande kommer
            de säkerligen mer och mer att ge sig till känna ju längre en linje
            av detta slag fullföljes. Vad gäller det första alternativet —
            bibehållna eller utökade subventioner till nytillkommande hus
            — har ovan i motionen uttalats anslutning till den av se- naste
            bostadsutredning och i propositionen framförda uppfattningen att
            dylika subventioner nu icke alls i samma utsträckning som tidigare
            framstår som nöd- vändiga av bostadssociala skäl. Den genomsnittliga
            inkomst-hyresrelationen har på ett markant sätt förbättrats. Därtill
            kommer att det i och för sig måste te sig som alltmer omotiverat
            att hålla fast vid 1939 års hyresnivå som utgångs- punkt för bostads-
            och hyrespolitiken ju längre tidsavståndet blir till detta år.
            Med hänsyn till andra anspråk av hög angelägenhetsgrad på det
            allmännas re- surser och önskvärdheten att reducera de direkta
            skatterna kan även ur ekono- miska synpunkter starka skäl anföras
            mot ett bibehållande av de generella sub- ventionerna. Detta resonemang
            talar alltså i och för sig för det tredje alternativet: en av-
            veckling av de generella subventionerna till nytillkommande hus
            parallellt med en successiv anpassning närmare det nya läget av
            bostadskostnaderna i redan uppförda hus. Å andra sidan är det
            klart att bl. a. farhågor för en alltför långt- gående och hastig
            hyresstegring inom det äldre och något äldre bostadsbeståndet
            och naturligtvis även hänsyn till vad som betraktas som politiskt
            möjligt kan komma detta alternativ att framstå som en betänklig
            väg. Självklart är att en subventionsavveckling och omanpassning
            av det allmänna hyresläget måste ske etappvis med omdöme och försiktighet.
            Redan ett större hänsynstagande till vad de verkliga kostnaderna
            är även för tidigare uppförda hus skulle leda frågan närmare sin
            lösning. Sålunda är det viktigt att principiellt sett beredvilligheten
            att föra ett realistiskt resonemang är lika utvecklad be- träffande
            det redan färdigbyggda bostadsbeståndet som när det gäller att
            sätta villkoren för nyproduktionen. Avslutningsvis utvecklas några
            ytterligare syn- punkter härpå.
          </p>
          <p xml:id="i-XTW4KWr4tR9hpbYJPqUNSo">
            Aktuella modifikationer i den förda politiken och Kungl. Maj:ts
            förslag
          </p>
          <p xml:id="i-Ry7BsXPRXa1SZhXUwoJ1Bc">
            I detta sammanhang förtjänar emellertid först påpekas angelägenheten
            av att hyrorna i framför allt före kriget och under 40-talet uppförda
            hus verkligen ger täckning för tillfredsställande underhåll, reparationer
            och inträffade driftkost- nadsstegringar i övrigt. En ur sakliga
            synpunkter alltför stor återhållsamhet i hyrespolitiken på denna
            punkt blir dubbelt omotiverad och ägnad att framkalla en alldeles
            onödig skärpning av hyressplittringsproblemet om den kombineras
            med en indragning av stöd till nyproduktionen. Dessa frågor ligger
            visserligen formellt utom ramen för den nu framlagda propositionen
            men hör intimt sam- man med i denna upptagna problem. Det bör
            vara möjligt att finna former för
          </p>
          <pb facs="riksdagen-motions-pdf/data/1957/mot_1957__ak__582/mot_1957__ak__582-008.pdf"/>
          <fw xml:id="i-ETVGgkQnrc3QE5YAHcFRs5">
            Motioner i Andra kammaren, nr 582 år 1957 19
          </fw>
          <p xml:id="i-ECGsvrbZa11JAWUYTWEzs7">
            sådana överenskommelser mellan fastighetsägare och hyresgäster
            som är ägnade att undanröja de senares misstro mot att t. ex.
            av reparationsändamål motiverade hyresjusteringar inte på ett
            tillfredsställande sätt skall leda till det åsyftade resultatet.
            Därefter bör framhållas, att om man i ett läge, när nyproduktionen
            arbetar med högre byggnadskostnader än tidigare, skär ned det
            generella stödet till denna nyproduktion, så måste det också vara
            principiellt riktigt att successivt avveckla redan utgående statligt
            stöd till tidigare uppförda flerfamiljshus, som byggts vid en
            lägre kostnadsnivå. Såväl 1951 års bostadsutredning som den se-
            naste bostadsutredningen har rekommenderat denna metod. Som en
            följd härav har under 40-talet utlämnade, från början ränte- och
            amorteringsfria lån redan genom tidigare av riksdagen fattade
            beslut till större delen omlagts till ränte- och amorteringspliktiga
            lån och till mindre del avskrivits. Därigenom har dessa lån slutreglerats.
            Den nya bostadsutredningen har nu föreslagit likartade åt- gärder
            beträffande under 5350-talet utlämnade ränte- och amorteringsfria
            lån. Departementschefen har emellertid endast i mindre utsträckning
            följt utred- ningens förslag i detta avseende beträffande 50-talskursen
            och förordar, att amortering av dessa lån skall verkställas med
            ett belopp som motsvarar det kapi- taliserade värdet av ett årligt
            bidrag av en krona per m? lägenhetsyta. Utred- ningen hade föreslagit
            ett omkring tre gånger så stort amorteringskrav. ienom att så
            starkt ändra utredningens förslag kan departementschefen vis-
            serligen uppnå, att hyresläget i 40- och 50-talshusen hålles på
            en mera jämn nivå. Men då propositionens förslag beträffande nytillkommande
            hus är i genom- snitt lika långt gående i fråga om inskränkning
            av generellt stöd som de av ut- redningen i första hand rekommenderade
            åtgärderna, kommer regeringens för- slag å andra sidan att leda
            till en betydande skillnad mellan hyrorna i under de sista åren
            färdigställda hus och hädanefter nytillkommande hus. En alltför
            kraftig splittring av sistnämnda slag är med hänsyn till nyproduktionen
            av allvarligare karaktär än uppståendet av någon spänning mellan
            redan färdiga 40- och 50-talshus. Den senare kan för övrigt väntas
            bli i avsevärd grad åt- minstone temporärt utjämnad genom det
            större reparationsbehovet i 40-tals- husen. Den spänning som på
            längre sikt kommer att finnas mellan 40- och 50- talshusen på
            grund av de från 1951 starkt stegrade byggnadskostnaderna sam-
            manhänger med den ovan berörda centralfrågan i hyressplittringsproblemet,
            som också nedan skall något ytterligare behandlas. Här anförda
            skäl motiverar ett i förhållande till Kungl. Maj:ts förslag något
            skärpt krav på amortering av under 5350-talet utlämnade ränte-
            och amorterings- fria lån till flerfamiljshus. Detta krav synes
            böra ökas till att motsvara två kronor per m? lägenhetsyta. Vad
            härefter angår nivån för det allmännas räntegaranti beträffande
            primär- och sekundärkrediter till bostadshus förordar departementsechefen
            att staten fr. o. m. den 1 juli 1957 skall täcka räntekostnader
            för bottenlån i den mån de överstiger 4,5 Jo för hus byggda 1941—1945,
            4 0 för hus byggda 1946—1950
          </p>
          <pb facs="riksdagen-motions-pdf/data/1957/mot_1957__ak__582/mot_1957__ak__582-009.pdf"/>
          <fw xml:id="i-TeEft1i17hTsFk9iyGgJjh">
            20 Motioner i Andra kammaren, nr 582 år 1957
          </fw>
          <p xml:id="i-2vzVz2xFgR66Ai2bR3wwi7">
            och 3,5 90 för hus byggda efter 1950. Hus byggda före 1941 har
            ju aldrig haft någon räntegaranti alls. Kungl. Maj:ts förslag
            innebär en höjning av den garan- terade räntan med 0,5 I. I och
            för sig är den serie av olika nivåer för räntegarantien, som framträder
            i Kungl. Maj:ts förslag vad beträffar redan uppförda hus, rätt
            väl avpassad. Den ger de hus, som byggts till högre kostnader,
            en lägre garanterad ränta än de hus som byggts till lägre kostnader.
            Detta är ett i varje fall temporärt bidrag till att hålla ihop
            det allmänna hyresläget. I detta sammanhang bör emellertid beaktas
            att nytillkommande hus drabbas av en del kostnadshöjande åtgärder,
            som icke har någon motsvarighet beträffande bl.a. redan under
            50-talet upp- förda hus. Det gäller förkortningen av amorteringstiden
            från 40 till 30 år, höj- ningen av tertiärlåneräntan från 3 till
            4 procent etc., åtgärder varemot här icke någon invändning riktas.
            Hänsyn bör också tagas till den dragning uppåt av byggnadskostnaderna
            som sedan någon tid kunnat skönjas. Dessa omständig- heter gör
            det i och för sig logiskt att för hus, som påbörjats och påbörjas
            efter den 1 januari 1957 och under nästa budgetår, helst fram
            till den 1 januari 1959 eller den 1 april 1959, behålla räntegarantien
            för primärlånen vid 3 Jo och en däremot svarande högre nivå för
            sekundärkrediterna. Den garanterade räntan för bottenlån skulle
            då tills vidare bli 4,5 70 för 1941—1945 års hus, 4 Z för 1946—1950
            års hus, 3,5 Jo för 1951—1956 års hus och 3 960 för därefter till-
            kommande hus. Även angelägenheten att ytterligare stegra bostadsproduktionen
            talar för en något försiktigare takt i förändringen av räntegarantien
            för nytill- kommande hus än för redan uppförda. Givetvis bör även
            garantiräntan för nyproducerade hus på någon sikt anpassas närmare
            det verkliga ränteläget. Om innevarande års riksdag fattar beslut
            enligt här framlagda förslag, har emeller- tid nästa års riksdag
            bättre möjligheter att överblicka konsekvenserna av de genomförda
            förändringarna i bostadspolitiken och på nytt taga ställning till
            nivån för den garanterade räntenivån i samtliga ifrågakommande
            årgångar av hus. De här framförda rekommendationerna till icke
            särskilt omfattande konkreta ändringar i Kungl. Maj:ts förslag
            bygger på anslutning till de allmänt omfatta- de huvudmotiveringarna
            för en viss omläggning av bostadspolitiken. För att en sådan omläggning
            icke skall medföra alltför mycket skärpta ten- denser till hyressplittring
            och onödiga risker för bostadsbyggandet under en framförliggande
            period synes emellertid alltså en något större åtstramning än
            vad Kungl. Maj:t föreslagit nu kunna vidtagas beträffande en del
            av det hittills uppförda beståndet av bostadshus, medan samtidigt
            en något mildare behand- ling av nyproduktionen är välbetänkt.
            De här förordade åtgärderna medför i jämförelse med Kungl. Maj:ts
            förslag icke några ökade nettoutgifter för det allmänna. I övrigt
            kan den reflexionen här tillfogas, att den omläggning av bostads-
            politiken, som nu sker, kommer att i viss mån vända sin spets
            mot de grupper av familjer, som befinner sig i inkomstlägena närmast
            ovanför de inkomststreck,
          </p>
          <pb facs="riksdagen-motions-pdf/data/1957/mot_1957__ak__582/mot_1957__ak__582-010.pdf"/>
          <fw xml:id="i-K5h4Lb4BEEbX9i3pGn7MZ4">
            Motioner i Andra kammaren, nr 582 år 1957 21
          </fw>
          <p xml:id="i-His8ThGdMEH6ut5KmnUFtd">
            som skall gälla för de inkomstprövade bostadsrabatterna. Hänsyn
            härtill bör i ökad utsträckning tagas vid beskattningens avvägning.
            Vad slutligen gäller den ovan berörda kärnfrågan i problemet om
            bostadskost- nadernas splittring på olika nivåer, har denna belysts
            genom att bredvid var- andra ställa ett tidigare för en kostnad
            av ca en miljon kronor byggt flerfamiljs- hus och ett i stort
            sett likvärdigt hus byggt vid en senare tidpunkt för en kostnad
            av ca 1,5 miljoner kronor. Kapitalkostnadsbördan för det senare
            huset måste givetvis normalt bli avsevärt större än för det förstnämnda.
            På den under för- krigsförhållandena existerande oreglerade bostadsmarknaden
            torde ändå en utjämning av bostadskostnaderna i två sådana hus
            ha inträffat, i huvudsak ge- nom att hyrorna i det tidigare byggda
            huset lyftes närmare nivån för det senare byggda huset. Detta
            förhållande torde till en del utgöra grundvalen för de före- ställningar
            om stora vinster inom fastighetsförvaltningen under tidigare skeden,
            som varit rådande, vinster som för många framstått som oberättigade.
            Av skäl som nedan i korthet antydes torde det emellertid knappast
            kunna göras gällande att några större dylika vinster i verkligheten
            uppkommer beträffande det kapi- tal, som engageras i själva byggnaderna.
            Det är nu en allmänt omfattad princip, att avskrivning för förslitning
            av var- aktiga produktionsmedel, såsom t. ex. maskiner, alldeles
            oavsett vad som stadgas i beskattningshänseende, när det gäller
            att beräkna priset på den vara, som med ifrågavarande nyttighets
            hjälp kan erbjudas allmänheten, måste baseras icke på anskaffningsvärdet
            men på återanskaffningsvärdet. Sker icke så kommer, när tillgången
            helt förslitits, ett otillräckligt belopp att stå till förfogande
            för dess ersättning. Det är svårt att se någon anledning till
            varför icke detta resonemang skulle vara i princip riktigt även
            för bostadshus liksom för andra byggnader. Återanskaffningskostnaden
            för en byggnad av viss standard framstår då som det värde, som
            borde utgöra grunden för beräkningen av de verkliga kostna- derna
            för avskrivning med anledning av förslitning. Att praktisera en
            sådan princip på ett ur de boendes och ur det allmännas synpunkt
            betryggande sätt kan förvisso erbjuda svårigheter men är värt
            en undersökning. Uppenbart är, att här kan öppnas en utväg till
            en i och för sig välbehövlig och ur kapitalanskaff- ningssynpunkt
            för bostadsbyggandet välkommen ökning av det f.n. alltför ringa
            amorteringssparandet i form av avbetalningar på bottenlån i äldre
            bo- stadshus. Det centrala hyressplittringsproblemet kan över
            huvud taget icke endast läggas åt sidan. Svårigheterna att vinna
            förståelse för att det är bättre att stämma i bäcken än i ån kanske
            i detta fall är särskilt stora, i varje fall innan ett mera utpräglat
            orimligt tillstånd framstår som en näraliggande realitet. Men
            förhoppningar bör kunna hysas åtminstone om att insikterna skall
            tillväxa om de verkliga kostnadernas omfattning vad beträffar
            såväl det nytillkommande som det redan existerande beståndet av
            bostadshus. Här har framhållits en möj- lig väg att taga större
            hänsyn till dessa kostnader. Naturligtvis måste samtidigt det
            allmännas bostadssociala åtgärder liksom hittills inriktas på
            att stödja de
          </p>
          <pb facs="riksdagen-motions-pdf/data/1957/mot_1957__ak__582/mot_1957__ak__582-011.pdf"/>
          <fw xml:id="i-65V3iWv3rgUNNnx13FoMr6">
            22 Motioner i Andra kammaren, nr 582 år 1957
          </fw>
          <p xml:id="i-3rUsnBWnzMurwtNWdkm5Fx">
            mindre betalningskraftiga medborgargrupperna på sådant sätt att
            allt bättre bostadsförhållanden kan säkras framför allt för alla
            barnfamil jer. Med hänvisning till de här framförda synpunkterna
            hemställes,
          </p>
          <p xml:id="i-2jjEkf3nrCfLnYGdTbfLRB">
            1)
          </p>
          <p xml:id="i-2xroQKK7ipR1QBvneZLUPf">
            att riksdagen beslutar: att amorteringen av fr. o. m. 1951 beviljade
            tilläggslån till flerfamiljshus tills vidare skall bestämmas till
            ett belopp motsvarande det kapitaliserade värdet av högst två
            kronor, i stället för enligt Kungl. Maj:ts förslag en krona, per
            m? lägenhetsyta och i övrigt ske enligt Kungl. Maj:ts förslag;
            att den garanterade räntan för bottenlån till bostadshus skall
            i enlighet med Kungl. Maj:ts förslag höjas med 0,5 procent men
            med den ändringen att den garanterade räntan för hus påbörjade
            efter den 1 januari 1957 och under näst- kommande budgetår skall
            förbli oförändrad; att i skrivelse till Kungl. Maj:t framhålla
            angelägenheten av att det i motionen berörda problemet beträffande
            olika hyresnivåer i flerfamiljshus närmare undersökes.
          </p>
          <p xml:id="i-KhQTwfGAGdkE1fHvbNAj16" type="date">
            Stockholm den 29 mars 1957
          </p>
          <div xml:id="i-A6nsdTirZg7yVQpdwiuVou" type="signatureBlock">
            <p xml:id="i-C55qTq6Pq7UjthfSb4y2DB" who="i-BtszRKWKgFfiTcr2r2Ek6j" type="signature">
              Sven Wedén
            </p>
          </div>
        </div>
      </div>
    </body>
  </text>
</TEI>
