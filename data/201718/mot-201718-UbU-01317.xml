<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UbU-01317">
  <teiHeader>
    <fileDesc>
      <titleStmt>
        <title>Bryt kräftgången för familjens valfrihet i Sverige</title>
        <author corresp="i-Ybw8JnrmHGCsqpipBke8a7">av Mikael Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1317 av Mikael Oscarsson (KD)</title>
          <idno type="rdwebb">H5021317</idno>
          <rs type="number">1317</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H5021317/text</ref>
          <ref type="dokument_url_html">http://data.riksdagen.se/dokument/H5021317</ref>
          <ref type="dokumentstatus_url_xml">http://data.riksdagen.se/dokumentstatus/H5021317</ref>
          <ref type="docx">http://data.riksdagen.se/fil/BE8E326A-1019-43E4-B272-11418B82841E</ref>
          <ref type="pdf">http://data.riksdagen.se/fil/96E56C82-EEED-457F-B9BB-D26CCE872DBE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-NjnH9mpuabceuiNF6gVibq" type="signed"/>
        <correspContext corresp="i-NjnH9mpuabceuiNF6gVibq">
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-696df7BEDDgN7p81JrfZq9" type="submitted">
          <date when="2017-10-03"/>
          <time when="10:14:41"/>
        </correspAction>
        <correspAction xml:id="i-Cx7UZ2KjoEU4WshADZqYVj" type="reviewed">
          <date when="2017-10-03"/>
          <time when="10:45:04"/>
        </correspAction>
        <correspAction xml:id="i-MX45wJAFsBJhdiThXnw1Kx" type="referred">
          <date when="2017-10-13"/>
        </correspAction>
        <correspAction xml:id="i-663amHVqTMdFzkhCQb7rUG" type="assigned">
          <date when="2018-03-13"/>
          <time when="13:54:48"/>
        </correspAction>
        <correspContext corresp="i-663amHVqTMdFzkhCQb7rUG">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-5X2vK1vzjHrUCkER2qQBBo" type="behandlas_i"/>
        <correspContext corresp="i-5X2vK1vzjHrUCkER2qQBBo">
          <ref type="uppgift">2017/18:UbU1</ref>
          <ref type="ref_dok_id">H501UbU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU1</ref>
          <ref type="ref_dok_titel">Utgiftsområde 16 Utbildning och universitetsforskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:1317 av Mikael Oscarsson (KD) Bryt
          kräftgången för familjens valfrihet i Sverige
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-4XFQxq5ocyYbYmmncGPCjC">
            Förslag till riksdagsbeslut
          </head>
          <list>
            <item xml:id="i-UJ3pUKovDSRB5aRk9Ke2Uq" sortKey="Yrkande 1">
              Riksdagen ställer sig bakom det som anförs i motionen om att
              barnomsorgspengen också ska gälla för vård av egna barn och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-FW1UgiZpxyYgP1dKrQCLM2" type="h1">
            Motivering
          </head>
          <p xml:id="i-UYE2Aef6GcXag8WAwiZFT3">
            Den första januari 2016 blev valfriheten inom barnomsorgen kraftigt
            begränsad i vårt land. Regeringen förbjöd landets 290 kommuner
            att erbjuda vårdnadsbidraget, som ger föräldrar möjlighet att
            stanna hemma längre än ett år.
          </p>
          <p xml:id="i-L5USspwA7txfS54mAr2mZD">
            Vårdnadsbidraget infördes 2008, ett bidrag som då möjliggjorde
            för föräldrar att själva bestämma om barnomsorgen under barnets
            första 3 år. Man kunde välja att vara hemma själva med barnen,
            eller att arbeta och låta exempelvis mor- eller farföräldrar hjälpa
            till med barnomsorgen. I statistik från 2013 framgår att vårdnadsbidraget
            då fanns i 4 av 10 kommuner.
          </p>
          <p xml:id="i-3VJA8vEUNCcY7k8rimH4R3">
            I Uppsala har hundratals familjer fått del av denna valfrihetsreform,
            i genomsnitt 239 per år (2008–2014). Den kommun där bidraget nyttjades
            mest var Markaryd, där vart tredje barn i åldern 1–3 år tack vare
            vårdnadsbidraget fick spendera mer tid med sina föräldrar under
            sina första år.
          </p>
          <p xml:id="i-7FdMLeHEQuNYvhQwTtnfPS">
            Om vi lyfter blicken och tittar på Norden ser vi att det är Sverige
            som är det udda exemplet. I Norge är närmare 3 av 10 barn i åldern
            1–3 år hemma med vårdnadsbidrag.
          </p>
          <p xml:id="i-C983apYaZGfcjncLZ3bgY3">
            Finland vinner ”finnkampen” i många grenar, exempelvis vad gäller
            skolresultat. Vad gäller valfrihet för småbarnsföräldrar vinner
            vårt östra grannland överlägset. Sedan många år är vårdnadsbidraget
            en självklarhet – om man väljer att själv ordna omsorgen av sitt
            barn. Hela 56 procent av alla barn under 3 år är eller har varit
            hemma med vårdnadsbidrag.
          </p>
          <p xml:id="i-6knRuDYQddpHVxgXPzKmqx">
            Beloppsgränserna för vårdnadsbidraget skiljer sig åt mellan våra
            nordiska länder. I Sverige var det 3 000 kr per månad, samma summa
            som i Finland. I Norge ligger summan på ca 6 000 kr.
          </p>
          <p xml:id="i-NzBC2cPNdgaDTc2ukBmYeh">
            I Danmark och Island är det upp till kommunerna att själva avgöra
            summan på vårdnadsbidraget. I Köpenhamn exempelvis är summan 8
            000 kr. Enligt principen om kommunalt självstyre borde detsamma
            gälla Sverige. Men nu har regeringen alltså istället förbjudit
            kommunerna att erbjuda vårdnadsbidrag.
          </p>
          <p xml:id="i-DcgG3S59zSfT76pWWTAAbC">
            Värt att notera är att Finland, Norge, Danmark och Island alla
            haft socialdemokratiskt ledda regeringar – men ingen har avskaffat
            vårdnadsbidraget. Det är tragiskt att svensk socialdemokrati inte
            ser värdet av att föräldrar själva får bestämma över sina barns
            barnomsorg och dagisdebuten.
          </p>
          <p xml:id="i-MiKckdvyDbXJYbWQ76JiM7">
            Sverige är alltså idag det enda nordiska land som inte bara avskaffat
            bidraget – utan dessutom förbjudit kommunerna att erbjuda föräldrar
            denna möjlighet!
          </p>
          <p xml:id="i-SvbzeNuMMCZcK3VafKE34M">
            Vad blir då effekterna av avskaffandet? Framförallt minskar valfriheten
            – men det kostar också skattepengar, på grund av att många kommuner
            måste bygga nya förskolor.
          </p>
          <p xml:id="i-QyhVLZKt4QfP93ctUqwNB8">
            I Uppsala kommun skulle det exempelvis behöva öppnas ett stort
            antal nya avdelningar på flera förskolor om så bara hälften av
            de 240 barn som haft vårdnadsbidrag skulle välja kommunal förskola.
          </p>
          <p xml:id="i-6s7TFkkXZ4JLcsJ18tJTK5">
            Sedan tidigare har såväl vårdnadsbidrag som jämställdhetsbonus
            tagits bort av Socialdemokraterna.
          </p>
          <p xml:id="i-BniAQ1jPFiwEgTeojMRXBV">
            På 1 maj 2017 påstod finansminister Magdalena Andersson (S) dessutom
            att vårdnadsbidraget en gång infördes för att ”människor inte
            ska arbeta” – som om det inte är ett arbete att ta hand om sina
            små barn.
          </p>
          <p xml:id="i-FHnBypYXXV1oZbEBwr99Q8">
            Och nu får inte ens föräldraförsäkringens omfattning stå orörd,
            när utmaningen för allt fler unga familjer är att finna mer tid
            med barnen och få familjepusslet att gå ihop med arbete och fritid.
          </p>
          <p xml:id="i-XKHPTwTiao5HXiJyjXxqZB">
            Nu är det socialförsäkringsminister Annika Strandhäll (S) som
            vill hålla i yxan och – i syfte att kunna styra familjer och hur
            de använder sin föräldraförsäkring – hugga bort tre månader i
            försäkringen, så att den kortas från 16 till 13 månader.
          </p>
          <p xml:id="i-LKDE23TVZu4nkTh2nsgta6">
            Hela familjepolitiken tycks för regeringen Löfven handla om att
            försvåra för unga familjer att få livspusslet att gå ihop, och
            att styra och ställa istället för att göra livet lättare att leva.
          </p>
          <p xml:id="i-Y4khSwrEiYSjEeg4pUJoPG">
            Vi kristdemokrater tänker helt annorlunda. Vi vill bryta kräftgången
            för familjens valfrihet i Sverige och i stället utveckla möjligheterna
            för föräldrar att själva bestämma över barnomsorgen under de tidiga
            uppväxtåren. Småbarnsåren går inte i repris. Vi säger nej till
            att korta föräldraförsäkringen och vi vill låta barnomsorgspengen
            också gälla för vård av egna barn.
          </p>
        </div>
        <div type="motSignatures">
          <list>
            <item xml:id="i-CkLsFQoTqcwTYo8i4tJdJ9">
              Mikael Oscarsson (KD)
            </item>
          </list>
        </div>
      </div>
    </body>
  </text>
</TEI>
