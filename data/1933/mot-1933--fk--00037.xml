<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1933--fk--00037">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1933/mot_1933__fk__37/mot_1933__fk__37-001.pdf"/>
      <fw xml:id="i-NWi8R9VBp3gu4cNJkkHdQY">
        Motioner i Första kammaren, Nr 37. 5
      </fw>
      <div xml:id="i-Ddqecmd2t5SriUxaVAia3S" type="motHeader">
        <div xml:id="i-F34BWhS7kEV5gY4g3nQxp2" type="motTitle"/>
        <div xml:id="i-GbKbSN5tLbk3pntUNoZeLx" type="motSubmissionInfo"/>
      </div>
      <div xml:id="i-P4vJUrhn6YvPA8obZkqzWM" type="motBody">
        <div xml:id="i-JyPN3Jhz5bLFCpXapsSztg">
          <p xml:id="i-Duyy8PApA4vjcnSxfxHemL">
            Nr 37.
          </p>
          <p xml:id="i-9hdgYu85HJiXFjjoSArY6x">
            Av herr Nilsson, Johan, i Malmö, om anläggning av skyddade landmings-
            och lagringsplatser för fiskerinäringen.
          </p>
          <p xml:id="i-HcDeHaBTQsS4VRBQMBS95N">
            Sedan lång tid tillbaka har den skånska fiskarbefolkningen starkt
            vidkänts behovet av åtgärder, varigenom den kunde bliva i stånd
            att rationellt bedriva sitt näringsfång och erhålla det skydd
            för sin egendom, som är ett livsvillkor för dessa näringsutövares
            fortsatta verksamhet. Befolkningen har visserligen tidigare själv
            försökt att med sina små resurser åstadkomma anordningar, vari-
            genom båtar och redskap kunde i någon mån skyddas, men dessa resurser
            ha icke varit tillräckliga för att åstadkomma något verkligt effektivt
            skydd och följden har blivit, att den gång efter annan vid storm
            och andra naturkatastro- fer sett sina dyrbara redskap bliva förstörda
            och hela sin existens hotad. Staten har visserligen på en del
            ställen anlagt fasta hamnar, men icke i den utsträckning att de
            giva tillräckligt skydd åt fiskarbefolkningens båtar och red-
            skap på den långa kuststräckan, med dess många fiskeplatser. Därtill
            kommer att vissa av de statliga fiskehamnarna icke fått den praktiska
            anläggningsform, som gör dem mest lämpliga för sitt ändamål, säkerligen
            till stor del beroende på att man icke ansett sig böra eller haft
            tillfälle inhämta de råd och rön, som den praktiska erfarenheten
            skulle kunna lämna, därest ett samarbete kommit till stånd. Sedan
            nu fiskarbefolkningen erhållit fasta organisationer, genom vilka
            dess önskemål kunna i mera samlad form framföras, har man ansett
            det lämpligt att göra statsmakterna uppmärksamma på behovet av
            statens bistånd att avhjälpa de största olägenheterna. Syftemålet
            är endast att fiskerinäringens framtida bestånd skall kunna tryggas
            och utvecklas allt mera. Om det däremot skall fortsätta så som
            hittills blir följden att fiskelägenas yngre befolkning tvingas
            att övergiva sina fäders näringsfång och söka sin utkomst på annat
            sätt. Att det icke är små värden det rör sig om, torde envar lätt
            kunna bilda sig en föreställning om, isynnerhet om man tager i
            betraktande det kapital, som exempelvis ålfisket representerar.
            Detta fiske har numera nått en omfattning, att man nästan kan
            anse det som en industri. Sverige är icke blott det land, som
            har de största ålfångsterna, utan därtill även det land, som har
            den till kvalitet bästa ålen, särskilt den vid Skånes sydkust
            fångade anses vara den förnämsta i världen. På den korta kuststräckan
            från Ystad till Falsterbo finnes omkring 350 ålbottengarn, vilka
            vartdera kosta i medeltal 2,000 kronor. Om hela Malmöhus läns
            kuststräcka medräknas, uppgår värdet av dessa fiskredskap till
            betydligt över 1 miljon kronor. Räknar man vidare med värdet av
            fångster- na, så framgår härav att det är stora värden, som stå
            på spel om inga skydds- åtgärder vidtagas. Den fångade ålen får
            nu förvaras i sumpar, som måste ligga på den öppna
          </p>
          <pb facs="riksdagen-motions-pdf/data/1933/mot_1933__fk__37/mot_1933__fk__37-002.pdf"/>
          <fw xml:id="i-AX53nRm8HZcCtJmyg9FVMD">
            6 Motioner i Första kammaren, Nr 37.
          </fw>
          <p xml:id="i-D2VEToD8ceYqdSLC9Pnnda">
            kusten, utsatta för vind och vågor. Härigenom slites den fångade
            ålen och när den efter kanske rätt lång tid äntligen kan försäljas,
            är varan mindervärdig och priset försämras i hög grad. Om det
            däremot funnes skyddade platser vid de olika fiskelägena, kunde
            varan försäljas i ett bättre skick och inkomsterna för fiskets
            utövare ställa sig förmånligare än vad som nu är fallet. Därtill
            kommer att fisket skulle kunna bedrivas även vid sådana tillfällen,
            då det är omöjligt för fiskarna att gå ut med sina båtar och redskap.
            Det är inga stora och dyrbara anläggningar, som fiskarbefolkningen
            önskar må vidtagas. Tvärtom torde man kunna med ganska enkla medel
            och utan alltför dryga kostnader för staten åstadkomma synnerligen
            goda resultat. De åtgärder, som på den skånska sydkusten skulle
            kunna vidtagas, skall jag här- nedan i korthet redogöra för, därvid
            jag uttryckligen vill pointera, att de sålunda framställda önskemålen
            icke enbart äro teoretiska beräkningar, utan framför- allt grundade
            på de erfarenheter, som fiskarna själva under ett helt livs verk-
            samhet vid kusten vunnit under utövandet av sitt yrke.
          </p>
          <p xml:id="i-6fKYVYQb7F52JoEtwMZuwH">
            Kämpinge:
          </p>
          <p xml:id="i-KsKS4tDusKsXZo6BgdBHqo">
            Här bör en eventuell vågbrytare förläggas i sträckning parallellt
            med kusten på cirka 100 meters längd på så djupt vatten, att såväl
            småbåtar och sumpar, som storbåtar, kunna förtöjas innanför densamma.
            Vid Kämpinge har i äldre tider funnits en dylik vågbrytare som
            fiskarbefolkningen. själv låtit anlägga. Denna vågbrytare har
            genom isens och stormens inverkan till huvudsaklig del raserats
            och kan därför icke numera skänka det skydd, som den ursprungligen
            var avsedd för. Då den dessutom ligger på för grunt vatten, är
            det icke lämp- ligt att nu påbygga densamma utan påyrkas som sagt
            en vågbrytare längre från land på cirka tre meters djup. För att
            denna vågbrytare skall komma att utgöra ett effektivt skydd, bör
            den kombineras med en tvärarm vid östra sidan, som bör sträcka
            sig in till omkring en meters vattendjup. Sten finnes tillräck-
            ligt vid kusten och kostnaden för de här ifrågasatta skyddsåtgärderna
            torde ej behöva belöpa sig till mer än 10- å 15,000 kronor.
          </p>
          <p xml:id="i-EgPHgSgLAMAR8gKGKoU9o3">
            Skåre:
          </p>
          <p xml:id="i-H95ceobMkPHbghdTzDQdsL">
            Vid Skåre föreligga planer på en statens fiskehamn fullt utarbetade
            och proposition härom lär komma att föreläggas innevarande års
            riksdag. Kost- naden för denna hamn har beräknats till 91- å 98,000
            kronor. Beträffande lämp- ligheten av denna hamn har befolkningen
            vid mina besök å platsen framhållit lämpligheten av, att hamnen
            förlägges ute på så djupt vatten att uppmuddring praktiskt taget
            blir obehövlig och att förbindelsen med land sker medelst en brygga,
            byggd så att vattnet kan spela fritt under densamma. En dylik
            an- läggning skulle menar man bli betydligt billigare än enligt
            den nu uppgjorda planen och bättre fylla sitt syfte. Av stor vikt
            är att denna fiskehamn bygges så att den kan utgöra central-
          </p>
          <p xml:id="i-LUNxzc6dpe5JdXQzePo1vj">
            LÄ
          </p>
          <pb facs="riksdagen-motions-pdf/data/1933/mot_1933__fk__37/mot_1933__fk__37-003.pdf"/>
          <fw xml:id="i-Rn6wsGtet3ty7CHarqZfh6">
            Motioner i Första kammaren, Nr 37. 7
          </fw>
          <p xml:id="i-AyAxXdZccewFHsW2ESUE3j">
            punkten för sydvästkustens fiskare, vilka i denna hamn kunde
            förtöja sina fisksumpar, som där skulle ligga väl skyddade. Hamnen
            i Skåre skulle näm- ligen bli närbelägen och lätt tillgänglig
            för fiskare såväl i Kämpinge som vid Trälleborg.
          </p>
          <p xml:id="i-71ueWCatFAQRrLg9NzBeKG">
            Trälleborg: Den gamla hamnen i Trälleborg var en god och väl
            skyddad tillflyktsort för de på ömse sidor om staden bosatta fiskarna,
            men i och med ångfärjeroutens tillkomst och den utvidgning av
            hamninloppet samt de förändringar av våg- brytarnas läge, som
            då vidtogos, gjorde det nästan omöjligt att vidare använda hamnen
            för fiskebåtar, på grund av sjöhävningen och andra orsaker. Då
            för några år sedan en ny hamn anlades västerut från den gamla,
            upptogs även vid den nya hamnbassängen en mindre båthamn, avsedd
            för såväl fiskebåtar som för lustyachter. Denna hamn är visserligen
            väl skyddad, men till sitt utrymme alltför liten för att kunna
            tillfredsställa fiskerinäringens behov. Därför äro trälleborgsfiskarna
            nödsakade att låta sina fisksumpar ligga kvar ute på kusten, där
            fångsten slites och blir mindervärdig vid svårt väder. Fram- ställning
            har gjorts till hamnmyndigheterna i Trälleborg för att undersöka
            möj- ligheterna för en förbättring i dessa avseenden och man hoppas
            kunna ernå resultat av denna framställning.
          </p>
          <p xml:id="i-8TbhWX4DYVbf55aj4Bm6ZJ">
            Dalköpinge:
          </p>
          <p xml:id="i-4GoAycg3rUwrRsZotAgoZm">
            För fiskarbefolkningen vid Trälleborgs östra gärd skulle även
            en god och lämplig mindre lagringsplats kunna anordnas utan större
            kostnader. Här ut- mynnar den lilla Dalköpingeån och en dylik
            lagringsplats torde kunna erhållas för en så ringa kostnad som
            cirka 5,000 kronor.
          </p>
          <p xml:id="i-NvJBTy4B22rVBXsruwTR8B">
            Gislöv: Vid Gislövs läge byggde staten för några år sedan en
            stort tilltagen fiske- hamn. Den får närmast tagas såsom ett exempel
            för hur en fiskehamn icke bör byggas. Ty fastän kostnaden uppgått
            till omkring millionen och dess ytinne- håll är mycket stort,
            tjänar den föga det syftemål för vilket densamma till- kommit:
            att utgöra ett skydd för fiskebåtar och sumpar. När vinden ligger
            på från väster rulla vågorna in längs den yttre vågbrytaren, följa
            denna runt och kastas tillbaka mot den kaj där fiskebåtarnas tilläggsplats
            är belägen, varvid starkt sjöhävning uppstår, som är synnerligen
            besvärande. I motsats till denna fiskehamn borde som mönsterhamnar
            tjäna de små, men väl skyddade fiske- hamnar, som finnas tätt
            strödda längs med kusterna på Själland och Bornholm och för vilka
            kostnaderna hålla sig vid ganska blygsamma belopp.
          </p>
          <p xml:id="i-WX9zPfRBx4tZRA57eLvrhK">
            Östra Torp:
          </p>
          <p xml:id="i-BHfAWVmpHKayn6g7snmJgV">
            Även här har staten för några år sedan byggt en fiskehamn. Denna,
            som är avdelad i en yttre och en inre hamnbassäng, är vad den
            sistnämnda beträffar
          </p>
          <pb facs="riksdagen-motions-pdf/data/1933/mot_1933__fk__37/mot_1933__fk__37-004.pdf"/>
          <fw xml:id="i-6BH7nUfYtk4RxSnLecfvxn">
            8 Motioner i Första kammaren, Nr 37.
          </fw>
          <p xml:id="i-UgFEsRzP4L9MmRoLbb5PoJ">
            tillfredsställande och på denna plats torde ej erfordras annat
            än att hålla denna hamn i stånd.
          </p>
          <p xml:id="i-3N17ehEYs7Q4MvRj6Zdzyi">
            Bedinge:
          </p>
          <p xml:id="i-2QDgMihjWHEYJQHWuueRRm">
            Utanför Bedinge med dess långsluttande sandbotten och mäktiga
            sandrevlar torde knappast några åtgärder kunna vidtagas som kunna
            tänkas bliva bestån- dande. Några åtgärder för denna plats påyrkas
            därför icke, utan får detta över- lämnas åt framtiden. Det enda,
            som kan göras för att lämna Bedingefiskarna hjälp, torde vara
            att anlägga en skyddsanordning vid det strax öster därom belägna
            Skateholm. Här, varest för övrigt ett av Sveriges största ålfisken
            är beläget, skulle man nämligen för en ringa kostnad kunna få
            en utomordentlig lagrings- och landningsplats. En olägenhet, som
            vidlåder densamma, är för när- varande det spillvatten, som utsläppes
            från sockerfabriken i Jordberga och genom en liten å utflyter
            i havet just här vid Skateholm. En utredning bör göras härom och
            en ändring av detta missförhållande torde icke vara svår att åstadkomma.
          </p>
          <p xml:id="i-xQofvzKmbtr9AvyQZqcyd">
            Hörte:
          </p>
          <p xml:id="i-Lgd9xaSx1MZ9VYRQWcMGfu">
            Det något längre österut belägna Hörte har sedan urminnes tider
            ägt en liten hamn av vilken resterna ännu finnas kvar. Härifrån
            har i äldre tider även ut- skeppats spannmål och för fiskarbefolkningen
            skulle iståndsättandet av den- samma innebära stora fördelar.
            Ehuru hamnen nu är till största delen raserad och igenslammad
            torde dock de kvarvarande resterna kunna tjäna såsom grund- stomme
            och ett iståndsättande av denna hamn torde knappast behöva kosta
            mer än omkring 4,000 kronor.
          </p>
          <p xml:id="i-D4zi6Kvxc51JYex58SsSE4">
            Abbekås:
          </p>
          <p xml:id="i-MCJT74ipaTCV9zxQP2AFK9">
            Abbekås äger en god hamn och några åtgärder på denna plats erfordras
            där- för icke.
          </p>
          <p xml:id="i-UzqwiZVZMPVhuuZCE2HPbC">
            Svarte:
          </p>
          <p xml:id="i-GU358SR1akgJajSjAYfv4D">
            Vid Svarte inlämnade samtliga fiskare år 1928 en framställning
            till Balkåkra kommun med anhållan om ett anslag av 600 kronor
            för beredande av en trygg landningsplats för fiskarna i Svarte,
            ävensom för anläggande av en väg ner till landningsplatsen. Vägen
            ditner stupar nämligen mycket brant från stora landsvägen mellan
            Malmö och Ystad samt är synnerligen svår att trafikera, när man
            skall transportera fiskefångsterna. Markägarna hade erbjudit sig
            att gratis överlämna den för vägen behövliga marken. En kommitté,
            som tillsattes för frågans utredning, vitsordade även behovet
            av en landningsplats, men då någon arbetslöshet inom kommunen
            vid nämnda tillfälle ej förefanns, kunde kommittén icke tillstyrka
            något bidrag ur arbetslöshetsanslaget, men tillstyrkte
          </p>
          <pb facs="riksdagen-motions-pdf/data/1933/mot_1933__fk__37/mot_1933__fk__37-005.pdf"/>
          <fw xml:id="i-CtPJ8KBKEkeMRnghFdtrtN">
            Motioner i Första kammaren, Nr 37. 9
          </fw>
          <p xml:id="i-Tcb7SHUdk6Jq1mPMsKY6wG">
            däremot ett anslag av 250 kronor för inköp av material under
            förutsättning att fiskarna själva utförde arbetet. Vid den kommunalstämma
            där frågan skulle avgöras, avslogs emellertid framställningen
            och sedan dess har ingenting kunnat uträttas. Dock har genom Malmöhus
            läns havsfiskeförening lämnats ett bidrag av 50 kronor för utvidgning
            av den förut cirka 6 meter breda landningsplatsen till 10 meters
            bredd. Detta är dock ingalunda tillfyllest och om inga effektiva
            åt- gärder vidtagas kommer fisket vid Svarte helt säkert att avstanna.
            Vill staten däremot företaga en hjälpåtgärd skall Svarte fiskläge
            helt säkert ryckas upp, ty då kunna båtar och redskap anskaffas
            av en hel del yngre för fisket intresserade och även kunniga personer.
            Sten för den behövliga byggnaden finnes övernog och sålunda blir
            kostnaden för en skyddsanordning på denna plats av billigaste
            slag, enligt beräkning endast omkring 5,000 kronor.
          </p>
          <p xml:id="i-C6BxK5FKXtEvbazfKEr8V2">
            Västerholmen:
          </p>
          <p xml:id="i-Rg6zqk5MRwFV1oty2tokSm">
            Vid Västerholmen strax väster om Ystad bosatta fiskare ha starkt
            under- strukit behovet av att skyddade landnings- och lagringsplatser
            anordnas vid den skånska sydkusten, där dylika skydd icke redan
            finnas. Dessa skyddsplat- ser, för vilka den gamla hamnen vid
            Hörte bör kunna tjäna som förebild, böra anläggas på så korta
            avstånd från varandra som möjligt, ty annars får fiskar- befolkningen
            icke den nytta av dem, som önskvärt vore. Den skånska fiskar-
            befolkningens läge är verkligen kritiskt, då den på de flesta
            platser saknar skydd för sina båtar och redskap. Enigt och samfällt
            hade därför den skånska fiskarhefolkningen uttalat sina önskemål,
            att riksdagen genom åtgärder i ovan antydd riktning i någon mån
            måtte lätta på dess bekymmer. Här har lämnats en kort redogörelse
            för förhållandena endast vid några få platser vid Skånes sydkust
            och önskemålen där. Förhållandena äro nog liknande vid övriga
            kuster i södra Sverige. En närmare utredning främst vid Skånes
            kuster synes mig därför vara påkallad. En sådan utredning torde
            avse dels att få fram ett mera preciserat förslag för anläggningar
            av skyddade landnings- och lagringsplatser samt dels en närmare
            beräkning härför. Arbetena ifråga torde i stor utsträckning kunna
            utföras av fiskarbefolk- ningen. Nämnda befolkning är nämligen
            på grund av nuvarande svåra förhål- landen under långa tider helt
            i avsaknad av inkomst. Den stora arbetslösheten gör det omöjligt
            för denna befolkning att vid sidan om sitt yrke skaffa sig annat
            arbete. Även ur denna synpunkt skulle sålunda igångsättandet av
            dessa arbeten vara av stor betydelse. Med stöd av vad jag sålunda
            anfört tillåter jag mig hemställa,
          </p>
          <p xml:id="i-HTcw11DxEPPJeUquFYA4Sy">
            att riksdagen i skrivelse till Kungl. Maj:t måtte anhålla om
            skyndsam utredning rörande anläggning av skyddade land- nings-
            och lagringsplatser för fiskerinäringen i enlighet med
          </p>
          <pb facs="riksdagen-motions-pdf/data/1933/mot_1933__fk__37/mot_1933__fk__37-006.pdf"/>
          <fw xml:id="i-SNkhDMJfCMsJojjn2PkP8F">
            Motioner i Första kammaren, Nr 3?.
          </fw>
          <p xml:id="i-LZkE3euu98Q4krDxfvb3kg">
            ovanstående samt inkomma med de förslag, vartill utredningen
          </p>
          <p xml:id="i-4RVKF6aoEqBjfnqPxELLcm">
            kan föranleda.
          </p>
          <p xml:id="i-JPfx1UnNb3CuoctffUf7qc" type="date">
            Stockholm den 18 januari 1933.
          </p>
          <div xml:id="i-EKj7aKh2dtsm2Ehj5Yct4j" type="signatureBlock">
            <list xml:id="i-Q26pUXnDUUJks5W6sv9f1c">
              <item xml:id="i-RGUadKPje6r8wzufXCsLm1" who="unknown" type="signature">
                Joh Nilsson
              </item>
            </list>
          </div>
          <p xml:id="i-Q5ae249NdvXTr2mk2RrLgp">
            Malmö. Instämma 1 motionens syfte: William Linder. Alfred Andersson,
            N. Aug. Nilsson. Bussjö. Ant. Hjalmarsson. Olof Olsson. Edwin
            Berling.
          </p>
          <p xml:id="i-XJpoRAWxgUTesup3fqE3dx">
            Jacob Hansson.
          </p>
        </div>
      </div>
    </body>
  </text>
</TEI>
