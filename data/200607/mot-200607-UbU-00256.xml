<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UbU-00256">
  <teiHeader>
    <fileDesc>
      <titleStmt>
        <title>Utveckling av förskolan</title>
        <author corresp="i-du5LHNwBWrCH1am94GCk1">av Eva Olofsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utveckling av förskolan</title>
          <idno type="rdwebb">GU02Ub256</idno>
          <rs type="number">Ub256</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GU02Ub256/text</ref>
          <ref type="dokument_url_html">http://data.riksdagen.se/dokument/GU02Ub256</ref>
          <ref type="dokumentstatus_url_xml">http://data.riksdagen.se/dokumentstatus/GU02Ub256</ref>
          <ref type="doc">http://data.riksdagen.se/fil/502187F1-F73C-42A3-806D-8FA297780A16</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Sy2QrVRFffbXMEZ7wpaqFg" type="signed"/>
        <correspContext corresp="i-Sy2QrVRFffbXMEZ7wpaqFg">
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-Dj8YPyP44BDeFpg7aW5XN6" type="referral">
          <date when="2006-11-07"/>
        </correspAction>
        <correspAction xml:id="i-EhWVWytCiJX336RdGLrdRU" type="dismissal">
          <date when="2006-11-07"/>
        </correspAction>
        <correspAction xml:id="i-Gzw1YADSJupbRAVqd6kPAU" type="numbering">
          <date when="2006-11-01"/>
        </correspAction>
        <correspAction xml:id="i-EcRZNmjzGGKyaL164Fvm54" type="submission">
          <date when="2006-10-31"/>
        </correspAction>
        <correspAction xml:id="i-UCLEyP31tqCaZHK15upUW2" type="transfer">
          <date when="2006-10-30"/>
        </correspAction>
        <correspAction xml:id="i-HFJhZCRA8fXXAYcMmHFoxa" type="assigned"/>
        <correspContext corresp="i-HFJhZCRA8fXXAYcMmHFoxa">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-V3Z9w6XfPSmLjdvosAnch3" type="motBody">
        <div xml:id="i-WUuxAsn9cY8hpr9dKmNAFA" type="motProposal" subtype="förslag">
          <head xml:id="i-GUFvKLkHQr2wpKRGtqm8ZV">
            Förslag till riksdagsbeslut
          </head>
          <list xml:id="i-Ekby8rUX3ZfZvAjNQNJUWh" style="ol">
            <item xml:id="i-X7JBvaY173fncTDBd7oZ3S">
              Riksdagen tillkännager för regeringen som sin mening vad i motionen
              anförs om att skollagen bör förtydligas vad gäller kommuners skyldighet
              att anordna barnomsorg på obekväm arbetstid.
            </item>
            <item xml:id="i-Be9Xa512vkohbKcVUTQ4zZ">
              Riksdagen tillkännager för regeringen som sin mening vad i motionen
              anförs om att skollagen bör ändras så att kommunerna återfår rätten
              att besluta om enskilda förskolor.
            </item>
            <item xml:id="i-2HuwmCfFJStozJRXYS73XG">
              Riksdagen tillkännager för regeringen som sin mening vad i motionen
              anförs om att regeringen bör återkomma med förslag om närhetsprincip
              vid erbjudande om förskoleplats.
            </item>
            <item xml:id="i-TeNhEBVa7ZfuW32JGjxupj">
              Riksdagen tillkännager för regeringen som sin mening vad i motionen
              anförs om att stärka barns rätt till modersmålsstöd och att det
              följs upp i kvalitetsredovisningarna.
            </item>
            <item xml:id="i-VmHtBkawtBB8US5PUpF1qp">
              Riksdagen tillkännager för regeringen som sin mening vad i motionen
              anförs om att förskolans behov av bibliotek bör tillgodoses i
              lagen. 1
            </item>
            <item xml:id="i-AELViE322PkTV7fbsgjwqC">
              Riksdagen tillkännager för regeringen som sin mening vad i motionen
              anförs om att Kulturrådet bör ges i uppdrag att ta fram statistik
              över tillgången till barnlitteratur i förskolan. 1
            </item>
            <item xml:id="i-6KQ6aSvFJbR7LyDAnp2Xif">
              Riksdagen tillkännager för regeringen som sin mening vad i motionen
              anförs om att regeringen bör återkomma med förslag om att förskolans
              utemiljö ska tas upp i de kommunala kvalitetsredovisningarna.
            </item>
            <item xml:id="i-JeAaYS7XA8HirjD37BJ7g8">
              Riksdagen tillkännager för regeringen som sin mening vad i motionen
              anförs om att ge Skolverket i uppdrag att utveckla statistiken
              över personalen i förskolan.
            </item>
            <item xml:id="i-RNGXK36hszeDeWgJ6XYXSK">
              Riksdagen tillkännager för regeringen som sin mening vad i motionen
              anförs om att ge Myndigheten för skolutveckling i uppdrag att
              genomföra insatser för att öka kunskapen om personal i förskolan,
              utöver förskollärare och barnskötare, som kan bidra till att uppnå
              målen och främja utvecklingen i förskolan.
            </item>
          </list>
          <p xml:id="i-CHv69Agj4VMkkSGrACiCdV">
            1 Yrkandena 5 och 6 hänvisade till KrU.
          </p>
        </div>
        <div xml:id="i-N1GfajGJ7gTAXhGCxHYjbv" type="motContent">
          <head xml:id="i-FnNNJVF3d5GSthKUd7zzRR" type="h1">
            Utveckling av förskolan
          </head>
          <head xml:id="i-5QbgmzynCCDtCJLyVhpqCa" type="h1">
            Bakgrund
          </head>
          <p xml:id="i-RWkecoWR5cg3jGGrcRHd5h">
            Vänsterpartiet anser att förskolan är en rättighet och en möjlighet
            för alla barn. Vi har därför medverkat till de senaste årens reformer
            av förskolan som har gett ökad tillgänglighet och förbättrad kvalitet.
            Bland dessa reformer kan nämnas maxtaxa, statsbidrag till personalförstärkning
            och andra kvalitetsförbättrande åtgärder, rätt till förskola för
            barn till arbetslösa och föräldralediga, allmän förskola för 4-
            och 5-åringar, läroplan för förskolan, förtydligande av det pedagogiska
            ansvaret samt skyldighet för kommunen att erbjuda förskola.
          </p>
          <p xml:id="i-Bp2CSk1iB9heAispEy6pMn">
            Den målmedvetna satsningen på förskolan i Sverige har gjort att
            den internationellt sett intar en särställning både vad gäller
            tillgänglighet, kvalitet och pedagogisk utveckling. Dessutom tillhör
            den de institutioner i det svenska samhället som åtnjuter störst
            förtroende. Allra viktigast är dock att barnen, som går i förskola,
            uppskattar den. Vänsterpartiet vill fortsätta att utveckla förskolan.
            I denna motion föreslår vi ytterligare några steg mot det mål
            som stakades ut i propositionen Kvalitet i förskolan (prop. 2004/05:11).
          </p>
          <head xml:id="i-Y9kzuLem633kcUavaER7EJ" type="h1">
            Mindre barngrupper för barnens skull
          </head>
          <p xml:id="i-BF8Vkr43pRUyVLSXa13y7R">
            1990-talets nedskärningar ledde till försämringar av förskolan
            med allt större barngrupper. År 1990 var den genomsnittliga gruppstorleken
            13,8, för år 2005 var motsvarande siffra 17 barn. Personaltätheten
            år 1994 var 5,2 barn per årsarbetare, samma förhållande rådde
            2005.
          </p>
          <p xml:id="i-WAhSXEFSzdcEKCYYgHZrEy">
            Vänsterpartiet anser att personaltätheten måste öka för barnens
            skull, men minst lika viktigt är att barngrupperna blir mindre.
            Stora barngrupper har framför allt negativa effekter för vissa
            barn som t.ex. de yngsta eller barn som behöver speciell uppmärksamhet.
            Forskning har visat att stora barngrupper och låg personaltäthet
            kan ha negativa effekter på barns språkutveckling, samspelet mellan
            barn och vuxna, flickors och pojkars identitetsutveckling och
            relation och på den dagliga miljön i form av stress, buller och
            konflikter, något som är en självklar konsekvens av att personalen
            får mindre tid för varje enskilt barn och dess behov. Gruppstorlek
            tycks ha större betydelse än personaltäthet, dvs. mindre grupper
            är att föredra framför större med samma personaltäthet. Det riktade
            statsbidrag till kommunerna för att öka antalet förskollärare,
            barnskötare och annan personal med 6 000 som Vänsterpartiet tillsammans
            med den förra regeringen införde från med 2005 till 2007, har
            alltså hitintills gett ett positivt resultat men Vänsterpartiet
            anser att det behövs fler personal i förskolan. I vår särskilda
            budgetmotion 2006/07:Fi245 gör vi en satsning som innebär 10 000
            nya lärare i förskolan.
          </p>
          <head xml:id="i-26n7gunHbu7s7HfQDdsujk" type="h1">
            Barnomsorg på obekväm arbetstid
          </head>
          <p xml:id="i-NY5vo7LPEQzpeQzmdqd3jg">
            Alltfler arbetar på obekväm arbetstid. Därmed ökar också behovet
            av tillgång till barnomsorg på kväller, nätter och helger. De
            som främst är i behov av denna omsorg är ensamföräldrar inom LO-kollektivet,
            inte sällan anställda inom samma offentliga sektor som har ansvar
            för barnomsorgen. Drygt 3 000 barn hade år 2005 tillgång till
            förskoleverksamhet och/eller skolbarnsomsorg med öppethållande
            på obekväma tider i 109 kommuner jämfört med 2 192 elever i 77
            kommuner 1999. Vänsterpartiet anser att utvecklingen går alldeles
            för långsamt. Att skylla på ekonomin håller inte då alternativet
            för många kvinnor inte är ett arbete på kontorsarbetstid utan
            arbetslöshet eller för barnet mycket dåliga tillfälliga lösningar.
            Detta blir mycket dyrare för samhället.
          </p>
          <p xml:id="i-EWLWLm76gaswjFccZrnoBY">
            I 2 a kap. 6 § skollagen står:
          </p>
          <p xml:id="i-TKsb3RziqKcppESUT1ReSp">
            Förskoleverksamhet och skolbarnsomsorg skall tillhandahållas
            i den omfattning det behövs med hänsyn till föräldrarnas förvärvsarbete
            eller studier eller barnets eget behov.
          </p>
          <p xml:id="i-P4Z9xEnKzJ5BAUBpHCzUHj">
            Vänsterpartiet föreslår att skollagen förtydligas med följande
            skrivning: Kommunen ska vara skyldig att anordna barnomsorg på
            obekväm arbetstid om föräldrarna har behov av detta och inte kan
            ordna det på annat vis. Detta bör riksdagen som sin mening ge
            regeringen till känna.
          </p>
          <head xml:id="i-6y9mhvKTQh55QD6s145p4c" type="h1">
            Jämställdhet i förskolan
          </head>
          <p xml:id="i-WuHKFKXSw78S7BjV16zVn1">
            Förskolan är det första steget i flickors och pojkars livslånga
            lärande. För­skolan påverkar barnen i deras självindentitet och
            uppfattning om vad flickor och pojkar är, får och kan göra. Könsmakten
            handlar inte bara om hur pojkar och män uppfattar flickor och
            kvinnor, utan också om hur de uppfattar sig själva. Detsamma gäller
            för flickor och kvinnor. Enligt Skolverkets rapport Förskola i
            brytningstid (2004) prioriterade 77 % av kommunerna värdegrundsfrågorna,
            men jämställdhetsfrågorna kom först på tionde plats och behandlades
            nästan inte alls när personal gav exempel på hur de arbetade med
            frågorna. I propositionen Kvalitet i förskolan (prop. 2004/5:11)
            konstaterar regeringen att för ett verkningsfullt jämställdhetsarbete
            behövs kunskap och kompetens. Kunskaperna i förskolan om hur könsmönster
            skapas och upprätthålls bör breddas och fördjupas.
          </p>
          <p xml:id="i-G6zVnwrTUnQLN1Cvv8NqXf">
            Delegationen Jämställdhet i förskolan som tillsattes 2003 kom
            nu i juni 2006 med sitt slutbetänkande Jämställd förskola om betydelsen
            av jämställdhet och genus i förskolans pedagogiska arbete. Vänsterpartiet
            delar delegationens slutsats att det inte är fler lagar som behövs
            utan mer kunskap hos alla delar av förskolan, såväl bland barnskötare,
            förskollärare som ansvariga chefer, administratörer och kommunpolitiker.
            Det handlar både om genuskunskap och om handledning i hur kunskapen
            omsätts i det dagliga konkreta pedagogiska arbetet. Det är ett
            långsiktigt arbete som ständigt pågår och inte kan väljas bort.
            Av skollagen och läroplanens uppdrag samt av det professionella
            åtagandet följer en skyldighet att ge varje flicka och pojke möjligheter
            att utveckla alla sina färdigheter utan att hindras av traditionella
            könsmönster. Det handlar också om att sprida och ge möjligheter
            att ta del av det goda arbete som kommit igång på flera håll med
            exempel som Björntomten i Gävle och Jämt i förskolan i Göteborg.
            Det är viktigt att alla huvudmän, anställda och föräldrar får
            kunskap om läroplanens bestämmelse om jämställdhet i förskolan
            och att enskilda förskolor också omfattas av detta.
          </p>
          <p xml:id="i-HihTpWvyrxQGpr9Zm7oStM">
            Delegationen kommer med en rad förslag för att få en prioritering
            av jämställdhetsfrågorna i förskolan. Det handlar om att öka kunskaperna,
            sprida goda erfarenheter, förstärka och förbättra tillsynen och
            inspektionen, förbättra lärarutbildningen och utbilda fler genuspedagoger.
            Delegationen betonar dessutom vikten av att arbetssätt och strategier
            från förskolan också måste föras vidare till skolan. Vi utvecklar
            till viss del detta i vår motion Kunskap om könsmaktsordningen
            (2006/07:Ub267).
          </p>
          <p xml:id="i-31Aa24c4cTLF8VZhn1zJZx">
            Delegationen har även haft i uppdrag att komma med förslag om
            hur fler män kan rekryteras till förskolan. Andelen män i förskolan
            har alltid varit låg, den senaste tioårsperioden 23 %. På lärarutbildningen
            har andelen män sjunkit de senaste åren och andelen är särskilt
            låg på inriktningar mot förskolans verksamhet. Det är också i
            första hand den låga andelen män många tänker på när jämställdhet
            och förskolan diskuteras. En jämn könsfördelning är ingen garanti
            för ett framgångsrikt jämställdhetsarbete utan det handlar främst
            om det pedagogiska arbetets innehåll och personalens förhållningssätt
            till barnen. Det behövs dock fler män i förskolan för att visa
            de vuxna och barnen att både män och kvinnor kan arbeta med barn,
            omsorg och pedagogik. Det handlar om att bredda mäns uppgifter
            och utmana synsättet att män inte kan ägna sig åt sådant som kvinnor
            gör eller tidigare gjort. Liksom delegationen anser Vänsterpartiet
            att det behövs både breda och långsiktiga satsningar för att höja
            andelen män i förskolan.
          </p>
          <head xml:id="i-7dBpZFvXWzgtFUVcADjFKw" type="h1">
            Avskaffa den fria etableringsrätten
          </head>
          <p xml:id="i-5T6SHzfGRjswKKsapzR6xZ">
            Vänsterpartiet vill ha en sammanhållen förskola och skola för
            alla. Vi vänder oss därför emot privatisering och fri etableringsrätt
            av förskoleverksamhet. Med stöd av Miljöpartiet fick de borgerliga
            partierna redan innan regeringsskiftet igenom fri etableringsrätt
            för förskolan. Förutom ökad segregering och att kommunerna nu
            inte kan säga nej till exempelvis religiösa förskolor innebär
            det svårigheter att planera för kommunerna och är kostnadsdrivande.
          </p>
          <p xml:id="i-HBUTcXjAWP7Rp2mHmW6kew">
            Trots att en kommun har full behovstäckning kan nya förskolor
            startas som tar ekonomiskt utrymme från övriga förskolor och det
            kan i värsta fall leda till att kommunala förskolor hotas av nedläggning
            mot föräldrars och barns vilja. Så länge kommunerna har ekonomi
            och planeringsansvar för förskolan är det också de som ska ha
            beslutanderätt om etablering. Regeringen bör därför avskaffa den
            fria etableringsrätten för förskolor och skollagen ändras så att
            kommunerna återfår rätten att besluta om enskilda förskolor. Detta
            bör riksdagen som sin mening ge regeringen till känna.
          </p>
          <head xml:id="i-Ad5DFCzfgs42Y6H47VmVtL" type="h1">
            Närhetsprincip i förskolan
          </head>
          <p xml:id="i-Xe8VuuSWTBeGfvi5FvYsyF">
            Enligt skollagen ska plats i förskola erbjudas nära hemmet, men
            med hänvisning till att lokaler och andra resurser ska utnyttjas
            effektivt har kommunerna möjlighet att frångå denna princip. Vänsterpartiet
            anser att lagen på denna punkt inte tar tillräcklig hänsyn till
            barnens bästa, som bör värderas betydligt högre än den kommunala
            ekonomin. Det finns stora fördelar med att tydligare framhålla
            närhetsprincipen vid erbjudande om förskoleplats. Närhet mellan
            hem och förskola ger barnen möjlighet att tidigt lära känna sin
            närmiljö. När barnen börjar utveckla sitt sociala umgänge är det
            en stor fördel om de har möjlighet att leka med sina kamrater
            från förskolan även på fritiden. Kortare transporter mellan hem
            och förskola minskar risken för trafikolyckor och kan innebära
            mindre miljöpåverkan.
          </p>
          <p xml:id="i-Gh6yDn6yUzegPXovYSArrJ">
            Utifrån ett föräldraperspektiv finns det också anledning att
            skärpa bestämmelserna. Näst efter att det ska finnas bra personal
            är närhet till hemmet det vanligaste krav föräldrar ställer på
            förskolan. Undersökningar visar också att de som har stort avstånd
            mellan hemmet och förskolan ofta är mest missnöjda med sina barns
            förskoleplacering. Det bör därför vara en skyldighet för kommunen
            att anvisa plats på en förskola i nära anslutning till bostaden,
            såvida detta inte innebär avsevärda ekonomiska eller organisatoriska
            svårigheter. Givetvis ska skälig hänsyn fortsatt tas till vårdnadshavarens
            önskemål. Regeringen bör återkomma till riksdagen med ett förslag
            till hur denna närhetsprincip ska utforma s. Detta bör riksdagen
            som sin mening ge regeringen till kän na.
          </p>
          <head xml:id="i-8mk6dMxSugxCFvGMzXZMPQ" type="h1">
            Förbättra modersmålsstödet
          </head>
          <p xml:id="i-QSz6wg2V16LQwAG2SrZPDr">
            Andelen barn som får modersmålsstöd i förskolan har sjunkit drastiskt.
            Från att unde r 1980-talet ca 60 % av barnen med fler språk än
            svenska fick mo dersmålsstöd är siffran 2005 nere i 14 %. Endast
            var fjärde kommun erbjuder modersmålsstöd. En orsak är att det
            riktade statsbidraget togs bort i början av 1980-talet samtidigt
            som kommunernas ekonomi försämrades. Detta kan jämföras med att
            ca 55 % av berättigade elever i grundskolan får modersmålsundervisning.
          </p>
          <p xml:id="i-8ycyoPtbhSURYnSPeKEcbs">
            Närmare 50 000 barn (14 %) i förskolan talar ett annat eller
            fler språk än svenska. Det är allvarligt att modersmålsstödet
            inte prioriteras trots att forskning visar att barn med utländsk
            bakgrund som har goda kunskaper i sitt förstaspråk och god kännedom
            om sin bakgrund och som vistas i flerspråkliga miljöer har bättre
            möjligheter att lära sig svenska men även att utveckla färdigheter
            inom andra områden. Särskilt viktigt är stödet för de yngsta barnen
            som är i färd med att utveckla språk och identitet. Flerspråkighet
            är också en fördel för barnet genom att det ger möjlighet att
            prata direkt med för barnet viktiga personer som exempelvis släkt
            som inte talar svenska, men också en tillgång för samhället.
          </p>
          <p xml:id="i-GaYkaDuGr23dGopWKDhyBC">
            Förskolan är en mötesplats för både barn och föräldrar, och för
            många blir förskolan ett av de första mötena med familjer med
            annan etnisk bakgrund, annan religion och annat språk. Förskolan
            har därför en stor integrationspolitisk betydelse och ska stödja
            kulturell mångfald och bejaka flerkulturella identiteter.
          </p>
          <p xml:id="i-M6joG2wE6dzmzSTSENFkLB">
            I läroplanen för förskolan framgår att det är förskolans uppdrag
            att bidra till att barn med annat språk än svenska får möjlighet
            att både utveckla det svenska språket och sitt s.k. umgängesspråk.
            Det anges också att förskolan kan bidra till att barn som tillhör
            de nationella minoriteterna och barn med utländsk bakgrund får
            stöd att utveckla en dubbel kulturidentitet. Men verklighetens
            drastiska minskning av modersmålsstödet visar att detta inte räcker.
          </p>
          <p xml:id="i-NDWzd1bwaiRFKgQwRfRs56">
            Vänsterpartiet vill därför stärka barns rätt till modersmålsstöd.
            Det bör också följas upp i kvalitetsredovisningarna. Detta bör
            riksdagen som sin mening ge regeringen till känna.
          </p>
          <p xml:id="i-Dg15pzmjnM2LTe1bk8b3vU">
            I propositionen Kvalitet i förskolan gjorde regeringen bedömningen
            att förskolans läroplan (Lpfö 98) bör förtydligas vad gäller det
            mångkulturella uppdraget för att stärka barns språk och identitetsutveckling.
            Men också att det bör anges att ett mål för förskolan att sträva
            mot är att varje barn med fler språk än svenska får stöd att utveckla
            sin förmåga att kommunicera såväl på svenska som på sitt umgängesspråk.
            Regeringen ansåg att detta redan var kommunernas uppgift och avsatte
            inga resurser. Vi avsätter pengar för detta inom ramen för fler
            lärare till förskolan i vår särskilda budgetmotion (2006/07:Fi245).
          </p>
          <head xml:id="i-PFoJdnBPV3V5G8X1gFToj1" type="h1">
            Boken i förskolan
          </head>
          <p xml:id="i-RSSMHKHaZSmrukraW5144e">
            Kravet på skolbibliotek gäller inte förskolan. Det kan möjligen
            ha varit förståeligt så länge som skolbiblioteken definierades
            enbart som instrument för rent pedagogiska ambitioner och så länge
            som förskolan inte omfattades av principen om det livslånga lärandet.
            I dag är läget ett annat. Förskolans uppgift är mycket vidare
            än att bara omfatta det rena lärandet. Vi vet i dag vilken betydelse
            det har även för de mycket små barnen, deras kreativitet och fantasi,
            och i förlängningen för deras framtida möjligheter i samhället,
            att de kommer i kontakt med böcker och litteratur på ett tidigt
            stadium, långt innan de själva kan läsa.
          </p>
          <p xml:id="i-VYo7fiztvM4A9JNFGDNqDY">
            Eftersom vi vet att könsrollen formas från första dagen i ett
            barns liv och att pojkar senare i livet genomsnittligt läser mindre
            litteratur än flickor, är det viktigt att uppmärksamma att pojkar
            och flickor i förskolan får likvärdig stimulans när det gäller
            bokprat och bokläsning och att personalen är medveten om de könsroller
            som böckerna redovisar och är beredd att hantera detta tillsammans
            med barnen.
          </p>
          <p xml:id="i-SKtuViY68kcrwfV1aDVTSX">
            Vänsterpartiet menar att nuvarande ordning inte beaktar förskolebarnens
            behov av litteratur. Det räcker inte med att enbart hänvisa till
            folkbibliotekens barnboksavdelningar, när sådana oftast saknas
            i närheten av den förskola där barnen går och när personalen på
            förskolorna bara undantagsvis, om alls, hinner med att gå med
            barnen till biblioteket. Givetvis kan ett förskolebibliotek, liksom
            ett skolbibliotek, ta in böcker från folkbiblioteket om det finns
            god tillgång till lämpliga böcker och ett gott samarbete. Men
            ansvaret för förskolebarnens ständiga tillgång till böcker, och
            löpande förnyade bok­bestånd, måste ligga på förskolans ledning,
            inte på den enskilda förskolläraren. Vänsterpartiet anser att
            även förskolans behov av bibliotek bör tillgodoses i lagen. Detta
            bör riksdagen som sin mening tillkännage för regeringen.
          </p>
          <p xml:id="i-3csbptAE94WqTKFBziQcWi">
            Dessutom bör Kulturrådet ges i uppdrag att ta fram statistik
            över tillgången till barnlitteratur i förskolan. Detta bör riksdagen
            som sin mening ge regeringen till känna.
          </p>
          <head xml:id="i-Gk2rF3cc4K5VUV4NgkGHSG" type="h1">
            Förskolans utemiljö
          </head>
          <p xml:id="i-Dgim3Zry8GS1gumfEh189Q">
            I Skolverkets allmänna råd och kommentarer för kvalitet i förskolan
            2005 förtydligas vad som står om förskolans utemiljö i skollag
            och läroplan. Förutom att utemiljön ska tillåta personalen att
            ha god uppsikt över barnen ska den även vara utformad så att den
            möjliggör en varierad pedagogisk verksamhet och även fungerar
            för barn med funktionshinder. Därför anser Skolverket att det
            är viktigt att kommunernas utvärderings- och uppföljningsarbete
            tar upp lokalernas och miljöns ändamålsenlighet.
          </p>
          <p xml:id="i-Eukc1Xssz9C1AdN1srTDfG">
            Vänsterpartiet anser att utemiljön påverkar förskolans verksamhet
            på ett avgörande sätt. Därför bör regeringen lämna förslag om
            att det bör vara en skyldighet för kommunerna att ta upp förskolans
            utemiljö i kvalitetsredovisningarna. Detta bör riksdagen som sin
            mening ge regeringen till känna.
          </p>
          <head xml:id="i-PXxc3nJNNf4nUqV8Zejrra" type="h1">
            Annan personal
          </head>
          <p xml:id="i-ADkcXphWkgoQ6UQ3vd1GjZ">
            I förskolan arbetar i huvudsak förskollärare och barnskötare.
            I propositionen Kvalitet i förskolan (prop. 2004/05:11) förtydligas
            att förskollärarna har det övergripande ansvaret för barnens utveckling
            och lärande. Dessutom framhålls att barnskötarna är en viktig
            grupp. Utöver dessa personalkategorier kan det, enligt propositionen,
            finnas annan personal med sådan utbildning eller erfarenhet att
            barnens utveckling och lärande främjas. Av naturliga skäl har
            under senaste tiden uppmärksamheten riktats mot de traditionella
            personal­kategorierna, men det har samtidigt medfört att annan
            personal har kommit lite i skymundan.
          </p>
          <p xml:id="i-V6jcwauG1P6VvWvGXs6CCX">
            Andelen annan personal i förskolan är ganska liten och det är
            svårt att, utifrån den tillgängliga statistiken, veta vilken utbildning
            och vilka uppgifter den har. Vänsterpartiets förhoppning är att
            statsbidraget till personalförstärkningar i förskolan utnyttjas
            till att anställa även annan personal. Dock behöver statistiken
            förbättras och bli mer detaljerad med avseende på vilka personalkategorier
            som förekommer i förskolan, bl.a. för att rekryteringen ska kunna
            följas upp, och detta bör Skolverket få i uppdrag att genomföra.
            Detta bör riksdagen som sin mening ge regeringen till känna.
          </p>
          <p xml:id="i-WdkFwPAyhy7pF7Y9kUqt47">
            I läroplan för förskolan (Lpfö 98) anges t.ex. att till förskolans
            uppdrag hör att främja barns utveckling och lärande genom att
            skapa och kommunicera med hjälp av olika uttrycksformer. Det skulle
            vara en naturlig utveckling att knyta till sig exempelvis drama-
            och konstpedagoger och andra personer med utbildning inom och
            erfarenheter av kulturområdet. Ett annat exempel på förskolans
            uppdrag är att lägga vikt vid miljö- och naturvårdsfrågor och
            ha ett ekologiskt förhållningssätt och att detta skulle kunna
            stärkas med hjälp av personal med utbildning inom detta område.
          </p>
          <p xml:id="i-8ipivKemuvRpt5Hai4uhLB">
            Myndigheten för skolutveckling bör därför få i uppdrag att genomföra
            in­satser för att öka kunskapen om övrig personal i förskolan,
            som enligt exemp len ovan kan bidra till att uppnå målen, och
            på vilket sätt denna personal kan främja utvecklingen i förskolan.
            Detta bör riksdagen som sin mening ge regeringen till känna.
          </p>
        </div>
        <div xml:id="i-ETyxsJEXT5vrpQjgvpWEsn" type="motSignatures">
          <list xml:id="i-L5rGzEC17FfZfXhez5jfzU">
            <item xml:id="i-3wX1mbmiqNkeNpd2zaNPj4" who="i-du5LHNwBWrCH1am94GCk1">
              Eva Olofsson (v)
            </item>
            <item xml:id="i-AJ7zwiw5eZAfxYVyW6WXvW" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-QC88sV8GaUWmB21DBJqYQb" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-Qjtc46vuTWtzKVAidb5nTo" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-KodFkdMDSdPvdJ9wj3tgDi" who="i-5CH7vHLGXLfDB5Tn7xx95V">
              Siv Holma (v)
            </item>
            <item xml:id="i-Lqh7bKVQ61QSyA3BAhccN2" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-BqxnkGERbybVQ8BxEpBUTu" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
