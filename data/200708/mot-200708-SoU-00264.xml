<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00264">
  <teiHeader>
    <fileDesc>
      <titleStmt>
        <title>Hedersvåld</title>
        <author corresp="i-8Nio1rUw3hSjL6pvCGw22Y">av Carina Hägg (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hedersvåld</title>
          <idno type="rdwebb">GV02So264</idno>
          <rs type="number">So264</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So264/text</ref>
          <ref type="dokument_url_html">http://data.riksdagen.se/dokument/GV02So264</ref>
          <ref type="dokumentstatus_url_xml">http://data.riksdagen.se/dokumentstatus/GV02So264</ref>
          <ref type="doc">http://data.riksdagen.se/fil/B295A89F-9CF2-45B2-AC6F-F742118F46D1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LqezGr7JTE1eP9kez8XhoP" type="signed"/>
        <correspContext corresp="i-LqezGr7JTE1eP9kez8XhoP">
          <note type="signatory" corresp="i-8Nio1rUw3hSjL6pvCGw22Y"/>
        </correspContext>
        <correspAction xml:id="i-Tto8boswEfaE7bTbRXPR2Y" type="referral">
          <date when="2007-10-16"/>
        </correspAction>
        <correspAction xml:id="i-KaiMhoGDgQRyt9Pata6i2v" type="dismissal">
          <date when="2007-10-16"/>
        </correspAction>
        <correspAction xml:id="i-BteCfh2Wd8RBQPAmX5J9QJ" type="numbering">
          <date when="2007-10-04"/>
        </correspAction>
        <correspAction xml:id="i-7X8A3kq87uePeHq4hFZDHP" type="submission">
          <date when="2007-10-02"/>
        </correspAction>
        <correspAction xml:id="i-AQiTdTEqWzBhmKgX8BTpQ1" type="transfer">
          <date when="2007-09-26"/>
        </correspAction>
        <correspAction xml:id="i-EHpX3dhb3279hSYcszZTZD" type="assigned"/>
        <correspContext corresp="i-EHpX3dhb3279hSYcszZTZD">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-JfQLpivrDSFCAscnsrqoyc">
            Förslag till riksdagsbeslut
          </head>
          <p xml:id="i-BPK4i5LUjHoMPrhNSiQy8X">
            Riksdagen tillkännager för regeringen som sin mening vad som
            anförs i motionen om insatser för att komma till rätta med hedersvåld.
          </p>
        </div>
        <div type="motContent">
          <head xml:id="i-JGs8YBjh3nTFf3Mzgknr6Q" type="h1">
            Motivering
          </head>
          <p xml:id="i-KJaKsC56Fw296iAX4e87RS">
            Hedersvåld, och i ytterlighetsfallet hedersmord, är ofta ett
            kollektivt våld som riktas mot en enskild medlem i familjen. Inom
            de patriarkala strukturerna medverkar även kvinnor för att upprätthålla
            familjens heder. Pojkar, homo-, bi- och transpersoner drabbas
            men huvudsakligen är det flickor och kvinnor som utsätts för hedersvåld.
            Våldet utförs för att kontrollera den enskildes sexualitet och
            för att kontrollera sexualiteten begränsas rörelsefriheten. Religion,
            tradition och kultur spelar en stor roll för att vidmakthålla
            hedersvåldet. Det är en realitet också i Sverige.
          </p>
          <p xml:id="i-99r8kSGfPqvByJ89P5VVEZ">
            Flickors och kvinnors sexualitet är fortfarande omgärdad av myter,
            okunskap och patriarkala föreställningar. Samhällsförändringar,
            befolkningsstrukturen och det sexualiserade samhälle vi lever
            i bidrar till konsekvenser för flickor som utsätts för hedersvåld.
            Ett ogrundat rykte kan försätta en flicka i livsfara. Enskilda
            familjers slutenhet gör att flickor lever under kontrollerade
            förhållanden som ibland kan vara av den arten att de övergår i
            en slavliknande tillvaro. Från tidig ålder fostras flickan att
            underordna sig och brott mot familjenormerna bestraffas fysiskt
            och psykiskt. Redan i förskolan och senare i skolan märks tecken
            på underordningen. Men familjens integritet respekteras alltför
            ofta av omgivningen, till skada för flickorna. Det är viktigt
            att använda den anmälningsplikt som finns om man misstänker att
            barn och unga far illa.
          </p>
          <p xml:id="i-S4CweeEiiwM8tw4s5aF7mX">
            Det är samtidigt viktigt att göra en uppföljning av lagen om
            anmälningsplikt. När det gäller tvångsäktenskap eller hot om äktenskap
            under tvång är det vanligt att undersökning av mödomshinnan förekommer.
            Familjen kan själv genomföra undersökningen eller vända sig till
            sjukvården. Undersökning av mödomshinnan bör jämställas med sexuellt
            övergrepp, barnmisshandel alternativt kvinnofridskränkning och
            bör införas i Brottsbalken, undantaget sjukvårdspersonal som utför
            undersökningen i sin profession. Mödomshinnan är dessutom föremål
            för myter som samhället inte ska understödja. Det är viktigt att
            utgå från kunskap utifrån vetenskapliga fakta. Men flickor uppger
            att läkare skriver mödomshinneintyg och opererar till en kostnad
            mellan 1 000 och 6 000 kronor.
          </p>
          <p xml:id="i-9kFZWs1x4uwEWtJjf2cNWt">
            Att medverka till tvångsäktenskap är att främja våldtäkt inom
            det med tvång ingångna äktenskapet. Svensks lagstiftning ska inte
            ge utrymme för tvångsäktenskap. Kontroll som begränsar flickors
            sociala rörlighet och frihet liksom bortförande av flickor inom
            eller utom landet bör jämställas med olaga frihetsberövande och
            kidnappning. Här är Brottsbalken otydlig. Det behövs också en
            översyn av internationella avtal och överenskommelser om utlämningsavtal.
          </p>
          <p xml:id="i-Wodfg1zuW5DryiLRx9pnSR">
            Penningtransaktioner förekommer vid ingående men även vid upplösning
            av äktenskap. Det kan handla om stora summor. Det måste tydligt
            framgå att handel med kvinnor är olaglig. Flickor och kvinnor
            ska inte säljas under namn av äktenskap. Skilsmässor är tillåtna
            i Sverige och ska inte legitimeras genom att kvinnan måste köpa
            sig ur ett äktenskap.
          </p>
          <p xml:id="i-6FWMcw3GDL2rnitkNovHhL">
            Kvinnojourerna får idag inte hjälpa flickor som är under 18 år
            utan de hänvisas till socialtjänsten. LVU (Lagen om vård av unga)
            kan vara till stor hjälp för att ge skydd åt unga men rådande
            arbetsrutiner utsätter dessvärre ofta istället flickan för fara.
            Först när den unge har fått skyddat boende ska kontakt tas med
            föräldrarna. Utredningen ska utgå från behovet av skydd och ha
            ett tydligt barnfokus. Riskbedömningar ska göras utifrån beprövad
            kunskap. Det krävs täta kontakter under lång tid för att följa
            upp i vilket tillstånd flickan befinner sig och om säkerheten
            är tillfredsställande.
          </p>
          <p xml:id="i-AU6Z2FL5VbGxVwQq2ug7id">
            Familjehemmet ska ha god kunskap om hedersrelaterat våld och
            vara insatt i säkerhetstänkande och skyddsbehov där utgångspunkten
            är hur flickan själv upplever sin situation, till exempel vilka
            ensamhetskänslor hon har.
          </p>
          <p xml:id="i-AqV8UmWRF3DQNKN5uEetdE">
            En åtgärd kan vara att upprätta en checklista till stöd för familjehemmet.
            De unga ska vid behov erbjudas terapeutisk hjälp. Det är viktigt
            exempelvis i de fall när de har självdestruktivt beteende, vilket
            kan uppstå när de under lång tid har utsatts för övergrepp och
            hot.
          </p>
          <p xml:id="i-CuQvwTt6Tw3oxsZaB5Seb">
            Familjer ska erbjudas stöd att bryta sitt mönster. Man kan då
            inte utgå från det traditionella mönstret i en kärnfamilj. Behandlingsmetoder
            behöver utvecklas liksom metoder att skapa nätverk för isolerade
            familjer.
          </p>
          <p xml:id="i-UUV7FhiZD6GV7dsL1nTGk2">
            Sex- och samlevnadsundervisningen bör bli föremål för en översyn.
            Den ska också i fortsättningen vara obligatorisk. Orsakerna till
            skolk ska följas upp. Rutiner för att hantera bortovaro från skolan
            efter lov bör upprättas och anmälas till polisen när det finns
            misstanke om tvång och att den unge inte tillåts delta i undervisningen.
            Ett redskap för skolan kan vara ett formulär för riskbedömning.
          </p>
          <p xml:id="i-FiSKroBBHP7rCwUqt7hYX4">
            Eftersom kunskapen fortfarande är dålig om hedersvåld behövs
            ett konkret stöd för kunskap, bemötande och arbetsmetoder.
          </p>
          <p xml:id="i-ByQvAgf1i3XkXRZVKZjJF4">
            Kusinäktenskap är ett särskilt problem som måste ägnas ökad uppmärksamhet
            eftersom det är kopplat till förekomsten av hedersvåld i en familj.
          </p>
          <p xml:id="i-DXL13JYknXWbVmJxnMbmMt">
            Hedersvåld känner inga nationsgränser. Det ställer krav på internationell
            samverkan. Invandrarföreningar och trossamfund måste involveras.
            De måste bli medvetna om de krav och förväntningar som det svenska
            samhället har på dem att medverka i arbetet mot hedersvåld. Det
            behövs en ökad satsning på att utbilda kvalificerade och opartiska
            tolkar.
          </p>
          <p xml:id="i-QHnzmURKSLNVx8fd5jFQfT">
            Det är oklart hur många flickor i Sverige som försvinner utomlands
            på grund av hedersvåld liksom vilket öde de går till mötes. Vi
            vet att de i ett antal fall tvingas till tvångsäktenskap. Det
            förekommer också mord. För att myndigheterna ska få en tydligare
            bild behövs resurser till en ordentlig kartläggning. Det behövs
            också ökade resurser till bland annat förebyggande arbete, metodutveckling
            och för beivrande av hedersvåld.
          </p>
        </div>
        <div type="motSignatures">
          <list>
            <item xml:id="i-RoULphqtNVGj2KxE21CpF7" who="i-8Nio1rUw3hSjL6pvCGw22Y">
              Carina Hägg (s)
            </item>
          </list>
        </div>
      </div>
    </body>
  </text>
</TEI>
