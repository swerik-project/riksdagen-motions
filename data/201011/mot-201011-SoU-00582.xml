<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SoU-00582">
  <teiHeader>
    <fileDesc>
      <titleStmt>
        <title>Rättvis vård för transsexuella</title>
        <author corresp="i-du5LHNwBWrCH1am94GCk1">av Eva Olofsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rättvis vård för transsexuella</title>
          <idno type="rdwebb">GY02So582</idno>
          <rs type="number">So582</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GY02So582/text</ref>
          <ref type="dokument_url_html">http://data.riksdagen.se/dokument/GY02So582</ref>
          <ref type="dokumentstatus_url_xml">http://data.riksdagen.se/dokumentstatus/GY02So582</ref>
          <ref type="doc">http://data.riksdagen.se/fil/B2A56757-7C63-4AA0-A27D-8679896DB75E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JPsqx7fe7GjMj7ESmY32Gp" type="signed"/>
        <correspContext corresp="i-JPsqx7fe7GjMj7ESmY32Gp">
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-7YM1WiyHGAwiNng3unpjd4" type="numbering">
          <date when="2010-10-29"/>
        </correspAction>
        <correspAction xml:id="i-FNU4EXBXkTRh8FYcpj9sVb" type="submission">
          <date when="2010-10-27"/>
        </correspAction>
        <correspAction xml:id="i-Jf51oYq7BQhciU1CDZymJv" type="transfer">
          <date when="2010-10-24"/>
        </correspAction>
        <correspAction xml:id="i-AB8eB9PSiPvbwxt2QTQfb1" type="assigned"/>
        <correspContext corresp="i-AB8eB9PSiPvbwxt2QTQfb1">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Cs856QsCGSZD6xZrfKmSqy">
            1 Förslag till riksdagsbeslut
          </head>
          <list style="ol">
            <item xml:id="i-Y2UZb9PQJagfeL6zxSsQbM">
              Riksdagen begär att regeringen lägger fram förslag till ändring
              i lagen (1972:119) om fastställande av könstillhörighet i vissa
              fall som innebär att kravet på att sökanden ska vara steriliserad
              tas bort.
            </item>
            <item xml:id="i-3ivDCC7WDawuMvrZvxFda8">
              Riksdagen begär att regeringen lägger fram förslag till ändring
              i lagen (1972:119) om fastställande av könstillhörighet i vissa
              fall som innebär att det uttryckligen blir tillåtet för transexuella
              att spara könsceller för eventuell framtida assisterad befruktning.
            </item>
            <item xml:id="i-BTmkS2koW9R7ZBAAYu726z">
              Riksdagen begär att regeringen lägger fram förslag till ändring
              i lagen (1972:119) om fastställande av könstillhörighet i vissa
              fall som innebär att kravet på att sökanden inte får vara gift
              eller registrerad partner tas bort.
            </item>
            <item xml:id="i-M61rcFoDQUVh966vKzLu7i">
              Riksdagen begär att regeringen lägger fram förslag till ändring
              i lagen (1972:119) om fastställande av könstillhörighet i vissa
              fall som innebär att 18-årsgränsen för fastställande av könstillhörighet
              tas bort.
            </item>
            <item xml:id="i-3svrrEUD6LpnUyz21dUqDM">
              Riksdagen begär att regeringen lägger fram förslag till ändring
              i lagen (1972:119) om fastställande av könstillhörighet i vissa
              fall som innebär att kravet på att sökanden måste vara svensk
              medborgare tas bort.
            </item>
          </list>
        </div>
        <div type="motContent">
          <head xml:id="i-2YyBwJYFz5ViLuJdud5QA7" type="h1">
            2 Hälso- och sjukvård för transsexuella
          </head>
          <p xml:id="i-RarTzgfZsKUJe1KVgobKyv">
            En transsexuell person upplever sig tillhöra det motsatta könet
            och önskar därför korrigera den felaktiga kroppen genom hormonbehandling
            och/eller kirurgi. Transsexualism är en sjukdom och behandling
            ges inom den allmänna sjukförsäkringens ramar. Den enda verksamma
            behandlingen anses vara en medicinsk och kirurgisk könskorrigering
            (könsbytesoperation), vilket i Sverige också erbjuds tillsammans
            med ett byte av juridiskt kön. Under perioden 19722006 ansökte
            590 personer om att få ändra könstillhörighet. Antalet sökande
            har ökat stadigt sedan lagen infördes.
          </p>
          <p xml:id="i-RhEiN3UTao6jRzDyxGnY3r">
            För att få rätt till den kirurgiska delen av behandlingen krävs
            i dag enligt lagen (1972:119) om fastställande av könstillhörighet
            i vissa fall att en ny juridisk könstillhörighet först fastslås.
            För att få denna nya könstillhörighet har Socialstyrelsens rättsliga
            råd som praxis att kräva ett läkarutlåtande av en psykiater som
            utrett patienten under en längre tid, i allmänhet kring två år.
            För de transsexuella patienter som behöver kirurgisk behandling
            krävs alltså först minst två års utredning inom psykiatrin.
          </p>
          <p xml:id="i-JZUAD85fqN2YQn14AQSUVF">
            I hälso- och sjukvårdslagen fastslås att alla ska ha rätt till
            hälso- och sjukvård på lika villkor. Det innebär att behoven hos
            den enskilde patienten är styrande för de insatser som ska ges,
            och att hinder för detta endast utgörs av begränsningar i det
            medicinska kunnandet, dvs. att bot eller lindring saknas. Vi anser
            att detta även måste gälla för transsexuella patienter.
          </p>
          <p xml:id="i-H9FkVa8T4ux7EYbhwkzikG">
            Dessa och flera frågor om vården för transsexuella har nyligen
            utretts av Socialstyrelsen som i juni 2010 presenterade sina slutsatser
            i skriften Transsexuella och övriga personer med könsidentitetsstörningar
            Rättsliga villkor för fastställelse av könstillhörighet samt vård
            stöd. Vänsterpartiet välkomnar utredningen som ger stöd för kraven
            på en förändrad lagstiftning i dessa frågor.
          </p>
          <head xml:id="i-BUyHVBrUtBfLYnig8LBuDP" type="h2">
            2.1 Könstillhörighetslagen
          </head>
          <p xml:id="i-8anPtWWCBjPmtKVZKZMwzh">
            Lagen om fastställande av könstillhörighet i vissa fall reglerar
            hur ett byte av juridisk könstillhörighet går till för transsexuella
            och intersexuella personer. Intersexuella är de personer vars
            könstillhörighet inte omedelbart kan identifieras vid födseln.
            Lagen om fastställande av könstillhörighet reglerar under vilka
            förutsättningar könskorrigerande operationer av yttre och inre
            genitalier får ske. Att ett juridiskt byte skett, eller att sannolika
            skäl föreligger för att det ska ske i och med operationen, är
            ett krav för att tillstånd till kirurgisk behandling ska ges av
            Socialstyrelsens rättsliga råd.
          </p>
          <p xml:id="i-61k3UmAvG4PCh8JJ2oDA3F">
            Hormonbehandling, som vanligen är en kompletterande behandling,
            regleras inte i lagen. Lagen reglerar inte heller operationer
            som icke är könskorrigerande och andra behandlingar, såsom exempelvis
            struphuvudoperationer, epilering (hårborttagning) och röstträning.
            Lagen har i princip varit oförändrad sedan dess tillkomst 1972
            och är på många områden otillräcklig och otids-enlig.
          </p>
          <p xml:id="i-LZRLqz77So7U3JFNiWyBEf">
            Vänsterpartiet tog tillsammans med den socialdemokratiska regeringen
            fram ett direktiv för översyn av lagen om fastställande av könstillhörighet
            i vissa fall (dir. 2006:8). Utredningen (SOU 2007:16) presenterades
            i mars 2007. Alliansregeringen har dessvärre ännu inte presenterat
            något förslag till lagändring. I denna motion presenterar vi därför
            våra viktigaste förslag för att modernisera könstillhörighetslagen.
          </p>
          <head xml:id="i-Pa8sR6PPSfzbyQYH7XwZRm" type="h3">
            2.1.1 Kravet på sterilisering
          </head>
          <p xml:id="i-K73j1DEjbqDHgmUsdkdATo">
            I dag krävs att den som ansöker om ändrad könstillhörighet ska
            vara steriliserad eller på annat sätt sakna fortplantningsförmåga.
            Det är dock möjligt för en person att spara könsceller innan hon
            eller han får sin könstillhörighet ändrad. Därför skulle det vara
            teoretiskt möjligt att personen och hennes eller hans partner
            använder sig av de sparade könscellerna vid en assisterad befruktning.
            I dag hindrar dock Rättsliga rådets och förvaltningsdomstolarnas
            tolkning av steriliseringskravet denna möjlighet för en transsexuell
            person att bli förälder. För att uppfylla steriliseringskravet
            krävs alltså att den sökande inte har sparade könsceller som kan
            resultera i ett biologiskt barn (SOU 2007:16 s. 181). Vi anser
            att det är oacceptabelt att transsexuella och intersexuella berövas
            möjligheten att bli biologiska föräldrar på det sätt som sker
            i dag.
          </p>
          <p xml:id="i-Mwz3LASbdn7jxaRrbCm3QB">
            Utredningen föreslår att kravet på sterilisering ersätts med
            ett krav på borttagande av könskörtlarna för den person som vill
            ändra sin könstillhörighet. Detta trots att utredaren noterar
            att det torde vara mycket ovanligt att en transsexuell person
            vill behålla de könskörtlar som tillhör den gamla könstillhörigheten
            (SOU 2007:16 s. 183). Utredningen föreslår dock att det inte ska
            finnas något förbud mot att den som vill få könstillhörigheten
            ändrad har sparat sperma eller ägg i nedfryst skick för att eventuellt
            användas senare vid en assisterad befruktning. Vänsterpartiet
            anser att en förälders könstillhörighet och könsidentitet är fullständigt
            ovidkommande för förmågan att ta hand om ett barn. Därför är vi
            positiva till utredningens förslag om att transsexuella personer
            ska få spara könsceller. Dock anser vi att det nuvarande kravet
            på sterilisering inte ska ersättas med ett krav på att könskörtlarna
            måste avlägsnas.
          </p>
          <p xml:id="i-5qdzHxpDJk6aREFHvfKodh">
            Jämställdhetsombudsmannen (tidigare JämO, nu ersatt av DO) har
            för övrigt i sitt remissvar på Diskrimineringskommitténs förslag
            om ny diskrimineringslagstiftning anfört att steriliseringskravet
            i könstillhörighetslagen är könsdiskriminerande. Regeringen medger
            i propositionen (prop. 2007/08:95) att kravet kan uppfattas som
            könsdiskriminerande eftersom diskriminering av transsexuella är
            att anse som könsdiskriminering. Regeringen är dock inte beredd
            att ta ställning till frågan i propositionen utan hänvisar till
            Könstillhörighetsutredningens betänkande (SOU 2007:16).
          </p>
          <p xml:id="i-T9iHj7wBHdhHhEP8GLonmw">
            Vänsterpartiet delar JämO:s synpunkter och anser att kravet på
            sterilisering i den nuvarande lagen är diskriminerande mot transsexuella.
            Vi anser även att Könstillhörighetsutredningens förslag om att
            införa ett krav på att könskörtlarna ska vara avlägsnade innan
            könstillhörigheten ändras är lika diskriminerande eftersom det
            i praktiken innebär tvångskastrering. Kravet på att könskörtlarna
            ska avlägsnas är även problematiskt för intersexuella personer.
            Eftersom ett avlägsnande av könskörtlarna är ett så omfattande
            ingrepp bör den enskilde själv få avgöra om hon eller han vill
            underkasta sig behandlingen. Regeringen bör därför lägga fram
            förslag till ändring i lagen (1972:119) om fastställande av könstillhörighet
            i vissa fall som innebär att kravet på att sökanden ska vara steriliserad
            tas bort.
          </p>
          <p xml:id="i-4qcpHZyp6k2C8iowi4LKxV">
            Regeringen bör även lägga fram förslag till ändring i lagen (1972:119)
            om fastställande av könstillhörighet i vissa fall som innebär
            att det uttryckligen blir tillåtet för transsexuella att spara
            könsceller för eventuell framtida assisterad befruktning.
          </p>
          <head xml:id="i-UmHA6JAZrGmY3sWUMB3gHT" type="h3">
            2.1.2 Kravet på att sökanden ska vara ogift
          </head>
          <p xml:id="i-PtTynEfwVdJwfK3oB3G9kD">
            Ett könsbyte bara kan bara beviljas den person som inte lever
            i äktenskap eller i partnerskap. Därför tvingas de som är gifta
            eller registrerade partner och som önskar genomföra ett könsbyte
            till skilsmässa. Detta är oacceptabelt. Vid tiden för lagens tillkomst
            var partnerskapslagen ännu inte ens påtänkt och inga andra länder
            hade infört möjlighet till juridiskt könsbyte för transsexuella
            och intersexuella. Attityderna mot den som avvek från könsnormerna
            var dessutom mycket annorlunda jämfört med i dag.
          </p>
          <p xml:id="i-YLeXjueNxX9RehUTf6u4sx">
            Utredningen föreslår att kravet på att sökanden ska vara ogift
            tas bort.
          </p>
          <p xml:id="i-9AEXSJztnrZQJRLiV7szWS">
            Regeringen bör återkomma med förslag till ändring i lagen (1972:119)
            om fastställande av könstillhörighet i vissa fall som innebär
            att kravet på att sökanden inte får vara gift eller registrerad
            partner tas bort.
          </p>
          <head xml:id="i-N2joKDD8pAJzoQF57PnNe9" type="h3">
            2.1.3 Åldersgräns för könsbyte
          </head>
          <p xml:id="i-NXuhjsDombUbeaQ978MLXE">
            Enligt könstillhörighetslagen får fastställelse av könstillhörighet
            för en person som är transsexuell endast meddelas om sökanden
            har fyllt 18 år. Detta innebär att någon könskorrigerande operation
            inte kan utföras på en person som är under 18 år. Tillstånd får
            endast lämnas om det finns synnerliga skäl innan sökanden fyllt
            23 år. Enligt uppgift gör dock Rättsliga rådet regelmässigt undantag
            från 23-årsgränsen (SOU 2007:16 s. 161). 18-årsgränsen innebär
            att unga transsexuella tvingas genomgå puberteten i en kropp som
            upplevs som fel och främmande. Utredning och hormonbehandling
            enligt hälso- och sjukvårdslagen kan dock påbörjas innan personen
            fyllt 18 år. Möjligheterna till en lyckad övergång till det önskade
            könet ökar kraftigt om personen slipper genomgå puberteten i sitt
            biologiska kön (SOU 2007:16 s. 164).
          </p>
          <p xml:id="i-HLiWR7iTfv9qDydo3jvB61">
            För en person som är man-till-kvinna-transsexuell (MTF) kan det
            innebära att hon slipper röstterapi, operationer av struphuvudet
            och plågsam epilering. För en kvinna-till-man-transsexuell (FTM)
            kan det innebära att brösten inte utvecklas helt och att han därigenom
            eventuellt slipper genomgå mastektomi (borttagande av brösten).
            Trots att utredaren är väl medveten om dessa fakta så har utredaren
            ändå valt att föreslå att den nuvarande 18-årsgränsen ska kvarstå.
          </p>
          <p xml:id="i-XVnmcuhSKncu6FfWhbXwRN">
            Vänsterpartiet anser att åldersgränsen ska tas bort helt. Redan
            i dag görs alltid en omfattande utredning av varje patient och
            en bedömning i det enskilda fallet. Åldersgränsen fyller därför
            inget syfte.
          </p>
          <p xml:id="i-ZoKmVDSa3USKqWmnnR4he">
            Regeringen bör därför lägga fram förslag till ändring i lagen
            (1972:119) om fastställande av könstillhörighet i vissa fall som
            innebär att 18-årsgränsen för fastställande av könstillhörighet
            tas bort.
          </p>
          <head xml:id="i-QqT3vXGj9HruxNJnsH3yR3" type="h3">
            2.1.4 Kravet på svenskt medborgarskap
          </head>
          <p xml:id="i-UPcfEnXhB7B3uQDYfc6MXs">
            I dag krävs att sökanden har svenskt medborgarskap för att tillstånd
            till ändrad könstillhörighet ska kunna meddelas. Motivet till
            denna reglering var oro över hur en person som fått sin könstillhörighet
            ändrad i Sverige skulle bemötas i sitt hemland om hon eller han
            återvände dit. Vidare fanns farhågor att Sverige skulle tvingas
            ta emot ett stort antal utländska medborgare som ville ändra sin
            könstillhörighet om inte kravet infördes. Utredningen om ändrad
            könstillhörighet (SOU 2007:16 s. 206) poängterar att den medicinska
            delen av byte av könstillhörighet är en sjukvårdsfråga och därför
            styrd av reglerna om utländska medborgares rätt till sjukvård
            i Sverige. Utredningen föreslår att tillstånd till ändrad könstillhörighet
            fortsättningsvis ska kunna meddelas även till den utländska medborgare
            som är bosatt i landet. Bosättningsbegreppet ska tolkas som i
            socialförsäkringslagen, dvs. att personen måste kunna antas vistas
            i landet i minst ett år framöver. Vidare föreslår utredningen
            att hon eller han måste ha bott i Sverige under minst ett år i
            anslutning till att tillståndet utfärdas. Vänsterpartiet håller
            med utredaren om att det är dags att ta bort kravet på svenskt
            medborgarskap för att få tillstånd att ändra sin könstillhörighet.
          </p>
          <p xml:id="i-JB4NAHj6w2VqbzKmKGTmu">
            Regeringen bör därför återkomma med förslag till ändring i lagen
            (1972:119) om fastställande av könstillhörighet i vissa fall som
            innebär att kravet på att sökanden måste vara svensk medborgare
            tas bort.
          </p>
        </div>
        <div type="motSignatures">
          <list>
            <item xml:id="i-7TUAiSskRX4QCCczT2LASu" who="i-du5LHNwBWrCH1am94GCk1">
              Eva Olofsson (V)
            </item>
            <item xml:id="i-F9FY1vvxnfLDZ5oVXYKLSA" who="i-CpDe8Ez4j6HcFbBfHMRKAE">
              Bengt Berg (V)
            </item>
            <item xml:id="i-WF3oiPNXLFpsj9H5ALUj6s" who="i-JxxHuvwXWsJTZYTnBZLHj">
              Marianne Berg (V)
            </item>
            <item xml:id="i-9RtpBbKgqE6FhRTSQTGZL6" who="i-548HUVvKe8n48M3pQmFeUC">
              Amineh Kakabaveh (V)
            </item>
            <item xml:id="i-9mYDcZLE5X8fWfByRoUgv2" who="i-6MWLY5JdykMGLLUo96skfp">
              Lena Olsson (V)
            </item>
            <item xml:id="i-SYheioG3iyyBsdrXRLMnF6" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
