<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SoU-34007">
  <teiHeader>
    <fileDesc>
      <titleStmt>
        <title>med anledning av prop. 2013/14:168 Fritidspeng för barn i hushåll med försörjningsstöd</title>
        <author corresp="i-HxcQkHC9fDSzkJWgvdhDEF">av Lena Hallengren m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:168 Fritidspeng för barn i hushåll med försörjningsstöd</title>
          <idno type="rdwebb">H102XS34007</idno>
          <rs type="number">S34007</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H102XS34007/text</ref>
          <ref type="dokument_url_html">http://data.riksdagen.se/dokument/H102XS34007</ref>
          <ref type="dokumentstatus_url_xml">http://data.riksdagen.se/dokumentstatus/H102XS34007</ref>
          <ref type="doc">http://data.riksdagen.se/fil/C5D119D0-2955-4AA6-9967-59C0A1430989</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HxcQkHC9fDSzkJWgvdhDEF</idno>
            <name>Lena Hallengren</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MMa2PA7yJ45qkfsEkcFqYb</idno>
            <name>Christer Engelhardt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YHze8naQ3VfThjRidPfYK7</idno>
            <name>Ann Arleklo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-2Bind9dyirGQ1UMwS9XjsT</idno>
            <name>Lennart Axelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-H4Edsjz4cmdv9sJHCLVnfS</idno>
            <name>Catharina Bråkenhielm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8gcKLg8FFeh9DR71R7zcMv</idno>
            <name>Gunnar Sandberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TvPyEtuwNMQMGBtdEqsZRN</idno>
            <name>Meeri Wasberg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-1ctmQTctxNbrpvtUBMZNT" type="basedOn"/>
        <correspContext corresp="i-1ctmQTctxNbrpvtUBMZNT">
          <ref>Proposition 2013/14:168</ref>
        </correspContext>
        <correspAction xml:id="i-GiNxKM2kRnYLX62KiebdGq" type="signed"/>
        <correspContext corresp="i-GiNxKM2kRnYLX62KiebdGq">
          <note type="signatory" corresp="i-HxcQkHC9fDSzkJWgvdhDEF"/>
          <note type="signatory" corresp="i-MMa2PA7yJ45qkfsEkcFqYb"/>
          <note type="signatory" corresp="i-YHze8naQ3VfThjRidPfYK7"/>
          <note type="signatory" corresp="i-2Bind9dyirGQ1UMwS9XjsT"/>
          <note type="signatory" corresp="i-H4Edsjz4cmdv9sJHCLVnfS"/>
          <note type="signatory" corresp="i-8gcKLg8FFeh9DR71R7zcMv"/>
          <note type="signatory" corresp="i-TvPyEtuwNMQMGBtdEqsZRN"/>
        </correspContext>
        <correspAction xml:id="i-QbCDQAHFJBJQaibcpEtEk7" type="referral">
          <date when="2014-04-11"/>
        </correspAction>
        <correspAction xml:id="i-CNMi6cuCkZ6rQ68g8vNyk2" type="referral">
          <date when="2014-04-11"/>
        </correspAction>
        <correspAction xml:id="i-AWGMjhwcugpxtRNTm7w2aN" type="dismissal">
          <date when="2014-04-10"/>
        </correspAction>
        <correspAction xml:id="i-LbKYjDgjF3irTsqayw7TAo" type="dismissal">
          <date when="2014-04-10"/>
        </correspAction>
        <correspAction xml:id="i-CKytepDBXv97UyHhh9rRfG" type="submission">
          <date when="2014-04-01"/>
        </correspAction>
        <correspAction xml:id="i-LHSTt3mSYaHQXkV7pEzVpv" type="transfer">
          <date when="2014-04-01"/>
        </correspAction>
        <correspAction xml:id="i-3FdbmGJcb2PTQ3yjswjxUX" type="assigned"/>
        <correspContext corresp="i-3FdbmGJcb2PTQ3yjswjxUX">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-R3Ea1PkF6YM1KPG1Nh7rJ9" type="motHeader"/>
      <div xml:id="i-SQXv4MUaxgN8TYGt1FrZLJ" type="motBody">
        <div xml:id="i-F1jW6B14yJ93FNdVKWgRS8" type="motProposal" subtype="förslag">
          <head xml:id="i-BnYnesaTQ1AipUecM365Xz">
            Förslag till riksdagsbeslut
          </head>
          <p xml:id="i-D958DvYXeicpa8dgZNkkkW">
            Riksdagen tillkännager för regeringen som sin mening vad som
            anförs i motionen om fritidspeng.
          </p>
        </div>
        <div xml:id="i-DyTkgggGM3cvEm2VZnJR1C" type="motContent">
          <head xml:id="i-JfGcbHEq2EvjGwZ12ETCxW" type="h1">
            Motivering
          </head>
          <p xml:id="i-3YZ4296m6oHVeJAjaQtAk3">
            Regeringens förslag
          </p>
          <p xml:id="i-DN4Pczgxy99oMyykT2GZyc">
            I propositionen föreslås att en fritidspeng införs för familjer
            med barn i årskurs 4-9 som haft ekonomiskt bistånd under sex månader
            eller längre. En särskild ansökan ska göras av familjen. Fritidspengen
            ska inte påverka det övriga försörjningsstödet och ska gå till
            att täcka utgifter för deltagande i regelbundna och ledarledda
            fritidsaktiviteter. Regeringen får meddela föreskrifter om vilket
            belopp fritidspengen får uppgå till (beräkningarna i budget för
            2014 bygger på 3000 kr). Ett särskilt kapitel om ersättning för
            barns kostnader för fritidsaktiviteter införs i socialtjänstlagen.
          </p>
          <p xml:id="i-V5su8CUX1VKjPRctmVD9N3">
            Nuvarande lagstiftning för försörjningsstöd
          </p>
          <p xml:id="i-PxbWmd5fGDeQQ7GvBBCCoS">
            Försörjningsstödet, som regleras i 4 kap. 3 § Socialtjänstlagen,
            är uppdelat i två delar: dels en för riket gällande norm (riksnormen),
            dels bistånd som avser rätt till ersättning för skäliga kostnader
            för ett antal andra behovs-poster, exempelvis boende, hemförsäkring
            och hushållsel. Riksnormen ska täcka skäliga kostnader för livsmedel,
            kläder och skor, lek och fritid, hälsa och hygien samt dagstidning,
            telefon och radio- och TV-avgift.
          </p>
          <p xml:id="i-Qwc2pA81AaxqJncaK7tovW">
            Med begreppet livsföring i övrigt avses alla de olika behov som
            den enskilde kan ha för att tillförsäkras en skälig levnadsnivå
            och som inte omfattas av försörjningsstödet. Det kan vara bistånd
            till hälso- och sjukvård, tandvård, glasögon, hemutrustning, flyttkostnader,
            rekreation m.m. En individuell bedömning görs i varje enskilt
            fall.
          </p>
          <p xml:id="i-DzbYx2dgveLLv2vjHS2WFk">
            Barnperspektivet
          </p>
          <p xml:id="i-WhLDDrdziLND89z7diD4sA">
            I Socialstyrelsens allmänna råd om ekonomiskt bistånd från 2013
            ges exempel på hur barnperspektivet kan tillämpas i utredningar
            om ekonomiskt bistånd. Där står t.ex. att socialnämnden bör beräkna
            kostnaderna enligt riksnormen till en högre nivå bl.a. om det
            är en förutsättning för att barn ska kunna delta i fritidsaktiviteter.
            Vidare framgår att riksnormen kan räknas till en högre nivå om
            den enskilde på grund av funktionsnedsättning eller andra skäl
            har svårigheter att upprätthålla kontakten med andra människor
            eller delta i samhällslivet och därför har extra utgifter, för
            t.ex. telefon och tidningar eller fritidsaktiviteter, som inte
            täcks av annat särskilt stöd.
          </p>
          <p xml:id="i-TiRdgYeEGh4yTCM2vRXRH7">
            Av Socialstyrelsens allmänna råd framgår också att socialnämnden
            bör ge ekonomiskt bistånd till skäliga kostnader för rekreation,
            om det finns särskilda skäl. Det kan finnas särskilda behov av
            rekreation t.ex. hos barnfamiljer som under lång tid på grund
            av ekonomiska problem inte har kunnat få någon form av semester
            och hos vuxna med långvariga medicinska eller sociala problem.
            Om det finns barn i hushållet, bör socialnämnden göra en särskild
            bedömning av barnets behov. Ekonomiskt bistånd till rekreation
            bör räcka till t.ex. en tåg- eller bussresa och logi. När det
            gäller barn bör biståndet räcka till kostnaden för t.ex. en koloni-
            eller lägervistelse. En individuell bedömning av behovet ska alltid
            ske.
          </p>
          <p xml:id="i-VhGntLpDNnr3ZSkp2vz2Bi">
            Barns rätt till fritid
          </p>
          <p xml:id="i-Lj9SW3NwXWD9SVmwfg3MrT">
            Barn har rätt till fritid, och denna rättighet finns beskriven
            i FN:s konvention om barnets rättigheter (Barnkonventionen). Vi
            socialdemokrater har nyligen i riksdagen upprepat vårt förslag
            att göra Barnkonventionen till svensk lag. I Barnkonventionen
            konstateras att alla barn har rätt till vila och fritid, lek och
            rekreation, samt rätt att delta i det kulturella och konstnärliga
            livet. Eftersom fritiden är viktig för barns utveckling måste
            alla barn få en möjlighet till en intressant och utvecklande fritid.
          </p>
          <p xml:id="i-6iGNxoxGTPeGK3bq3G824n">
            Enligt SCB har barn i ekonomiskt utsatta hushåll begränsade möjligheter
            till en aktiv fritid. Både flickor och pojkar som lever i ekonomiskt
            utsatta hushåll är i mindre utsträckning med på organiserade fritidsaktiviteter
            än andra barn. I hushåll där man inte har någon kontantmarginal
            besöker man i mindre utsträckning idrottsanläggningar och speciellt
            bland pojkar i ekonomiskt utsatta hushåll gör man färre kulturella
            besök än övriga hushåll. Samma resultat framkommer ur Barnombudsmannens
            uppföljningssystem för att mäta barns och ungas levnadsvillkor.
          </p>
          <p xml:id="i-RHFvgkCbmXWXwsVfaJaRkC">
            (S)-förslag om låga avgifter i idrotts- och kulturverksamhet
            för barn och ungdomar
          </p>
          <p xml:id="i-W1KYHtwSuVfDwUBi713sxH">
            Frågan om barn och ungdomars möjligheter att ha en aktiv fritid
            måste diskuteras i ett bredare sammanhang än vad som görs i propositionen.
            Höga avgifter i idrotts- och kulturverksamhet försämrar möjligheten
            för många barn och unga att ta del av sådana aktiviteter. Barns
            och ungdomars möjlighet till aktivitet begränsas också av deras
            föräldrars möjligheter att följa barnen till och från repetitioner,
            lektioner, träningar och matcher. Här kan samarbetet mellan föreningslivet
            och skolan och dess fritidsverksamheter stärkas. Höga avgifter
            inom barns och ungas verksamhet inom kultur, idrott, friluftsliv
            och fritidssysselsättningar kan stänga ute många barn. Vi socialdemokrater
            föreslog hösten 2013 i riksdagens kulturutskott en satsning på
            350 miljoner kronor till kultur, idrott och fritid riktad mot
            barn och unga - dels ett Handslag med föreningslivet, dels ett
            stimulansbidrag riktat mot musik- och kulturskolan. Vi socialdemokrater
            vill stödja föreningslivet – och stärka barns och ungdomars tillgång
            till idrott och friluftsverksamhet. Vi vill ta ett handslag med
            föreningslivet – Riksidrottsförbundet och Svenskt Friluftsliv
            samt kommunerna för att se till att barn och ungdomar får bättre
            möjligheter och lägre avgifter för att delta i idrott och friluftsverksamhet.
            Vi vill också att alla barn och ungdomar får möjlighet att delta
            i musik- och kulturskolans verksamhet. Därför föreslog vi ett
            stimulansbidrag för musik- och kulturskolor som håller nere avgifterna:
            För kommuner som redan har låga avgifter innebar förslaget ett
            stöd till ökad kvalitet.
          </p>
          <p xml:id="i-FDf4gD8aZGVVwPxMcZzF4A">
            Våra ståndpunkter och förslag angående fritidspeng
          </p>
          <p xml:id="i-94Yx9mSf2AHHzhkJLoDFmp">
            Fritiden är en betydelsefull del av barns och ungdomars liv.
            Fritiden är viktig för barns och ungas utveckling av en egen identitet,
            möjlighet att utveckla positiva relationer, uppleva gemenskap
            och pröva olika aktiviteter. Fritidsaktiviteter kan dessutom vara
            ett positivt komplement till familj och skola.
          </p>
          <p xml:id="i-YBaqcLMtzyXsXfxtc11d2q">
            Mot bakgrund av att barn och unga i ekonomiskt utsatta hushåll
            är underrepresenterade i organiserade fritidsaktiviteter finns
            det starka skäl att förstärka möjligheten för barn i dessa hushåll
            att få en aktiv fritid.
          </p>
          <p xml:id="i-SiDfGpqNSEXkzgsnv2m1Bi">
            Vi anser att syftet med regeringens förslag är vällovligt men
            att den föreslagna utformningen är olycklig. Redan på 1940-talet
            lämnades synen på välgörenhet till socialt utsatta människor till
            förmån för en svensk modell med generell social välfärd.
          </p>
          <p xml:id="i-24WMyBJgGYaZrK9rfCfs8R">
            I stället för att höja beloppen i riksnormen för personliga kostnader
            för barn föreslås i regeringens proposition att ett nytt kapitel
            i socialtjänstlagen införs. Kapitlet ska innehålla bestämmelser
            om rätt till ersättning för kostnader för fritidsaktiviteter som
            är regelbundna och ledarledda och gäller familjer med långvarigt
            försörjningsstöd som har barn i grundskolan, årskurs 4 – 9.
          </p>
          <p xml:id="i-XCou9TS4Ytr7R7o8ivRrBB">
            Ur den enskildes perspektiv innebär förslaget att en särskild
            ansökan för fritidsaktiviteten måste göras, utöver ansökan om
            ekonomiskt bistånd. Regeringen skriver i propositionen att Socialtjänsten
            bör informera hushållet om möjligheten att ansöka om fritidspeng
            och informera den enskilde i samband med ansökan om försörjningsstöd
            om att hushållet även kan ha rätt till fritidspeng.
          </p>
          <p xml:id="i-uXmEqYbbqWegpy9Po5KVT">
            Förslaget om fritidspeng presenterades för första gången i budgetpropositionen
            för 2014. I den promemoria (Ds 2013:70) om frågan som regeringen
            tog fram och som har remissbehandlats betonas att Det är av stor
            vikt att det blir tydligt att fritidspengen används för barnets
            aktiviteter och att den inte blir en generell inkomstförstärkning
            för hushållet . Det förs i promemorian ett resonemang om hur utbetalning
            av fritidspeng kan gå till, exempelvis genom direktbetalning till
            anordnaren av aktiviteten, dock under förutsättning att integritet
            och sekretess respekteras. Hela utgångspunkten för resonemangen
            o promemorian är tyvärr ett misstroende mot den enskilde och den
            inriktningen är både stigmatiserande och förnedrande
          </p>
          <p xml:id="i-SMRaNHsnezCFom3hrVwk7x">
            Vi delar Akademikerförbundets SSR:s synpunkt i remissbehandlingen
            att förslagets utformning strider mot målen och intentionerna
            i Socialtjänstlagens portalparagraf:
          </p>
          <p xml:id="i-CzsXpgtdbyrnukDYWqQHMn">
            1 § Samhällets socialtjänst skall på demokratins och solidaritetens
            grund främja människornas- ekonomiska och sociala trygghet, -
            jämlikhet i levnadsvillkor, - aktiva deltagande i samhällslivet.
            Socialtjänsten skall under hänsynstagande till människans ansvar
            för sin och andras sociala situation inriktas på att frigöra och
            utveckla enskildas och gruppers egna resurser. Verksamheten skall
            bygga på respekt för människornas självbestämmanderätt och integritet.
          </p>
          <p xml:id="i-G3cpD32eSSh4nHbnQHFVgT">
            Kritiken mot utformningen av förslaget i promemorian var hård.
            En del av detta återges kortfattat i propositionen. Många remissinstanser,
            exempelvis JO och Socialstyrelsen framförde att det är olämpligt
            att kommunen betalar direkt till anordnaren av verksamheten, då
            det skulle riskera att bryta mot sekretessen. Socialstyrelsen
            påpekade att fritidspengen enligt förslaget ska kunna återkrävas
            om utbetalningen betalats direkt av socialnämnden till anordnaren
            och anser därför att det är tveksamt om det ska vara möjligt för
            socialnämnden att återkräva beloppet av den enskilde om det betalats
            direkt av socialnämnden till anordnaren av verksamheten. Regeringens
            svar på dessa invändningar är att den enskildes sekretess och
            integritet måste respekteras och att det därför är nödvändigt
            att socialtjänsten i varje enskilt fall och i samråd med hushållet
            kommer överens om lämpligt utbetalningssätt.
          </p>
          <p xml:id="i-CGXMpXYk6pUDrp1mkbYASK">
            Trots regeringens formulering blir det bestående intrycket av
            hela ärendet och det framlagda förslaget att regeringen inte litar
            på de berörda familjerna och deras vilja och förmåga att prioritera
            sina barn. Stödet ska gå till regelbundna och ledarledda aktiviteter
            och är en del av vardagen men ska omgärdas med särskilt ansökningsförfarande.
            De berörda familjerna tilltros inte att kunna agera för sina barns
            bästa.
          </p>
          <p xml:id="i-GVopYpaQDkjxkfyTVQQEXW">
            Vi delar helt uppfattningen att det är av största vikt att barn
            i ekonomiskt utsatta familjer har samma förutsättningar att utöva
            fritidsaktiviteter som andra barn. Vi säger nej till regeringens
            utformning av stödet. Vårt förslag är att barndelen i riksnormen
            höjs med motsvarande belopp för de berörda familjerna. Detta bör
            riksdagen som sin mening ge regeringen till känna.
          </p>
        </div>
        <div xml:id="i-37gEqcPkvoQc65rVh7V3wU" type="motSignatures">
          <list xml:id="i-2zguAHDJ1QbhwaRULz3uN2">
            <item xml:id="i-V1EF7ftDBFZa2awWiP1Ae2">
              Lena Hallengren (S)
            </item>
            <item xml:id="i-FnAekTCFJ1DH52b6LtYB3L">
              Christer Engelhardt (S)
            </item>
            <item xml:id="i-FM6TFw9nHDSvoe7aT5fP1z">
              Ann Arleklo (S)
            </item>
            <item xml:id="i-JXp6523X5F4hB9a8YRcNnf">
              Lennart Axelsson (S)
            </item>
            <item xml:id="i-FWZuf8na1nUk1191nH9Yy7">
              Catharina Bråkenhielm (S)
            </item>
            <item xml:id="i-Rjqoq3pRqwAmuBhEDaPzMj">
              Gunnar Sandberg (S)
            </item>
            <item xml:id="i-LPAtxF6TiLaxe5bcZ3bpbL">
              Meeri Wasberg (S)
            </item>
          </list>
        </div>
      </div>
    </body>
  </text>
</TEI>
