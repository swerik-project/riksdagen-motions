<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_531/mot_200405_MJ_531-0001.pdf"/>
      <pb facs="riksdagen-motions-pdf/data/200405/mot_200405_MJ_531/mot_200405_MJ_531-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ531 pnr: s38011
          </p>
          <p>
            Motion till riksdagen 2004/05:MJ531
          </p>
          <p>
            av Christin Hagberg m.fl. (s)
          </p>
          <p>
            Skånes livsmedel — en framtidsbransch
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad som
            i motionen anförs om vikten av att ta till vara och utveckla den
            svenska livsmedelsindustrins potential till att bli en framtidsbransch.
          </p>
          <p>
            Motivering
          </p>
          <p>
            Livsmedelsindustrin har alla möjligheter att bli en framtidsbransch.
            En framsynt djurskydds- och djuhållningslagstiftning, god djurhållning
            och duktiga lantbrukare ger tillsammans med kunnigt branschfolk
            högkvalitativa livsmedel. Livsmedelsindustrin kännetecknas av
            inarbetade varumärken som borgar för produkter av hög kvalitet.
            De höga miljö- och kvalitetskraven i produktionen sätter konsumenten
            före producenten. För att det skånska jordbruket och livsmedelsindustrin
            skall klara konkurrensen krävs att näringen kan arbeta på villkor
            som är likvärdiga med dem som gäller i konkurrensländerna. Vi
            vill betona vikten av att den återreglering och nya utformning
            av jordbruksstödet som blev följden av EU-inträdet inte får leda
            till att jordbruksproduktionen i landet snedvrids geografiskt.
            Olika typer av livsmedelsproduktion skall i princip bedrivas i
            de delar av landet där de naturliga förutsättningarna är bäst
            för respektive gröda eller animalieprodukt. Vi vill i detta sammanhang
            också poängtera att reformeringen av EU:s jordbrukspolitik måste
            fortgå. Den nuvarande politiken bygger på förhållanden som var
            aktuella för 50 år sedan. Den framtida politiken måste utgå från
            konsumenternas efterfrågan och förtroende. Konsumenterna måste
            ges bättre möjligheter att påverka inriktningen och storleken
            på produktionen av livsmedel och andra jordbruksvaror.
          </p>
          <pb facs="riksdagen-motions-pdf/data/200405/mot_200405_MJ_531/mot_200405_MJ_531-0002.pdf"/>
          <p>
            2004/05:MJ531
          </p>
          <p>
            Mycket talar för att djurhållningen i Sverige är bättre än på
            de flesta andra håll i Europa. Men det finns ändå utrymme för
            förbättringar på en rad områden. Djurtransporter och djurtillsyn
            är delar i livsmedelsproduktionen som måste förbättras. Transporterna
            måste vara så få och så korta som möjligt. Detta är en mycket
            viktig fråga inte bara ur ett etiskt perspektiv, utan också ur
            ett ekonomiskt och miljömässigt perspektiv. Konsumenterna blir
            allt mer intresserade av frågor som rör djurhållning, och det
            innebär att producenterna måste anstränga sig mer för att förbättra
            djurhållningen, för att över huvud taget kunna sälja sina produkter
            i framtiden. Skånes livsmedelsindustri måste sätta som mål att
            bli Europas mest djurvänliga livsmedelsindustri. Om skånsk mat
            och dryck skall kunna hävda sig i den internationella konkurrensen
            och långsiktigt bidra till ett bättre sysselsättningsläge krävs
            också mer kunskap och mer kompetens i alla led. Riksdagen har
            beslutat att avsätta pengar från EU-stödet till jordbrukssektorn
            till marknadsföring av kvalitetsprodukter och av det mervärde
            som svensk livsmedelsproduktion har. Skåne och dess livsmedelsindustri
            bör få del av dessa pengar. Livsmedelsindustrin i Skåne har satsat
            forsknings- och utvecklingsresurser på produkter som har särskilt
            positiva hälsoeffekter, s k functional food. Functional food är
            livsmedel i gränsområdet mellan mat och medicin som kan ha både
            en förebyggande och en lindrande effekt på vissa sjukdomstillstånd
            eller välfärdssjukdomar som ofta har sitt ursprung i vår västerländska
            livsstil. Det pågår ett stort arbete med att ta fram en förordning
            för hela EU som bland annat ska slå fast vad som är tillåtna hälso-
            och näringspåståenden. Det är för onkurrensneutraliteten bra och
            nödvändigt att vi kan få en sådan harmonisering i Europa. Men
            det kommer säkert att dröja ytterligare ett par år innan de reglerna
            är antagna. I avvaktan på att EU:s regelsystem blir färdigt måste
            Livsmedelsverket, Läkemedelsverket och branschen fortsätta att
            arbeta
          </p>
          <p>
            ör tydligare nationella riktlinjer som klargör gränsdragningen
            mellan läkemedel och livsmedel. Alldeles för små resurser har
            avdelats till forskning, produktutveckling, ny teknik och organisation.
            Ett program för att utveckla den skånska livsmedelssektorn bör
            ta sikte på att utveckla kvalitet i både produktion och produkt
            — rena livsmedel, miljöriktig och ekologiskt uthållig produktion,
            hög förädlingsgrad och högt kunskapsinnehåll. Vi vill att staten
            och regionala organ, i samverkan med branschen, tar initiativ
            till att utarbeta ett framtidsprogram för bionäringarna och livsmedelsindustrin.
            Centrala moment i programmet skall vara att öka forsknings- och
            utvecklingsinsatserna kring bl.a. ekologisk odling och att effektivare
            sprida ny kunskap/livsmedelsteknik för att stimulera produktförnyelse,
            nyföretagande och kompetenshöjning i branschen. Verksamheten vid
            Lantbrukshögskolan i Alnarp, med sin institution för växtodling,
            är en viktig resurs för Skåne men också för hela landet. Den unika
            verksamheten som förekommer där måste tillförsäkras en stabil
            grund för sin fortsatta existens.
          </p>
          <p>
            För att bredda insatserna till stöd för livsmedelsområdet vill
            vi att det inrättas en agroteknisk utbildning på högskolenivå
            i Kristianstad.
          </p>
          <pb facs="riksdagen-motions-pdf/data/200405/mot_200405_MJ_531/mot_200405_MJ_531-0003.pdf"/>
          <p>
            Utbildningen skall förmedla kunskaper och forskningsresultat
            samt samarbeta med Livsmedelstekniskt centrum i Lund och med Fytokemicentrum
            på Balsgård. Jordbruket och livsmedelsproduktionen utgör en väsentlig
            del av det skånska näringslivet. Skåne utgör tillsammans med Danmark
            ett av de mest expansiva = livsmedelsområdena i Europa. Här finns
            den = största koncentrationen av tillverkare av högkvalitativa
            livsmedel i norra Europa. Med 45 procent av landets livsmedelsproducenter
            stationerade i Skåne är regionen i stor utsträckning ett centrum
            för svensk livsmedelsindustri. Med den nya inriktningen på jordbruksområden
            har skånskt jordbruk och skånsk livsmedelsindustri goda förutsättningar
            att konkurrera på EU:s jordbruksmarknad. Det skånska jordbruket
            är högavkastande. Skåne har 2,5 2 av den svenska landarealen samtidigt
            som värdet av den skånska växtodlingen ett normalår uppgår till
            ca 25 26 av det totala skördevärdet i landet. Skåne har Sveriges
            i särklass bästa jordar. Brukningsenheterna är stora och effektiva.
            Näringsministern har uttryckt att ”livsmedelsindustrins exportandel
            måste öka”. Det uttalandet tar vi till intäkt för att regeringen
            avser att ta initiativ till en kraftsamling i livsmedelsfrågorna
            där staten, regionala organ och branschen drar åt samma håll för
            utveckling av den skånska livsmedelsindustrins potential. Det
            är nu ett utmärkt läge att gå från ord till handling.
          </p>
          <p>
            Stockholm den 28 september 2004
          </p>
          <p>
            Christin Hagberg (s)
          </p>
          <p>
            Christer Adelsbo (s) Luciano Astudillo (s) Anders Bengtsson (s)
            Bo Bernhardsson (s) Kerstin Engle (s) Kent Härstedt (s) Leif Jakobsson
            (s) Inger Jarl Beck (s) Anita Jönsson (s) Anders Karlsson (s)
            Hillevi Larsson (s) Britt-Marie Lindkvist (s) Annika Nilsson (s)
            Ronny Olander (s) Catherine Persson (s) Ulla Wester (s)
          </p>
          <p>
            Göran Persson (s)
          </p>
          <p>
            2004/05:MJ531
          </p>
        </div>
      </div>
    </body>
  </text>
</TEI>
