<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198788-n-00319">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_n_319/mot_198788_n_319-001.pdf"/>
      <div xml:id="i-KxsA7nprphC5jJ5j4jiCEL" type="motHeader">
        <div xml:id="i-9uycaBsjewHbtu7QAB25GD" type="motTitle"/>
        <div xml:id="i-CHocEgs4kD1qT4BQa8Cnoa" type="motSubmissionInfo"/>
      </div>
      <div xml:id="i-SBhSvYFeNNm75SoSXtatPA" type="motBody">
        <div xml:id="i-KZtyMd2nWLzAQzaPJXoyVk">
          <p xml:id="i-VRZL6V3RWjvacrbeBvyGBb">
            Motion till riksdagen 1987/88:N319
          </p>
          <p xml:id="i-J4YF2raymnfgWcQd1ywK9S">
            av Christer Eirefelt m. fl. (fp) om utförsäljning av statliga
            företag
          </p>
          <p xml:id="i-VGFUhh2P6XnRDKTbxw3yDV">
            Sälj ut de statliga företagen
          </p>
          <p xml:id="i-5kdJjjGUZ6odShr9vUTZnE">
            Det finns stora faror med statlig affärsverksamhet. Ofta står
            statens roll som före- tagsägare i konflikt med statens huvudsakliga
            uppgifter i samhället. Resultatet blir en sammanblandning mellan
            statens olika roller vilket i allmänhet har en menlig in- verkan
            på de statliga företagens skötsel. Dessutom leder ofullständigt
            definierade avkastningskrav och tillgång till ”artificiellt” billig
            finansiering ofta till konkur- renssnedvridning och samhällsekonomiska
            förluster. I Sverige driver staten affärsverksamhet både i skydd
            av monopol och i branscher med konkurrens från enskilda företag.
            Verksamheten sker genom statligt ägda bolag, affärsdrivande verk
            och dotterbolag till affärsverken. De statliga företagen är 165
            till antalet och deras verksamhetsinriktning varierar kraftigt.
            I gruppen ingår industriföretag, kreditinstitut, affärsverk m.
            m. Dessa företag äger dessutom större eller mindre del i ytterligare
            888 bolag. Verksamheten spänner över vitt skilda fält, från kurortsverksamhet
            till stålproduktion. Den brokiga sammansättningen speglar det
            faktum att få eller inga principer varit vägledande vid företagsförvärven.
            Någon fortlöpande översyn eller utförsäljningsstrategi tycks inte
            heller ha förekommit. Folkpartiet anser inte att statligt ägande
            av företag är motiverat annat än i speciel- la undantagsfall.
            Nedan skärskådar vi de argument som brukar anföras för att moti-
            vera statligt företagande. Folkpartiet vill att en strategi utarbetas
            för utförsäljning av de statliga företagen. Det huvudsakliga syftet
            med en utförsäljning är inte att staten på detta sätt tjänar pengar,
            även om vissa positiva effekter kan uppnås på räntor och budgetsaldo.
            Det främsta skälet är i stället principiellt. Vi vill värna om
            ett spritt enskilt ägande och en fri konkurrens bland företag.
            I dag ”äger” svenska folket indirekt andelar i en mängd statliga
            verksamheter. Vi anser att detta ägande inte behöver ta omvägen
            över staten, utan hellre kan utövas direkt. Av den anled- ningen
            är vi också mycket kritiska till det sätt som Procordias börsintroduktion
            sköttes: den största delen av aktierna tilldelades stora institutioner,
            inte privat- personer, trots att ett mycket stort intresse fanns
            hos enskilda människor att få del av emissionen.
          </p>
          <p xml:id="i-Mk6HfcGMDWhrttHgfxwj8G">
            Varför statligt ägande?
          </p>
          <p xml:id="i-JNEfc38Sg3nbHNY9BzGPLM">
            Det existerar ytterst få argument som motiverar nuvarande omfattning
            av den statli- ga varu- och tjänsteproduktionen. Förändringar
            i omvärlden gör det dessutom nödvändigt att se över de motiv som
            ursprungligen låg bakom statsingripanden. Man bör således fortlöpande
            uppskatta och jämföra kostnaderna inom de bägge sys-
          </p>
          <pb facs="riksdagen-motions-pdf/data/198788/mot_198788_n_319/mot_198788_n_319-002.pdf"/>
          <p xml:id="i-4VDZi6h6aSg5dFtJ5k2Lvd">
            temen och välja den institution och modell som för det aktuella
            syftet är mest effektiv. Statliga ingrepp i näringslivet kan ibland
            vara motiverade till följd av marknads- misslyckanden, dvs. situationer
            då den rena marknadslösningen leder till en felaktig resursfördelning.
            Ett klassiskt exempel utgörs av företaget som förorenar ett visst
            vattendrag när det producerar en vara (s. k. negativa externa
            effekter). För att komma till rätta med dessa problem står valet
            mellan marknadskonforma ingrepp (avgifter, utsläppsrättigheter
            m. m. som drabbar alla berörda producenter) och direkt reglering
            (koncessioner eller statligt övertagande av produktionen). Vår
            inställning är att denna typ av imperfektioner skall korrigeras
            via marknadskon- forma medel. Externa effekter i produktionen
            motiverar således inte statligt ägande. Det andra skälet som brukar
            anföras till försvar för statlig produktion gäller kol- lektiva
            varor som brandkår, rättsväsende, försvar, skolväsende och infrastruktur.
            Dessa varor är odelbara, dvs: alla åtnjuter tjänsterna vare sig
            de betalar för dem eller inte. Detta skapar problem vid fördelningen
            av betalningsansvaret vilket i den rena marknadslösningen leder
            till för låg produktion. För att erhålla en tillräcklig kollektiv
            varu- och tjänsteproduktion krävs att staten står för finansieringen
            medan produktionen kan skötas av fristående företag. I många av
            dessa fall — om än inte alla — kan staten lägga ut uppdrag på
            entreprenad via ett anbudsförfarande. Staten behöver således inte
            ta över själva produktionen för att den skall komma till stånd.
            Ett tredje argument för statlig produktion är att det kan föreligga
            stordriftsförde- lar i produktionsprocessen (s. k. naturliga monopol).
            I sådana fall innebär den sam- hällsekonomiskt effektiva produktionen
            en finansiell förlust, varför privat företagande skulle leda till
            för låg produktion. Det finns dock andra sätt att lösa problemet
            än att låta produktionen ske i statlig regi. Antingen kan staten
            välja att subventionera produktionen eller så kan den läggas ut
            på anbud. En annan lösning kan vara, som i fallen SJ och televerket,
            att staten står för investeringar och underhåll av ban- resp.
            telenät (genom entreprenad) medan driften tillåts ske i kon- kurrens
            mellan fristående bolag. Det är denna senare modell vi förespråkar.
            Det fjärde argumentet är att staten önskar bedriva en viss verksamhet
            i syfte att skapa konkurrens inom en bransch. Bevakningsföretaget
            ABAB skapades i detta syfte. Samtidigt gav man bolaget monopol
            inom bevakningen av ””särskilt viktiga statliga totalförsvarsobjekt””.
            Detta har snedvridit konkurrensen mellan bevak- ningsföretagen.
            Resultatet har således blivit det motsatta mot vad som åsyftades.
            En liknande situation råder inom banksektorn till följd av den
            särbehandling från staten som PKbanken erhåller. Konkurrensen
            inom en bransch kan under en kortare tid vara ofullständig. Vinst-
            läget inom branschen kommer då att vara ovanligt högt, vilket
            stimulerar nyetable- ringar. Så småningom pressas vinsterna ner
            till en mera normal nivå och inflödet av produktionsresurser faller.
            Erfarenheterna visar att statlig inblandning endast sned- vrider
            konkurrensen då vinstkraven i allmänhet sätts lägre i statligt
            drivna företag än i privata och då de senare dessutom har tillgång
            till billiga krediter. Detta i sig leder till konkurrenssnedvridning.
            Statens roll är således att se till att inga etable- ringshinder
            råder samt att motarbeta prisöverenskommelser. Denna funktion
            sköts av näringsfrihetsombudsmannen, NO. Inte heller konkurrensargumentet
            äger således någon relevans. Staten har slutligen, av regional-
            och arbetsmarknadspolitiska skäl, ofta valt att
          </p>
          <p xml:id="i-ErUVFA1UKDe42aUukZBtDo">
            Mot. 1987/88 N319
          </p>
          <pb facs="riksdagen-motions-pdf/data/198788/mot_198788_n_319/mot_198788_n_319-003.pdf"/>
          <p xml:id="i-XyU6XkKut6w1KzaTahEJ2">
            överta enskilda företag i en krisdrabbad region eller bransch.
            Vi tror inte att en cementering av en historisk näringslivsstruktur
            är det bästa sättet att på sikt stimule- ra sysselsättning och
            en regionalt tillfredsställande näringslivsstruktur.
          </p>
          <p xml:id="i-FuqEpo4aicC1NrXe9EhMTf">
            Utförsäljning i praktiken
          </p>
          <p xml:id="i-AZgwLHnXuRbCYhJAJhPMds">
            Inom OECD sker en omfattande utförsäljning av statliga företag.
            I Storbritannien pågår en systematisk utförsäljning med positiva
            effekter på företagens lönsamhet och effektivitet. Även i Frankrike,
            Nederländerna, USA m. fl. har liknande erfa- renheter gjorts.
            Det finns skäl att även i Sverige se över floran av statliga företag.
            I första hand bör de statliga företag som arbetar i konkurrens
            med andra företag säljas. En utförsäljning skulle sanera statens
            skuldbörda och minska statens upplånings- behov, vilket lättar
            trycket på penningmarknaden. I de fall företagen går med vinst,
            går staten miste om framtida intäkter. Även om vi är övertygade
            om att minskad statsskuld och förbättrad betalningsbalans överväger,
            är detta dock inte huvud- skälet till vårt ställningstagande.
            Vi har i vårt budgetalternativ därför heller inte till- godoräknat
            staten några extra intäkter av det slaget. En utförsäljning på
            cirka 4 miljarder per år under ett antal år bör vara möjligt.
            Vad vi åsyftar är framför allt att bolagen säljs ut på börsen.
            När så sker skall ingen diskriminering av de mindre aktieägarna
            få ske, som i fallet Procordia. Vid framti- da utförsäljningar
            bör syftet i stället vara att så många enskilda människor som
            möj- ligt har tillfälle att skaffa sig aktier i bolagen. Dels
            innebär detta en ägarspridning. Dels tror vi att ett mera spritt
            aktieägande kan bidra till ett förbättrat hushållsspa- rande.
            Vid utförsäljningen är det viktigt att tidpunkten och takten väljs
            med omsorg. I goda konjunkturer med god likviditet är det lättare
            att nyemittera än i nedgångar. Det är inte meningen att forcera
            utförsäljningen så att mindre goda affärer görs. Erfarenheterna
            från andra länder talar dock för att privatiseringen inte skapat
            den kurspress eller mättnad på aktiemarknaderna som först befarades:
            i stället har det ofta gått att hålla ett högre tempo än vad som
            ursprungligen planerats. Metoderna för försäljning och valet av
            försäljningsobjekt kräver noggranna överväganden. Även möjligheterna
            till uppdelning av affärsverk och utförsäljning av vissa reala
            tillgångar hos verken bör prövas. Vad beträffar de statliga kreditinstituten
            bör en utredning tillsättas för att närmare undersöka vilka som
            bör avyttras. Flera av dessa institut uppkom för att mildra kre-
            ditregleringens negativa effekter och har nu spelat ut sin roll.
            Exempelvis finns det få skäl som motiverar Sveriges Investeringsbank
            AB:s fortlevnad. Riksdagen bör uppmana regeringen att omedelbart
            utarbeta en strategi för en utförsäljning av statliga företag.
          </p>
          <p xml:id="i-MEoAjwU3srTpqh4pwCKoY7">
            Mot. 1987/88 N319
          </p>
          <pb facs="riksdagen-motions-pdf/data/198788/mot_198788_n_319/mot_198788_n_319-004.pdf"/>
          <p xml:id="i-FLiuFsZKKv6nxh7LFJvtyE">
            Hemställan Mot. 1987/88
          </p>
          <p xml:id="i-E1UGVAEFqL6aaB9TFf48zy">
            s = N319 Mot bakgrund av det anförda hemställs
          </p>
          <p xml:id="i-CaGoRQhd5VH3XXJFwAV8ka">
            att riksdagen hos regeringen begär en strategi enligt vad som
            i motionen anförs för utförsäljning och börsintroduktion av statliga
            företag.
          </p>
          <p xml:id="i-CjrHtjoY4tnu9bH7ZcViVM" type="date">
            Stockholm den 26 januari 1988
          </p>
          <div xml:id="i-CRdknaAkZVbr4uJ4NEuvnt" type="signatureBlock">
            <list xml:id="i-NyScvs1ZiyE4Rt22TDNNP3">
              <item xml:id="i-TTzbag9oJwRbvNogBPrU4q" who="i-TUvkLNfgGDFH5c5z5RL7Kw" type="signature">
                Christer Eirefelt (fp)
              </item>
            </list>
          </div>
          <p xml:id="i-Dx52D9Uz3eymubs9yFxaLv">
            Gudrun Norberg (fp) Hadar Cars (fp) Lars De Geer (fp)
          </p>
        </div>
      </div>
    </body>
  </text>
</TEI>
