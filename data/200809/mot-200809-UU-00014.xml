<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UU-00014">
  <teiHeader>
    <fileDesc>
      <titleStmt>
        <title>med anledning av skr. 2008/09:85 Berättelse om verksamheten i Europeiska unionen under 2008</title>
        <author corresp="i-9KG7jeGdkJDsSQQb3gKA2U">av Urban Ahlin m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2008/09:85 Berättelse om verksamheten i Europeiska unionen under 2008</title>
          <idno type="rdwebb">GW02U14</idno>
          <rs type="number">U14</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GW02U14/text</ref>
          <ref type="dokument_url_html">http://data.riksdagen.se/dokument/GW02U14</ref>
          <ref type="dokumentstatus_url_xml">http://data.riksdagen.se/dokumentstatus/GW02U14</ref>
          <ref type="doc">http://data.riksdagen.se/fil/26D1EA04-390B-4407-A208-BFA7AAA7CC57</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9KG7jeGdkJDsSQQb3gKA2U</idno>
            <name>Urban Ahlin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GsygH5UJM18UkfLBHFkVdD</idno>
            <name>Kent Härstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Bmi9XXt8ni373cdiv3K6qx</idno>
            <name>Kenneth G Forslund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FrTJne8fam41FasSB9mLUA</idno>
            <name>Kerstin Engle</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RZNwwHohbyBgLVVG4Dy1Bj</idno>
            <name>Carin Runeson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3YAEMbZXswzuyekFnSxXSF</idno>
            <name>Olle Thorell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LYgs6CxKoYV4fCQZqbNzzy</idno>
            <name>Ameer Sachet</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-WfcBeWpuKeZ57vnaf9Czwi"/>
        <correspContext corresp="i-WfcBeWpuKeZ57vnaf9Czwi">
          <ref>Regeringsskrivelse 2008/09:85</ref>
        </correspContext>
        <correspAction xml:id="i-YZR7yrmJunAW4iEejgi1qx" type="signed"/>
        <correspContext corresp="i-YZR7yrmJunAW4iEejgi1qx">
          <note type="signatory" corresp="i-9KG7jeGdkJDsSQQb3gKA2U"/>
          <note type="signatory" corresp="i-8Nio1rUw3hSjL6pvCGw22Y"/>
          <note type="signatory" corresp="i-GsygH5UJM18UkfLBHFkVdD"/>
          <note type="signatory" corresp="i-Bmi9XXt8ni373cdiv3K6qx"/>
          <note type="signatory" corresp="i-FrTJne8fam41FasSB9mLUA"/>
          <note type="signatory" corresp="i-RZNwwHohbyBgLVVG4Dy1Bj"/>
          <note type="signatory" corresp="i-3YAEMbZXswzuyekFnSxXSF"/>
          <note type="signatory" corresp="i-LYgs6CxKoYV4fCQZqbNzzy"/>
        </correspContext>
        <correspAction type="referral" xml:id="i-W6hLhaPemQvh2xfgSu8AoL">
          <date when="2009-04-03"/>
        </correspAction>
        <correspAction type="dismissal" xml:id="i-UbS9TH3HGtWm76N9HsGGRw">
          <date when="2009-04-02"/>
        </correspAction>
        <correspAction type="dismissal" xml:id="i-QGVgTA1wDW3thq2GdnmEHm">
          <date when="2009-04-02"/>
        </correspAction>
        <correspAction type="transfer" xml:id="i-G44pt1WYMp5Rcq89X59SDo">
          <date when="2009-04-01"/>
        </correspAction>
        <correspAction type="submission" xml:id="i-8KLqET6y5kANtjBm6rgaar">
          <date when="2009-04-01"/>
        </correspAction>
        <correspAction type="assigned" xml:id="i-CGVMRzXJc2QnoZb9DmvHRZ"/>
        <correspContext corresp="i-CGVMRzXJc2QnoZb9DmvHRZ">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-AYhrp4vfDx5abqnvx1fZDR">
            Förslag till riksdagsbeslut
          </head>
          <list style="ol">
            <item xml:id="i-GnNhgkPrAa3hb8ZJohXz7b">
              Riksdagen tillkännager för regeringen som sin mening vad som
              anförs i motionen om jobben.
            </item>
            <item xml:id="i-SrwkqZ6woMN6fZmuhcWNmz">
              Riksdagen tillkännager för regeringen som sin mening vad som
              anförs i motionen om att regeringen bör agera aktivare inom EU
              för att få ett fungerande bankgarantiprogram.
            </item>
            <item xml:id="i-AoA77iRCnoyqW34X1BPQfu">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med en kompletterande redogörelse för verksamheten inom EU rörande
              bankgarantierna.
            </item>
            <item xml:id="i-JCmKMYhPGdjhQJUHYySYj1">
              Riksdagen tillkännager för regeringen som sin mening vad som
              anförs i motionen om utrikespolitik.
            </item>
            <item xml:id="i-JtWJ8pjfiycMF646QtF7uw">
              Riksdagen tillkännager för regeringen som sin mening vad som
              anförs i motionen om miljö.
            </item>
            <item xml:id="i-5PUqTJwb7YBkL3KUnAhu4j">
              Riksdagen tillkännager för regeringen som sin mening vad som
              anförs i motionen om att utarbeta en policy för hur nya EG-direktiv
              ska införlivas så att administrativt merarbete begränsas och står
              i proportion till nyttan.
            </item>
            <item xml:id="i-JP8KEGDDu9D7gWCF6XcaMJ">
              Riksdagen tillkännager för regeringen som sin mening vad som
              anförs i motionen om att regeringen i EU aktivt ska driva frågan
              om att EU:s regelförenklingsarbete ska omfatta även de direktiv
              som rör hälso- och sjukvården och att krav ska ställas på proportionalitet
              mellan administrativt merarbete och nytta.
            </item>
            <item xml:id="i-AEkh5mXytDvts5Cuhurg4p">
              Riksdagen tillkännager för regeringen som sin mening vad som
              anförs i motionen om utvärdering av EG-direktivens effekter i
              sjukvården.
            </item>
            <item xml:id="i-BqvKqQbPh7wQNo5yRXAbVV">
              Riksdagen tillkännager för regeringen som sin mening vad som
              anförs i motionen om att göra ekobrott och skattefusk till viktiga
              punkter på agendan under Sveriges halvår som ordförande i EU.
            </item>
            <item xml:id="i-6cJTWEGCcNmwJarTKo4qaw">
              Riksdagen tillkännager för regeringen som sin mening vad som
              anförs i motionen om att ta initiativ för att samtliga stater
              inom EU ska omfattas av sparandedirektivets informationsplikt
              och att direktivet även ska gälla för juridiska personer.
            </item>
            <item xml:id="i-HmVgf5v5gXRFd5XG2djfjM">
              Riksdagen tillkännager för regeringen som sin mening vad som
              anförs i motionen om begränsningar av införselkvoterna; det behövs
              också en hög gemensam minimiskatt på alkohol i EU.
            </item>
            <item xml:id="i-S1ww72G4JFHdk2PWvhg1Qr">
              Riksdagen tillkännager för regeringen som sin mening vad som
              anförs i motionen om att Sverige inte behöver reducerade mervärdesskattesatser
              på fler områden.
            </item>
            <item xml:id="i-U96ZTbYgNDqZmks5uxsrK6">
              Riksdagen tillkännager för regeringen som sin mening vad som
              anförs i motionen om migration och asyl.
            </item>
          </list>
        </div>
        <div type="motContent">
          <head type="h1" xml:id="i-GJyZeheMvJuRcsqZBCNbyy">
            Motivering
          </head>
          <p xml:id="i-Qz8WZJyjh8C3uTHkJv31rz">
            Socialdemokraterna vill att EU i grunden ska vara ett mellanstatligt
            samarbete, där vi tillsammans med de andra medlemsstaterna kan
            lösa problem som kräver gemensamma lösningar.
          </p>
          <p xml:id="i-KHwhbbRn9bVLvDkaoZToQX">
            Socialdemokratisk politik handlar alltid om att möjliggöra för
            människor att forma sitt eget liv. När krisen rullar fram, jobben
            hotas, välfärden försämras och klyftorna mellan människor ökar
            drabbar det oss alla. Människor och utveckling hålls tillbaka,
            jobb och välfärd går förlorade.
          </p>
          <p xml:id="i-SR4o74Zd2Sg4kTWCJaPDyD">
            EU behövs också som en kraftfull aktör på den världspolitiska
            arenan för global fred och säkerhet, för mänskliga rättigheter
            samt för ökad solidaritet och demokrati. EU kan med sin politik
            för bistånd, handel, migration, jordbruk och klimat påverka hela
            världens utveckling.
          </p>
          <p xml:id="i-KQa1wu8xFJYCh4WC7RXbBK">
            Därför gäller våra mål om fler jobb, ett hållbart klimat och
            en solidarisk politik både för Sverige och för Europa. Därför
            är konflikten mellan oss och de borgerliga partierna densamma
            här hemma som i Europa. Vi socialdemokrater sätter alltid människan
            främst.
          </p>
          <p xml:id="i-UB9z4zXmghHU6DWHrxwYSc">
            När världen är osäker är det viktigt med ansvarstagande och samarbete.
            Inget land kan i dag stå ensamt. I kampen mot arbetslöshet, finans-
            och klimatkris, brottslighet och konflikter blir vi starkare tillsammans
            än var och en för sig. I en värld som blir alltmer gränslös behöver
            demokratin bryta igenom för att påverka globalt.
          </p>
          <p xml:id="i-Mak4VxGct3keW2pqgs7tTt">
            Ett väl fungerande EU kan bidra till att Sverige växer sig starkare
            och tryggare. Det kräver att EU arbetar med rätt saker. Så är
            det inte alltid i dag. Många beslut om vår framtid lämpar sig
            inte för beslut i Bryssel. EU måste bli spetsigare, öppnare och
            mer demokratiskt. Politikens makt ska öka i förhållande till juridiken.
          </p>
          <p xml:id="i-WkDGapBFKfzYpgmG3WWdaV">
            Företagens frihet på EU:s inre marknad får aldrig användas på
            bekostnad av principen om ekonomisk, social och miljömässig hållbarhet.
            Dessutom måste EU bättre spegla det faktum att hälften av Europas
            befolkning består av kvinnor.
          </p>
          <p xml:id="i-AvSgdX7WEGLiFenA9D45Dv">
            Sverige och Europa behöver inte mer av borgerlig politik. Ökad
            orättvisa är inte lösningen på de utmaningar vi står inför. Det
            handlar om ditt jobb, din lön och dina villkor på arbetsmarknaden.
            Det handlar om klimatkrisen och global solidaritet.
          </p>
          <head type="h2" xml:id="i-Vw4i1Y6xX1j2GSpxABCTK">
            Jobben
          </head>
          <p xml:id="i-DmaviGNjfjKUVpAb3DdsWK">
            EG-domstolens dom i Lavalmålet har oroat såväl svensk som europeisk
            fackföreningsrörelse. Konkreta krav har riktats mot EU att göra
            sådana förändringar i lagstiftning och direktiv att fackföreningarna
            kan hävda arbetstagarnas rättigheter i hela Europa. Vi socialdemokrater
            har krävt att Reinfeldt ska ta upp frågan om arbetstagarnas rättigheter
            i Europeiska rådet, men han har konsekvent vägrat att göra detta.
            Det är inte rätt tillfälle, säger statsministern.
          </p>
          <p xml:id="i-J3FH6WUAiFnoWUqHDCdP84">
            Det är i första hand genom ändringar och förtydliganden av den
            svenska lagstiftningen som problemen efter Lavaldomen måste lösas.
            Vi vill att regeringen inleder en dialog med den svenska fackföreningsrörelsen
            om konsekvenserna av domen och de åtgärder som måste vidtas. Tyvärr
            verkar intresset för en sådan dialog svagt. Den borgerliga regeringen
            säger sig värna den svenska modellen men när det kommer till konkret
            handling gör man tvärtom eller inget alls.
          </p>
          <p xml:id="i-Bm6AZCet8CofVtcznhSXyz">
            Det är viktigt att utveckla EU:s arbetsmarknad så att fler kommer
            i arbete och att levnadsstandarden är på en jämn och hög nivå
            i samtliga medlemsstater. I dag är variationerna stora, och det
            skapar naturligtvis spänningar inom unionen. Den dynamik som finns
            kan vara negativ eller positiv det avgörande är hur den används.
          </p>
          <p xml:id="i-JR44gSFTeNe441rLvxM5XT">
            Lavaldomen riskerar att skapa en situation med en negativ dynamik
            där lönerna i hela EU pressas nedåt. Blir det resultatet kommer
            det att innebära att EU-länderna tappar i välstånd och att samhällsutvecklingen
            stannar av.
          </p>
          <p xml:id="i-EAYLQmEx4Cwxft7md41Y7E">
            Målet måste vara att göra det möjligt för fattigare delar av
            EU att utvecklas. Människor i dessa områden måste få en utveckling
            som höjer dem till de högsta nivåerna inom EU. Vi vill inte ha
            en utveckling där anpassningen och utjämningen sker ned till de
            lägsta nivåerna.
          </p>
          <p xml:id="i-KudLfMrBXUhkALv3nHJH7P">
            Den svenska regeringen måste i första hand på hemmaplan snarast
            slå fast att nödvändiga förändringar av den svenska lagstiftningen
            ska göras för att säkra den svenska avtalsmodellen. Vidare måste
            regeringen agera betydligt mer aktivt inom EU för att utveckla
            EU:s inre arbetsmarknad på ett sätt som leder till ökat välstånd,
            ökad trygghet, ordning och reda på arbetsmarknaden och att gällande
            avtal och regler i ett land tillämpas för alla som verkar där.
            I diskussioner och beslut om flexicurity måste regeringen betona
            tryggheten lika mycket som den hittills betonat vikten av flexibilitet.
            En verklig flexibilitet, som också blir accepterad bland företag
            och anställda, måste bygga på en väl fungerande trygghet. Det
            ena utan det andra är inte möjligt.
          </p>
          <p xml:id="i-Na5yLi7UKvF3Xszcfi8CLK">
            Vi vill också slå vakt om kvinnors möjlighet att verka på arbetsmarknaden
            på samma villkor som män. Vi ser med oro på att en stor del av
            de nya jobben för kvinnor handlar om jobb med lägre löner och
            begränsad arbetstid.
          </p>
          <p xml:id="i-X5oTyfr42VZddGFkzo29d4">
            Sverige och Europa ska konkurrera i en alltmer globaliserad värld.
            För att detta ska fungera och utvecklas med det intensiva konkurrenstryck
            som globaliseringen skapar, krävs ett nära samarbete mellan staten
            och arbetsmarknadens parter. I Sverige initierade vi socialdemokrater
            strategiska branschprogram som innehåller bl.a. forsknings-, utbildnings-
            och infrastrukturinsatser. De togs fram i samarbete mellan stat,
            näringsliv och fackliga organisationer för att stärka Sveriges
            konkurrenskraft i nyckelbranscher. Av EU ses detta som ett gott
            exempel, och vi socialdemokrater anser att det är ett sätt att
            genomföra Lissabonstrategin för tillväxt och sysselsättning, men
            regeringen är beklagligt ointresserad.
          </p>
          <head type="h2" xml:id="i-MdoijV2P2qb8ybG16Aroif">
            Ekonomisk kris
          </head>
          <p xml:id="i-Xd9RsdJwWFBQjjGUr61EgL">
            Europa befinner sig mitt i en djup ekonomisk kris. Arbetslösheten
            ökar och många medlemsländer drabbats nu mycket hårt av finanskrisens
            konsekvenser. Flera rapporterar om stora ekonomiska underskott
            och fallande BNP-utveckling. Gruppen ungdomar drabbas särskilt
            hårt när krisen tilltar. Sverige har i dag den näst högsta arbetslösheten
            bland unga i hela Europa och den siffran bara växer. Läget är
            mycket allvarligt.
          </p>
          <p xml:id="i-ShudfaciAtwvaJfLdDbyeg">
            Hösten 2008 ter sig, i historiskt perspektiv, som en av de mest
            turbulenta perioderna någonsin. Beslut om insatser fattades i
            hopp om att mildra den ekonomiska krisens effekter. Trots detta
            ser vi fortfarande ingen ljusning och botten verkar ännu inte
            nådd.
          </p>
          <p xml:id="i-RoMDDnskxfrxSTyBoVSJpH">
            Hösten ekonomiska utveckling har tydliggjort vikten av det gemensamma
            europeiska samarbetet. I osäkra tider ställs än högre krav på
            välfungerande system för de finansiella institutionerna och de
            finansiella marknaderna. Stabilitets- och tillväxtpakten är oerhört
            viktig för att unionen ska arbeta för stabila och sunda offentliga
            finanser.
          </p>
          <p xml:id="i-USnTFnBrxX3f2mtpTrqZW7">
            Som en konsekvens av situationen på den internationella finansmarknaden
            tog EU:s finansministrar under hösten ett initiativ för att gemensamt
            stärka Europas finansiella system. Ett resultat av detta initiativ
            blev den bankgaranti som under hösten infördes även här i Sverige.
            Riksdagen jobbade på mycket kort tid fram och ställde upp på införandet
            av en bankgaranti för att få den finansiella sektorn att fungera
            igen.
          </p>
          <p xml:id="i-BxhpN8yxogFNzjSmP3PJi2">
            Men trots storslagen retorik från den svenska regeringen har
            fortfarande ytterst få av de svenska bankerna gått med i garantiprogrammet.
            I årsboken nämns bankgarantin över huvud taget inte alls. Detta
            ser vi som mycket anmärkningsvärt. Eftersom en sådan redovisning
            självklart borde ha funnits med i skrivelsen föreslår vi att riksdagen,
            genom ett tillkännagivande, uppmanar regeringen att under innevarande
            riksmöte återkomma till riksdagen med en redovisning av denna
            verksamhet inom EU och av hur regeringen har agerat.
          </p>
          <p xml:id="i-ADV5oZcqi82XtS8Cj3HCDL">
            Dessutom ställer vi oss frågande till regeringens hanterande
            av garantin och saknar att regeringen inte mer aktivt i EU arbetat
            för att sänka avgifterna i bankgarantin.
          </p>
          <head type="h2" xml:id="i-Ut3d9fzgK3MLXRK6dmzzz2">
            Utrikespolitik
          </head>
          <p xml:id="i-35XV8QSZcejiirYoH8L7W1">
            EU har en viktig roll att spela i världen, och EU:s gemensamma
            utrikespolitik är en mycket viktigt del av EU-samarbetet. Grunden
            för den gemensamma utrikespolitiken är strävandet efter gemensamma
            ståndpunkter. Det här är naturligtvis inte alltid lätt. Ändå är
            det viktigt och värdefullt att hålla fast vid detta.
          </p>
          <p xml:id="i-DWecRzKzxUtee4uivJJVRU">
            Vetorätten på utrikespolitikens område måste gälla även i fortsättningen.
            Ytterst bidrar den till att utveckla gemensamma ståndpunkter inom
            EU, och när EU väl kan agera enat innebär det en betydande styrka
            på den internationella scenen. Sverige ska naturligtvis i största
            möjliga mån eftersträva enighet inom EU, men går inte enighet
            att uppnå måste Sverige alltid vara berett att hävda sin uppfattning.
            Sverige har historiskt varit ett land som trots sin mindre storlek
            har spelat en stor roll i den internationella debatten. Genom
            att i dag agera tillsammans med övriga EU-länder kan vår utrikespolitik
            få den tyngd som ett gemensamt EU-agerande ger.
          </p>
          <p xml:id="i-6M9NsiXa3y22BM14ARLRte">
            Europeiska unionen har haft och har som sitt främsta syfte att
            omöjliggöra krig i Europa. Samtidigt som krig omöjliggjorts mellan
            medlemsländerna har den europeiska kontinenten inte besparats
            krig. Balkan har skakats av år av stridigheter, och nyligen har
            vi kunnat se väpnade strider i Kaukasus. Samtidigt finns i EU:s
            grannskap ett antal s.k. frusna konflikter, exempelvis Transnistrien
            och Nagorno-Karabach.
          </p>
          <p xml:id="i-XjWkf15Gm5SjXF2Drebwjw">
            För att EU:s fredsskapande förmåga ska kunna bidra till målet
            om en europeisk kontinent utan krig måste processen att ta in
            nya medlemmar fortsätta. Alla europeiska länder som möter kraven
            på medlemskap ska kunna bli EU-medlemmar.
          </p>
          <p xml:id="i-T7xHRiwfcqGmCJipmHarVX">
            EU måste på allvar investera resurser, tid och kraft i det östliga
            partnerskapet som arbetar för en integration av länder som Ukraina,
            Moldavien, Georgien, Vitryssland, Azerbajdzjan och Armenien. Samarbetet
            innebär konkret integration. Bland annat ska det leda till ökad
            rörlighet för människor mellan våra länder och tillväxt i handel.
          </p>
          <p xml:id="i-G1K76qLPFaiRphYoGVPkSZ">
            Vi måste öka EU:s förmåga i det globala samarbetet så att unionen
            ska kunna vara en progressiv och säkerhetsskapande kraft, inte
            minst i Förenta nationerna.
          </p>
          <p xml:id="i-CWumZWVNR77zTANtipbqqW">
            EU:s snabbinsatsstyrkor där Sverige bidragit genom den nordiska
            stridsgruppen, NBG, har skapats för att avhjälpa kriser och humanitära
            nödlägen. Stridsgrupperna ska kunna sättas in i en konflikts inledningsfas
            och förberedas för en mer omfattande internationell insats eller
            i bästa fall med egen förmåga avstyra konflikten. Det finns dock
            anledning att se över hur användbar och kostnadseffektiv denna
            modell är. EU:s snabbinsatsstyrkor har hittills aldrig använts.
          </p>
          <p xml:id="i-MA2YRpuPWwFoAPhX4xiwEV">
            Unionen behöver mer av gemensamt uppträdande i viktiga utrikespolitiska
            situationer för att kunna påverka stormakternas agerande.
          </p>
          <p xml:id="i-MGQKob3zjdrW6aiD7HctsN">
            EU och dess medlemsstater är världens största biståndsgivare
            och detta har också en stark påverkan på vår omvärld. Genom olika
            samarbeten med de länder som finns i EU:s geografiska närområde
            kan EU arbeta för att skapa en utveckling som gör att skillnaden
            mellan innanför och utanför EU:s gräns blir lägre än i dag. Genom
            ett solidariskt handlande kan EU bidra inte bara till välstånd
            och utveckling inom EU utan också till välstånd och utveckling
            i hela världen.
          </p>
          <head type="h2" xml:id="i-K5YLbeaY7amXWcGd2zUAkv">
            Miljön
          </head>
          <p xml:id="i-CqCNK9DZDNotKrP3gmVLfS">
            Det är ingen tvekan om att det är på miljöområdet som EU har
            störst relevans i medborgarnas ögon. EU måste som helhet arbeta
            för kraftigt minskade utsläpp. Sverige måste vara pådrivande i
            det arbetet. Den linje som den borgerliga regeringen väljer och
            som går ut på att andra ska minska sina utsläpp så att Sverige
            slipper är inte acceptabel.
          </p>
          <p xml:id="i-KbRvfv2QdFsd2nzSigrFvd">
            Det är bra att EU-kommissionen nu ställer konkreta krav när det
            gäller utsläppsnivåerna, men både EU och Sverige kan bättre. Även
            om Sveriges krav är bland de tuffaste ligger ambitionsnivån ändå
            under den som vi socialdemokrater har slagit fast.
          </p>
          <p xml:id="i-EqZBu3BVQBPe8mtfwW7Ezs">
            Ett viktigt verktyg för att förbättra miljön är att minska transporternas
            negativa miljöpåverkan. Sverige bör verka aktivt för ett effektivare
            tågtran-sportnät inom EU. De nationella järnvägssystemen måste
            bli kompatibla och lagstiftningen synkroniseras. Då först och
            parallellt med EU-kommis-sionens strävan att öka andelen förnybar
            energi har tågtrafiken en chans att bli ett realistiskt transportalternativ
            inom EU. I fråga om flyget har regeringen nu föreslagit att flygtrafiken
            ska omfattas av EU:s handel med utsläppsrätter. Det är också vår
            linje, men vi anser att flyget ska ha en egen marknadsplats, en
            s.k. egen bubbla, för att utsläppshandeln ska ha effekt. Det penningstarka
            flyget berörs inte nämnvärt av det låga priset på utsläppsrätter.
            Samtidigt riskerar den sårbara elintensiva industrin att drabbas
            av flygets inträde i handeln.
          </p>
          <p xml:id="i-7ezKDzckk8DZX1PoDN6CGc">
            Sverige har fram tills nu visat världen att det går att förena
            satsningar på förnybar energi och utsläppsminskningar med ökad
            tillväxt. Det har gjort oss till ett föregångsland. Regeringen
            Reinfeldts krav på lägre ambitioner för Sverige riskerar nu att
            förstöra vår trovärdighet i de internationella förhandlingarna.
            Detta kommer att göra det mycket svårt för Sverige att som EU-ordförande
            leda världen till ett nytt klimatavtal 2009. Den som ställer sig
            sist i ledet kan inte leda.
          </p>
          <head type="h2" xml:id="i-eaBnpLMAGJW2MhpoE7pV1">
            Hälso- och sjukvård
          </head>
          <p xml:id="i-Cdjapk2tnRLNM44SYcKFiD">
            Hälso- och sjukvården är en nationell angelägenhet där varje
            medlemsstat ansvarar för sina egna sjukvårdssystem och att medborgarna
            får tillgång till bra vård. Det är naturligt att ansvaret för
            hälso- och sjukvården är nationellt och vi vill att det ska förbli
            så. Samtidigt finns det naturligtvis många områden där det är
            bra med ett närmare samarbete mellan sjukvården i de olika medlemsstaterna
            och områden där gemensamma regler för t.ex. patientsäkerhet är
            viktigt för att underlätta just samarbete och gränsöverskridande
            vård.
          </p>
          <p xml:id="i-LYcPQu4baxiS6GRmWX9x8i">
            För att underlätta tillgång till bra medicintekniska produkter
            i hela EU med gemensamma krav på säkerhet och ansvar kan det vara
            motiverat med gemensamma regler. Det finns emellertid en uppenbar
            risk att dessa nya EG-direktiv, när de implementeras i svensk
            lagstiftning och i svensk sjukvård, kommer att innebära administrativt
            merarbete för vårdens personal. Vi menar att nya EG-direktiv alltid
            bör bedömas utifrån hur mycket administrativt merarbete och krångel
            de orsakar i vården i förhållande till den nytta och det värde
            de tillför. Vi anser också att Sverige i EU:s ministerråd aktivt
            bör driva frågan att EU:s regelförenklingsarbete ska omfatta även
            de direktiv som rör hälso- och sjukvården och att krav ska ställas
            på proportionalitet mellan administrativt merarbete och nytta.
          </p>
          <p xml:id="i-Wf8DCYM435vdyJu2WPB6PH">
            Vi föreslår att det utarbetas en policy för hur nya EG-direktiv
            ska införlivas så att administrativt merarbete begränsas och står
            i proportion till nyttan. Vi föreslår också att regeringen i EU
            aktivt ska driva frågan om att EU:s regelförenklingsarbete ska
            omfatta även de direktiv som rör hälso- och sjukvården och att
            krav ska ställas på proportionalitet mellan administrativt merarbete
            och nytta.
          </p>
          <p xml:id="i-FbcXaLpwayzx3YeJSzeyi4">
            EG-direktiv inom sjukvården är en relativt ny företeelse, och
            det finns därför anledning att utvärdera effekterna av dessa för
            sjukvårdens vardag, administration och ekonomi. Vi föreslår därför
            slutligen att regeringen initierar en sådan utvärdering för att
            få underlag för att rätt hantera införlivandet av framtida direktiv.
          </p>
          <head type="h2" xml:id="i-CijC48ifjntbXmbDUnwptp">
            Skatter
          </head>
          <p xml:id="i-Y7TnKGMAkEuTZp3QY1B2HY">
            Skattesystemets huvuduppgift är att utgöra grunden för en uthållig
            finansiering av den gemensamma välfärden, både den offentliga
            sektorn och socialförsäkringarna. Skattesystemet ska vara enkelt
            och likformigt. Skattefusk ska bekämpas men kontrollbehoven måste
            vägas mot målet att minska den administrativa bördan för främst
            företagen.
          </p>
          <head type="h3" xml:id="i-Ukaud5BStMFc8DxzCztNsS">
            Beskattning av inkomster från sparande
          </head>
          <p xml:id="i-K1kJANg1svJKpK89i6uz3p">
            Vi socialdemokrater menar att ändringar i sparandedirektivet,
            2003/48/EG, måste genomföras skyndsamt och ser det som en oerhört
            angelägen uppgift för det svenska ordförandeskapet. Sparandedirektivet
            innebär att privatpersoners ränteinkomster ska beskattas i de
            länder där personen är bosatt, och inte där pengarna är placerade.
            I dag omfattas dock inte alla länder i EU av informationsutbytet,
            och inte heller alla juridiska personer. Vi menar att samtliga
            stater inom EU ska omfattas av sparandedirektivets informationsplikt.
            Direktivet ska också gälla för juridiska personer. Sparandedirektivet
            i denna mer utvecklade form ska också utsträckas till stater i
            Europa utanför EU såsom Schweiz och andra europeiska s.k. skatteparadis.
          </p>
          <head type="h3" xml:id="i-2uEW4ecMCbFAWy4mbLpLcB">
            Mervärdesskatt
          </head>
          <p xml:id="i-BEjZbFUytFxWZmLnUgaC7q">
            Regeringen har en felaktig syn på mervärdesskatten. Den är ingen
            skatt på arbete utan en konsumtionsskatt. Vi behöver inte heller
            reducerade mervärdesskattesatser på fler områden. Det är tveksamt
            vilken sysselsättningseffekt det blir av sänkt mervärdesskatt
            i tjänstesektorn och frågan är också vilken kostnad, genom skattesänkningen,
            det blir per nytt jobb.
          </p>
          <p xml:id="i-WUhzV92MMxpwcKiTnu2bHD">
            Det är välkommet att åtgärder vidtas för att bekämpa momsbedrägerier.
            Regeringen har en överdriven rädsla för att bekämpandet av osund
            konkurrens från mindre seriösa företag ska störa regelförändringsarbetet.
            Regelförenkling är inte detsamma som avsaknad av regler och kontroller.
            Svart blir inte vitt genom att man sänker och tar bort skatter
            eller genom att man avlövar Skatteverket på personal och kontrollinstrument.
          </p>
          <head type="h3" xml:id="i-8vsRURnjE7Mhdm4C4F1Lbk">
            Punktskatter
          </head>
          <p xml:id="i-Dxzce12MUgMhHr9q9Mz65o">
            När det gäller föreslagna ändringar av de artiklar som reglerar
            beskattning vid privat införsel av bl.a. alkoholvaror och distansförsäljning
            finns olika uppfattningar mellan medlemsstaterna i EU. Vi socialdemokrater
            menar att regeringen än kraftfullare måste driva den nordiska
            ståndpunkten om begränsningar av införselkvoterna. Det behövs
            också en hög gemensam minimiskatt på alkohol i EU, inte minst
            mot bakgrund av alkoholkonsumtionens negativa sociala effekter:
            kriminalitet, våld, ökade vårdkostnader och förluster i arbetsförhet.
          </p>
          <head type="h2" xml:id="i-P33gtzmcsdsmJUp4VqPdJd">
            Migration och asyl
          </head>
          <head type="h3" xml:id="i-CoVde4mFJPVaP4dZ1vMiBp">
            Ett gemensamt europeiskt asylsystem
          </head>
          <p xml:id="i-BzMTSsxKrxV781CXepxeKd">
            Inom Europiska unionen genomförs nu en rad åtgärder för en harmoniserad
            migrationspolitik. Det är i grunden en riktig utveckling där Sverige
            varit pådrivande för en human flyktingpolitik, men för de människor
            som kommer till Europa och söker asyl är det viktigt att de får
            samma behandling, samma rättigheter och samma skyldigheter oavsett
            till vilket land de kommer. Det övergripande målet måste vara
            att öka EU:s sammantagna kapacitet att ta emot asylsökande jämfört
            med i dag, och den solidariska fördelningen mellan medlemsländerna
            måste förbättras.
          </p>
          <p xml:id="i-Sx6vxJS5SuZv3yh5WHjJhf">
            Vi ser dock att de direktiv som nu diskuteras och beslutas går
            i en mer restriktiv riktning, och vi anser att det är en utveckling
            Sverige bör motsätta sig. Därför riskerar också en harmoniserad
            flyktingpolitik att bli en stramare politik.
          </p>
          <p xml:id="i-41KHW3uBsP5iYDBWmdRaSR">
            De gränsövervakningssystem, Frontex, som bl.a. byggs upp vid
            Europas södra gräns pekar på en oroande utveckling. Frontex har
            starkt ifrågasatts av många internationella organisationer utifrån
            rapporter om att rätten till asyl inte värnas. Vi socialdemokrater
            anser därför att Frontex bör utvärderas. Dess funktion måste diskuteras
            och utvärderas inom Europeiska unionen.
          </p>
          <p xml:id="i-Mnbck3XD5ByAU37vvbGy2Q">
            Riksdagens tidigare uttalanden måste därför ligga till grund
            för det svenska agerandet i de förhandlingar som förs för en ökad
            harmonisering av den europeiska flyktingpolitiken. Vi socialdemokrater
            anser att det är av stor vikt att Sverige är drivande för att
            harmoniseringen av Europeiska unionens flyktingpolitik ska leda
            till ett mer rättssäkert och mer öppet system som värnar asylrätten
            och inte riskerar att leda till ett mer slutet Europa. Jämfört
            med många andra länder har Sverige en human och rättssäker flyktingpolitik.
            Därför behöver vi också vara ledande för att denna gemensamma
            politik ska grunda sig på samma normer vara solidarisk och human.
            Därför ställer sig vi socialdemokrater oss skeptiska till en gemensam
            flyktingpolitik till 2010 med den utveckling och det innehåll
            vi nu ser.
          </p>
          <head type="h3" xml:id="i-VRSfKCgpSKgHaukHg33khU">
            Den europeiska pakten för invandring och asyl
          </head>
          <p xml:id="i-DMdF895HccQwAEqVPiPCKM">
            Vi socialdemokrater är i grunden för en harmonisering av asyl-
            och flyktingpolitiken i Europa, men vi anser att den ska bygga
            på höga normer och bidra till en generös, rättssäker och solidarisk
            flyktingpolitik inom EU. Den europeiska pakten om invandring och
            asyl innehåller några punkter, där vi socialdemokrater anser att
            Sverige bör arbeta för förändring.
          </p>
          <p xml:id="i-KE21wCWKdZnZLDLvDuUUH6">
            En sådan punkt är familjeåterförening, där vi anser att återförening
            med kärnfamiljen inte bör vara restriktiv.
          </p>
          <p xml:id="i-MnwQFara3cN4DhwYLUtnpi">
            Det handlar också om förvarstider i 18 månader och inkluderar
            barn. Människorna här befinner sig i en mycket utsatt situation.
            Det är av yttersta vikt att eftersträva en så kort och human process
            som möjligt för de utsatta. Tyvärr leder återvändardirektivet
            till att 18 månader i förvar riskerar att bli normen, och det
            på kriterier som vi inte kan gå med på. Dessutom är det enligt
            direktivet lagligt att sätta även barn i förvar, något vi också
            starkt vänder oss emot.
          </p>
          <head type="h3" xml:id="i-QifctjtCPD4EawPUkZv3sT">
            Återvändande
          </head>
          <p xml:id="i-7NjSsjWp3awNhbKc2kULHX">
            Inom EU förs nu frågan upp om återtagandeavtal med ursprungsländer.
            Sverige har också nationellt vidtagit liknande initiativ. Avtalen
            ger ursprungsländer liksom transitländer kompensatoriska villkor
            för mottagande av återvändare men också stöd för ett aktivt arbete
            för att minimera grunderna till migrationsströmmar. Vi anser det
            dock vara av största vikt att dessa överenskommelser inte får
            sådana konsekvenser att de minimerar människors möjlighet att
            söka skydd enligt gällande konventioner.
          </p>
          <head type="h3" xml:id="i-Y58TPLFxpcKRRQb4nFGz9U">
            Skapandet av ett europeiskt system för laglig migration
          </head>
          <p xml:id="i-7MFhTvTTBVCUwqkra8Fo1d">
            Vi anser att det är bra att skapa fler lagliga vägar men när
            det gäller blåkortet måste diskussionen om vilka villkor som gäller
            vara väldigt tydligt. Det ska vara lika villkor för lika arbete,
            och även om regeringen faktiskt lyckats få med kollektivavtal
            i direktivet står det på s. 115, första stycket, sista meningen:
            Regeringen arbetar för att skapa ett flexibelt och effektivt system
            för arbetskraftsinvandring där principen om likabehandling i så
            stor utsträckning som möjligt är av stor vikt när det gäller tillgång
            till rättigheter för arbetstagare från tredje land. Det kan vi
            socialdemokrater inte tycka är bra nog; ordning och reda på arbetsmarknaden
            och lika villkor för lika arbete måste gälla.
          </p>
          <head type="h3" xml:id="i-UVFqYnhkLU3cQeddgbwQB">
            Åtgärder mot olaglig invandring
          </head>
          <p xml:id="i-3wzSk3wdGdFzPGefwM7zW4">
            Inom EU bereds nu en lagstiftning som kraftfullt markerar mot
            de arbetsgivare som på felaktiga grunder anställer och utnyttjar
            invandrad arbetskraft. Den svenska regeringens hållning i frågan
            har varit avvaktande med hänvisning till nationell lagstiftning.
            Men Sverige måste erkänna att den nationella lagstiftningen inte
            kunnat klara ut de missförhållanden som också finns inom den egna
            nationen. Regeringen bör därför aktivt verka för att den inom
            EU föreslagna lagstiftningen mot arbetsgivare som illegalt anställer
            arbetskraft och som kränker, diskriminerar och försvårar konkurrenssituationen
            kan lagföras på ett mer effektivt sätt.
          </p>
        </div>
        <div type="motSignatures">
          <list>
            <item xml:id="i-4xrrSPrvtNVKRhnqkrTdji" who="i-9KG7jeGdkJDsSQQb3gKA2U">
              Urban Ahlin (s)
            </item>
            <item xml:id="i-5Cai9vNaXjEfheqDoZTXC4" who="i-8Nio1rUw3hSjL6pvCGw22Y">
              Carina Hägg (s)
            </item>
            <item xml:id="i-GcxcyzapnW3ykPRgY2W7VF" who="i-GsygH5UJM18UkfLBHFkVdD">
              Kent Härstedt (s)
            </item>
            <item xml:id="i-6FQhxYL9BPHMgL2K4j3P5s" who="i-Bmi9XXt8ni373cdiv3K6qx">
              Kenneth G Forslund (s)
            </item>
            <item xml:id="i-UEuVD8AHLpBqKWVVQcV2H1" who="i-FrTJne8fam41FasSB9mLUA">
              Kerstin Engle (s)
            </item>
            <item xml:id="i-KyuFEnjGGgjRsSfehEJYip" who="i-RZNwwHohbyBgLVVG4Dy1Bj">
              Carin Runeson (s)
            </item>
            <item xml:id="i-JRM2pfLPeQk92CtLrw991J" who="i-3YAEMbZXswzuyekFnSxXSF">
              Olle Thorell (s)
            </item>
            <item xml:id="i-AVq3yTigVkhGyE3waRL9BK" who="i-LYgs6CxKoYV4fCQZqbNzzy">
              Ameer Sachet (s)
            </item>
          </list>
        </div>
      </div>
    </body>
  </text>
</TEI>
