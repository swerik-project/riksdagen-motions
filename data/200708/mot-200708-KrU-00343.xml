<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-KrU-00343">
  <teiHeader>
    <fileDesc>
      <titleStmt>
        <title>Kultursatsning för framtiden</title>
        <author corresp="i-TNGoE23iJfaY3bMVx88LYe i-DXYijt8wprzTgm7zCTJYc3">av Sylvia Lindgren och Veronica Palm (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kultursatsning för framtiden</title>
          <idno type="rdwebb">GV02Kr343</idno>
          <rs type="number">Kr343</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GV02Kr343/text</ref>
          <ref type="dokument_url_html">http://data.riksdagen.se/dokument/GV02Kr343</ref>
          <ref type="dokumentstatus_url_xml">http://data.riksdagen.se/dokumentstatus/GV02Kr343</ref>
          <ref type="doc">http://data.riksdagen.se/fil/10254243-035E-47A1-81BA-F2F0A560B43E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TNGoE23iJfaY3bMVx88LYe</idno>
            <name>Sylvia Lindgren</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-DXYijt8wprzTgm7zCTJYc3</idno>
            <name>Veronica Palm</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HJGwA6ACm2u8GrrbbRxJCi" type="signed"/>
        <correspContext corresp="i-HJGwA6ACm2u8GrrbbRxJCi">
          <note type="signatory" corresp="i-TNGoE23iJfaY3bMVx88LYe"/>
          <note type="signatory" corresp="i-DXYijt8wprzTgm7zCTJYc3"/>
        </correspContext>
        <correspAction type="referral" xml:id="i-8x7aXA4i6p3Tn13x8q8MXp">
          <date when="2007-10-16"/>
        </correspAction>
        <correspAction type="dismissal" xml:id="i-T17peDt4jU9Z4E2BnQqdkS">
          <date when="2007-10-16"/>
        </correspAction>
        <correspAction type="numbering" xml:id="i-FzMFwq7gFwv9LJkHHQjJn">
          <date when="2007-10-09"/>
        </correspAction>
        <correspAction type="submission" xml:id="i-EqJYRNRnj1Hfizc7L83tyA">
          <date when="2007-10-05"/>
        </correspAction>
        <correspAction type="transfer" xml:id="i-NhTSPp7f3CdzB5kkoTSJv7">
          <date when="2007-10-04"/>
        </correspAction>
        <correspAction type="assigned" xml:id="i-VpjNRSKtLNjPyMCZTonT1j"/>
        <correspContext corresp="i-VpjNRSKtLNjPyMCZTonT1j">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-QrnUYsZRr3WFDD3bPT2wLH">
            Förslag till riksdagsbeslut
          </head>
          <p xml:id="i-6sFYq1EUJ6GzLW8njdi8DC">
            Riksdagen tillkännager för regeringen som sin mening vad som
            anförs i motionen om behovet av kultursatsningar som vänder sig
            till alla medborgare.
          </p>
        </div>
        <div type="motContent">
          <head type="h1" xml:id="i-5uSwyYKMFyjUXGJ48bGtzw">
            Motivering
          </head>
          <p xml:id="i-5hQYKkYCssZ916wc8Zh2wW">
            Kultur ger människor bättre förutsättningar att växa, våga nytt
            och se andra perspektiv.
          </p>
          <p xml:id="i-664b7ZSCBydwJFeFRxJgfq">
            Vikten av att så tidigt som möjligt ge barn och ungdomar möjlighet
            att komma i kontakt med kulturella värden kan inte nog poängteras.
            Barn och ungdomar måste ges chansen att såväl ta del av som att
            själva utöva kulturverksamhet inom vitt skilda områden. Det kan
            handla om film, teater, litteratur, bild, musik, hantverk m.m.
            Inget område kan vare sig vara för stort eller för litet. Det
            är intresset och möjligheten av upptäckt i kombination med nyfikenhet
            och tillgänglighet som är förutsättningen för ett utvecklat kulturliv.
            I Stockholms stad har socialdemokraterna visat att man förstått
            det här genom att i sin budget möta den borgerliga majoritetens
            nedskärningar med att tillföra kulturen i skolan 18 miljoner extra.
          </p>
          <p xml:id="i-MU8kDPvehWvFV88gk9zXTy">
            Det är ingen tvekan om vad den kommunala musikskolan betytt för
            dagens musikliv och att den starkt bidragit till att Sverige fått
            betydande exportinkomster. Kommunala musikskolan är idag en frivillig
            verksamhet för kommunerna och det är också där som många barn
            får sin första musikupplevelse och introduktion i musikinstrumentens
            oanade möjligheter. Tyvärr är det så att det ofta är på dessa
            områden som besparingar görs när kommuner av olika skäl måste
            spara och skära ned på verksamheter. Det riskerar i slutänden
            bli en dyr besparing även om kostnaderna hamnar på andra konton
            och kan vara svåra att bevisa och mäta.
          </p>
          <p xml:id="i-4d2HTUVX4wpCHxd18CbNAa">
            Att slippa entréavgifter vid museibesök, ha tillgång till bra
            och kostnadsfria bibliotek är en framgångssaga. I samband med
            den socialdemokratiska regeringens införande av fri entré år 2005
            ökade publiktillströmningen vid de statliga museer som slopat
            in­trädesavgiften med hela 2,9 miljoner besök motsvarande 159
            procent jämfört med det närmaste året innan entréerna slopades.
          </p>
          <p xml:id="i-QcHrqjyD85UijipHM3fkvo">
            Tyvärr kan vi konstatera att besöken på våra statliga museer
            runt om i landet nu har minskat igen när den borgerliga regeringen
            återinfört entréavgifterna. I Stockholm har tack och lov den borgerliga
            majoriteten förstått lite bättre och behållit fria entréer på
            de kommunala museerna. Och besökssiffrorna fortsätter följdriktigt
            stadigt uppåt.
          </p>
          <p xml:id="i-RngpmKjuskRuFVCZVcsJX5">
            Ett annat område som bör lyftas fram är Folkrörelsernas Konstfrämjande
            som bildades 1947 efter en uppmärksammad utställning på Nationalmuseet.
            Att främja konsten är nu angelägnare än någonsin och förutsättningarna
            för att nå ny publik tillsammans med samtida konstnärer och konstaktörer
            borde vara mycket goda.
          </p>
          <p xml:id="i-Np1dN2qCodGZGeU7J14C8f">
            Teaterverksamheten måste också i större utsträckning komma ut
            i våra förorter där många människor bor som sällan ges chansen
            till mötet med kulturen. Det finns goda exempel. För trettio år
            sedan flyttade Turteatern ut till förorten Kärrtorp från sina
            lokaler i Gamla stan i Stockholm, samtidigt som många andra fria
            teatergrupper gjorde samma sak. Det blev en kulturpolitisk trend,
            och tanken var att kulturen skulle komma närmare folket, tilltala
            människor utanför innerstaden och övre medelklassen. Den tanken
            lever kvar i hög grad. I september 2005 invigdes Stockholms stadsteaters
            nya scen i Skärholmen. Stadsteaterns slogan var att teatern skulle
            vara en angelägenhet för alla stockholmare. Och man lyckades leva
            upp till det. Siffror som teatern tagit fram visar att 52 procent
            av besökarna är bosatta i söderort, främst i teaterns närområde
            i Skärholmen, men också i andra söderförorter som Hägersten och
            Älvsjö. Det kan jämföras med att bara 14 procent av besökarna
            på Stadsteaterns scener vid Sergels torg kommer från motsvarande
            område. Det här är bra och positiva exempel. Men det räcker inte.
            Vill man leva upp till de vackra orden om levande förorter måste
            det satsas ytterligare på dem.
          </p>
          <p xml:id="i-APpNHKUtjiaDr8aWEvU4xF">
            Det är bra att dansalliansen och musikalliansen får stöd av regeringen
            men tråkigt att teateralliansen blir utan.
          </p>
          <p xml:id="i-AhBYv7w2rLkhx7eL6etoba">
            En bok för alla har under nästan 30 år bedrivit läsfrämjande
            verksamhet på statens uppdrag med anpassad bokutgivning och aktivt
            deltagande i olika läsfrämjandeprojekt som varit mycket framgångsrika.
            Nu vill Kulturdepartementet dra in hela statsbidraget. Det här
            är ett tydligt exempel på att regeringen tycker att ovana kulturkonsumenter
            är ointressanta och kan väljas bort.
          </p>
          <p xml:id="i-5xiD2ZKtbkYRT1pUgCfAws">
            När det gäller filmpolitiken lyckas kulturministern med konststycket
            att samtidigt driva ökad marknadsanpassning och att hylla och
            marknadsföra Bonnierägda SF:s monopol.
          </p>
          <p xml:id="i-HTRc9mZmTSvCMVtVmNFn91">
            Det finns självklart ljusglimtar även i en borgerlig regerings
            kulturbudget, som de 5 miljonerna till Moderna museet för inköp
            av kvinnliga konstnärers verk. Men totalt sett minskar regeringen
            kulturbudgeten 2008 jämfört med 2007. Och det är allvarligt i
            en tid när behovet av kultur blir allt större. Det gäller särskilt
            i en tid när regeringens övriga politik så tydligt försämrar villkoren
            och tryggheten för de människor som redan är utsatta. Nedläggning
            av skolor, minskning av antalet hyresrätter, försämrad sjukersättning
            och a-kassa är bara några exempel.
          </p>
          <p xml:id="i-7yhUbd7TihZK2NbdTR9rHD">
            Det gäller att hålla kulturen levande den ska vara en tillgång
            för alla människor och det är viktigt att samhället ger barn och
            ungdomar chansen till kulturyttringar på ett tidigt stadium och
            att pröva på-verksamhet inleds redan i grundskolan. Då ges också
            möjligheten till ett djupare intresse på frivillighetens basis.
            Det behövs medvetna satsningar för att såväl inspirera ovana konstbetraktare
            till att bli nyfikna som att se till att den kommunala musikskolan
            blir tillgänglig för alla barn.
          </p>
          <p xml:id="i-SBUYpqdR8nsBH5trj3PUba">
            Det behövs en ny kulturpolitik som ser mer till alla människors
            behov en kulturpolitik som ständigt strävar efter att nå de människor
            som har svårast att få kontakt med kulturen.
          </p>
        </div>
        <div type="motSignatures">
          <list>
            <item xml:id="i-C74i7j84cYxVmMQAWidVWj">
              Sylvia Lindgren (s)
            </item>
            <item xml:id="i-9fthMjQqiFHXw6qyjDVhbV">
              Veronica Palm (s)
            </item>
          </list>
        </div>
      </div>
    </body>
  </text>
</TEI>
