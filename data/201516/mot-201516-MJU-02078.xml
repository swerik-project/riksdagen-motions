<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-MJU-02078">
  <teiHeader>
    <fileDesc>
      <titleStmt>
        <title>Jordbruk</title>
        <author corresp="i-8UHfFy8Egv2UxrL1auT5kE">av Anders Forsberg m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2078 av Anders Forsberg m.fl. (SD)</title>
          <idno type="rdwebb">H3022078</idno>
          <rs type="number">2078</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H3022078/text</ref>
          <ref type="dokument_url_html">http://data.riksdagen.se/dokument/H3022078</ref>
          <ref type="dokumentstatus_url_xml">http://data.riksdagen.se/dokumentstatus/H3022078</ref>
          <ref type="docx">http://data.riksdagen.se/fil/064D7ED3-7828-44B6-BC04-E30FBD7112EE</ref>
          <ref type="pdf">http://data.riksdagen.se/fil/8D04720C-5E2C-454C-AEB9-CDBBB4E281A8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8UHfFy8Egv2UxrL1auT5kE</idno>
            <name>Anders Forsberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Eacy3hoeNxvqq2LX6QNV8u</idno>
            <name>Martin Kinnunen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7scLdk3mNfzKEJv4nowkMh" type="signed"/>
        <correspContext corresp="i-7scLdk3mNfzKEJv4nowkMh">
          <note type="signatory" corresp="i-8UHfFy8Egv2UxrL1auT5kE"/>
          <note type="signatory" corresp="i-Eacy3hoeNxvqq2LX6QNV8u"/>
          <note type="signatory" corresp="i-VCBwijV18pWsvC1p2xZJJm"/>
        </correspContext>
        <correspAction type="submitted" xml:id="i-56d5ag8bor42F17QCWoYSa">
          <date when="2015-10-06"/>
          <time when="11:44:05"/>
        </correspAction>
        <correspAction type="reviewed" xml:id="i-6VwTFxSNyanJqPFCJm23Xz">
          <date when="2015-10-06"/>
          <time when="14:38:34"/>
        </correspAction>
        <correspAction type="referred" xml:id="i-BB5ogpwmFCHe3RypukV1AC">
          <date when="2015-10-13"/>
        </correspAction>
        <correspAction type="assigned" xml:id="i-HgQ6Wbxe7M44FQmSbGx11o">
          <date when="2018-06-05"/>
          <time when="10:34:52"/>
        </correspAction>
        <correspContext corresp="i-HgQ6Wbxe7M44FQmSbGx11o">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-WeCSxJouU8fbLm4iy3f74R"/>
        <correspContext corresp="i-WeCSxJouU8fbLm4iy3f74R">
          <ref type="uppgift">2015/16:MJU13</ref>
          <ref type="ref_dok_id">H301MJU13</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU13</ref>
          <ref type="ref_dok_titel">Vattenvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-KRLFGnxFcwQevB9xLDRtQ6"/>
        <correspContext corresp="i-KRLFGnxFcwQevB9xLDRtQ6">
          <ref type="uppgift">2015/16:MJU7</ref>
          <ref type="ref_dok_id">H301MJU7</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU7</ref>
          <ref type="ref_dok_titel">Riksrevisionens rapport om tillsyn över transporter av farligt avfall m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Eanc9AGcCfMEXy1v8snfnF"/>
        <correspContext corresp="i-Eanc9AGcCfMEXy1v8snfnF">
          <ref type="uppgift">2015/16:MJU15</ref>
          <ref type="ref_dok_id">H301MJU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU15</ref>
          <ref type="ref_dok_titel">Livsmedelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-3F4DmyqdAApk8KEwd5sikB"/>
        <correspContext corresp="i-3F4DmyqdAApk8KEwd5sikB">
          <ref type="uppgift">2015/16:NU13</ref>
          <ref type="ref_dok_id">H301NU13</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU13</ref>
          <ref type="ref_dok_titel">Exportstrategin</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-B8Zu8MqsPUfLAhqeji5kWk"/>
        <correspContext corresp="i-B8Zu8MqsPUfLAhqeji5kWk">
          <ref type="uppgift">2015/16:MJU2</ref>
          <ref type="ref_dok_id">H301MJU2</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU2</ref>
          <ref type="ref_dok_titel">Utgiftsområde 23 Areella näringar, landsbygd och livsmedel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-PEPNcs3LdaicNvJ9UHh1vZ"/>
        <correspContext corresp="i-PEPNcs3LdaicNvJ9UHh1vZ">
          <ref type="uppgift">2015/16:MJU9</ref>
          <ref type="ref_dok_id">H301MJU9</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU9</ref>
          <ref type="ref_dok_titel">Landsbygdspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Tm1cPqkLvcNr6QDecTEDZZ"/>
        <correspContext corresp="i-Tm1cPqkLvcNr6QDecTEDZZ">
          <ref type="uppgift">2015/16:MJU16</ref>
          <ref type="ref_dok_id">H301MJU16</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU16</ref>
          <ref type="ref_dok_titel">Djurskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-CDx3baK1ANE6PMZ9Jxv21V"/>
        <correspContext corresp="i-CDx3baK1ANE6PMZ9Jxv21V">
          <ref type="uppgift">2015/16:SkU18</ref>
          <ref type="ref_dok_id">H301SkU18</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SkU18</ref>
          <ref type="ref_dok_titel">Punktskatter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-FKpLFhpUzEQ2a4rjx4LjPM"/>
        <correspContext corresp="i-FKpLFhpUzEQ2a4rjx4LjPM">
          <ref type="uppgift">2015/16:MJU14</ref>
          <ref type="ref_dok_id">H301MJU14</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU14</ref>
          <ref type="ref_dok_titel">Vattenvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:2078 av Anders Forsberg m.fl. (SD) Jordbruk</div>
      </div>
      <div type="motBody">
        <div type="motProposal" subtype="förslag">
          <head xml:id="i-Sg2jZk9SY6bqirMMw7Jd4q">
            Förslag till riksdagsbeslut
          </head>
          <list style="ol">
            <item xml:id="i-4jaNQCVGdiPXNkz75QMKZ3">
              Riksdagen ställer sig bakom det som anförs i motionen om att
              sätta upp mål för Sveriges självförsörjningsgrad och tillkännager
              detta för regeringen.
            </item>
            <item xml:id="i-JhYq9L7JZLNkybbiKaTVg6">
              Riksdagen ställer sig bakom det som anförs i motionen om att
              verka för ett svenskt konkurrenskraftigt jordbruk och tillkännager
              detta för regeringen.
            </item>
            <item xml:id="i-QE31gCjw76HzsonBU4UFeJ">
              Riksdagen ställer sig bakom det som anförs i motionen om att
              skatt på handelsgödsel inte bör genomföras och tillkännager detta
              för regeringen.
            </item>
            <item xml:id="i-XM1p9hb3du4zUUw3HWEDvG">
              Riksdagen ställer sig bakom det som anförs i motionen om att
              en skatt på vägtransporter inte bör genomföras och tillkännager
              detta för regeringen.
            </item>
            <item xml:id="i-Ha8hBiyQZdC9GFMDZDgH9y">
              Riksdagen ställer sig bakom det som anförs i motionen om att
              snarast skynda på arbetet när det gäller de statliga kreditgarantierna
              för den svenska mjölkproduktionen och tillkännager detta för regeringen.
            </item>
            <item xml:id="i-9opbBvUdfiMPD8codrZu5h">
              Riksdagen ställer sig bakom det som anförs i motionen om att
              Jordbruksverket bör arbeta för tidigarelagda och snabbare utbetalningar
              av direktstöd och miljöersättningar och tillkännager detta för
              regeringen.
            </item>
            <item xml:id="i-Evwu769W9fAEJxQ5dKsd7D">
              Riksdagen ställer sig bakom det som anförs i motionen om att
              kompensera de svenska mjölkbönderna för merkostnader på grund
              av högre krav i djurskyddet och tillkännager detta för regeringen.
            </item>
            <item xml:id="i-HTPKvLQa9TY8cXWsRAiQj6">
              Riksdagen ställer sig bakom det som anförs i motionen om att
              en översyn bör ske av den svenska djurskyddslagstiftningen för
              en mer målstyrd i stället för detaljstyrd djurskyddslagstiftning
              där djurens hälsa främst är i fokus, och riksdagen tillkännager
              detta för regeringen.
            </item>
            <item xml:id="i-H68KyZyr6oqHVREViAGKNM">
              Riksdagen ställer sig bakom det som anförs i motionen om att
              utreda möjligheterna att stödja avbytartjänst till animalieproducenter
              och tillkännager detta för regeringen.
            </item>
            <item xml:id="i-HzYXomae1d6rke2fHTDVTK">
              Riksdagen ställer sig bakom det som anförs i motionen om att
              fortsatt arbeta för en långsiktig svensk livsmedelsstrategi där
              Konkurrenskraftsutredningens förslag införlivas i strategin, och
              riksdagen tillkännager detta för regeringen.
            </item>
            <item xml:id="i-8SFEaiMM3Tr622CtxHdUJX">
              Riksdagen ställer sig bakom det som anförs i motionen om att
              stödja satsningar på innovation och utveckling inom livsmedelssektorn
              och tillkännager detta för regeringen.
            </item>
            <item xml:id="i-NjEXGBGLfCbD9c7tY42fm6">
              Riksdagen ställer sig bakom det som anförs i motionen om att
              främja exporten av svenska livsmedel genom att arbetet med lands-
              och anläggningsgodkännanden prioriteras och tillkännager detta
              för regeringen.
            </item>
            <item xml:id="i-MMxu2pTi6jx7m1USgCYf1F">
              Riksdagen ställer sig bakom det som anförs i motionen om att
              stödja livsmedelsföretagen med kompetensutveckling när det gäller
              export och tillkännager detta för regeringen.
            </item>
            <item xml:id="i-AkpX3B38rWuBPVaDWYdDWP">
              Riksdagen ställer sig bakom det som anförs i motionen om att
              det är viktigt att säkerställa kompetensförsörjningen för de gröna
              näringarna och att anpassa utbildningarna mer efter näringens
              behov, särskilt i fråga om bristyrken, och tillkännager detta
              för regeringen.
            </item>
            <item xml:id="i-B6pg7QbiBkfiynTPeF7S9W">
              Riksdagen ställer sig bakom det som anförs i motionen om att
              mer offentliga medel bör riktas till behovsdriven forskning som
              stärker konkurrenskraften inom jordbruks- och trädgårdssektorn,
              och riksdagen tillkännager detta för regeringen.
            </item>
            <item xml:id="i-AVrPuazMPmvzCRFGgJSnwv">
              Riksdagen ställer sig bakom det som anförs i motionen om att
              uppdra åt Formas och SLU att tydligare redovisa vilka andelar
              av forskningen som går till behovsdriven forskning samt vilka
              behov denna forskning svarar emot, och riksdagen tillkännager
              detta för regeringen.
            </item>
            <item xml:id="i-Px45USXkVnLAq6Sz76Qnje">
              Riksdagen ställer sig bakom det som anförs i motionen om att
              utreda lantbrukets möjligheter att i högre grad få tillgång till
              riskkapital samt underlätta för generationsskiften och inträden
              i jordbruket och tillkännager detta för regeringen.
            </item>
            <item xml:id="i-5gARtsqR166SRbMBivXxgK">
              Riksdagen ställer sig bakom det som anförs i motionen om att
              verka för en minskad onödig byråkrati för lantbruksnäringen och
              tillkännager detta för regeringen.
            </item>
            <item xml:id="i-GJoCPDAQ7aTRRCwGD4UwAR">
              Riksdagen ställer sig bakom det som anförs i motionen om att
              Jordbruksverket fortsatt behöver arbeta för förenklade regler
              och generösare tolkningar för landsbygdsprogrammen och direktstöden,
              och riksdagen tillkännager detta för regeringen.
            </item>
            <item xml:id="i-NxD7RU8sYprEXXbq4RAWzs">
              Riksdagen ställer sig bakom det som anförs i motionen om att
              kompetensen på myndigheter och bland de kontrollanter som utför
              kontroller behöver säkerställas, och riksdagen tillkännager detta
              för regeringen.
            </item>
            <item xml:id="i-EaVirHm9zzAXnyPFqj3p1w">
              Riksdagen ställer sig bakom det som anförs i motionen om att
              felaktiga tvärvillkorsavdrag ska betalas tillbaka till lantbrukarna
              och tillkännager detta för regeringen.
            </item>
            <item xml:id="i-6sLeNxnMzHNxNjBoqpuQ4A">
              Riksdagen ställer sig bakom det som anförs i motionen om att
              rimliga sanktions- och återkravsbelopp bör gälla vid felaktigheter
              och tillkännager detta för regeringen.
            </item>
            <item xml:id="i-2TTiY2trQGY5V7f3pwQVDE">
              Riksdagen ställer sig bakom det som anförs i motionen om att
              jordbruk ska klassas som miljöpåverkande verksamhet i stället
              för som för närvarande en miljöfarlig verksamhet och tillkännager
              detta för regeringen.
            </item>
            <item xml:id="i-NB5zGUQu8XUcJmoBnHQZyK">
              Riksdagen ställer sig bakom det som anförs i motionen om att
              verka för enklare förprövning av nya djurstallar och tillkännager
              detta för regeringen.
            </item>
            <item xml:id="i-FJsK9T5HkUB2mGGTnu9jTj">
              Riksdagen ställer sig bakom det som anförs i motionen om att
              verka för enklare handläggning för miljötillstånd och anmälan
              av animalieproduktion och tillkännager detta för regeringen.
            </item>
            <item xml:id="i-WrMgpBVmDdBPYKwaEJNKk4">
              Riksdagen ställer sig bakom det som anförs i motionen om att
              verka för att fler djurslag och slaktavfall ska kunna brännas
              i gårdspannor och värmeverk och tillkännager detta för regeringen.
            </item>
            <item xml:id="i-GRTtuw8rnJFyLif9uYCCAw">
              Riksdagen ställer sig bakom det som anförs i motionen om att
              det behöver ske en översyn kring spridning och hantering av stallgödsel
              och tillkännager detta för regeringen.
            </item>
            <item xml:id="i-WV9R27JU95oBBkRXWR9xs">
              Riksdagen ställer sig bakom det som anförs i motionen om att
              vattendirektivet och dess förslag till åtgärder måste präglas
              av kostnadseffektiva åtgärder och en balans mellan god vattenmiljö
              och ett hållbart, konkurrenskraftigt jord- och skogsbruk och tillkännager
              detta för regeringen.
            </item>
            <item xml:id="i-JUHMeXbt8ExqUJB5oMMLtB">
              Riksdagen ställer sig bakom det som anförs i motionen om att
              verka för att den svenska animalieproduktionen i ökad utsträckning
              kan baseras på närproducerade fodermedel och tillkännager detta
              för regeringen.
            </item>
            <item xml:id="i-QiWFUeSrmCPDWAaXmjeMDF">
              Riksdagen ställer sig bakom det som anförs i motionen om att
              verka för en ökad svensk proteinfoderodling och tillkännager detta
              för regeringen.
            </item>
          </list>
          <list>
            </list>
        </div>
        <div type="motContent">
          <head type="h1" xml:id="i-KDRMFJGdHwz5p3cEV47bpm">
            Motivering
          </head>
          <p xml:id="i-4b5i7fmGWgfAk3ophp7sC4">
            Sverigedemokraterna är hela Sveriges parti. Norr och söder, landsbygd
            och stad, hela landet är viktigt för oss. Många kan eller vill
            inte bo och verka i våra större städer. En mycket stor del av
            Sveriges yta består av landsbygd, ett fantastiskt landskap fyllt
            av djupa skogar, forsande bäckar, grönskande hagar, böljande åkrar,
            höga berg och djupa dalar. Att dessa delar av Sverige fortsätter
            att leva står och faller med dem som bor och verkar där. Vi vill
            balansera det vi uppfattar som en storstadsfixering genom att
            i någon mån vrida fokus mot det Sverige som ligger utanför storstäderna.
            När detta är sagt så kan vi inte nog betona att Sverige utgör
            en helhet och vi tror att det som är bra för landsbygden är bra
            för hela landet.
          </p>
          <head type="h1" xml:id="i-Auodhjy7LezoaG2QaK8kXW">
            Ekologisk – konventionell
          </head>
          <p xml:id="i-E8ddUwbkbQgXGtrQvn45ZM">
            Vi i Sverigedemokraterna har en öppen och positiv inställning
            gentemot både konventionell och ekologisk odling och anser att
            dessa produktionsformer kan och bör samexistera. Svensk miljölagstiftning
            är relativt strikt och vi har inga negativa synpunkter gentemot
            konventionella odlare eller deras konsumenter.
          </p>
          <p xml:id="i-97GMSqKDRHm7jX2Q5jX1ez">
            Emellertid ser vi också positivt på att det ekologiska alternativet
            existerar som ett sätt för producenter att marknadsföra produkter
            med lite högre ambitionsnivå i sin produktion – till konsumenter
            som är beredda att betala mer för produkterna. Att ekologisk odling
            skulle vara ett problem eftersom det kräver större odlingsyta
            är inte ett relevant argument i en svensk kontext. Tvärtom anser
            vi att det innebär en viss fördel att landskapen hålls öppna,
            vilket blir effekten av en lägre produktivitet per ytenhet.
          </p>
          <head type="h1" xml:id="i-7ath5eByXQs56ro7caQbrq">
            Öppna landskap
          </head>
          <p xml:id="i-9vRpiey14LU1g6DgV4mTma">
            Många i Sverige tar det öppna varierade kulturlandskapet för
            givet, helt enkelt eftersom man inte riktigt inser att om ingen
            brukar marken så växer den igen. Den som emellertid förstår sambandet
            mellan det brukade, öppna landskapet och ett livskraftigt lantbruk
            kommer förmodligen vilja ha lantbruket kvar.
          </p>
          <p xml:id="i-Ksf8KDULDQ898P6JGte22G">
            Vi i Sverigedemokraterna vill inte alla gånger se den där skarpa
            linjen mellan människa och natur. Mänsklig närvaro i naturen är
            en förutsättning för att den ska upplevas. Jordbruk, skogsbruk,
            fiske och givetvis också turism är dessutom på många sätt betydelsefulla
            näringar för Sverige.
          </p>
          <head type="h1" xml:id="i-Pudm9Bx5of1cPQd138cc3P">
            EU-medlemskapet
          </head>
          <p xml:id="i-ABuqXRF3DT4f66DEveftiE">
            EU-medlemskapet har medfört hård konkurrens för de svenska bönderna.
            På EU:s marknad konkurrerar svenska bönder med aktörer i övriga
            medlemsländer och måste alltså följa EU:s regelverk. Samtidigt
            finns omfattande lagstiftning vad gäller till exempel miljö och
            djurhållning, som i många fall är specifik för Sverige. Därtill
            är den svenska byråkratin ofta mer nitisk än i andra EU-länder
            vad gäller genomförande av EU-lagstiftning. Generellt sett innebär
            detta stora konkurrensnackdelar för svenska bönder, vilket resulterar
            i konkurser och raserade livsverk. Många av dem som överlevt hittills
            har gjort det på bekostnad av en orimlig arbetsbörda och obefintlig
            lönsamhet eller rentav förlust.
          </p>
          <p xml:id="i-81jhTEjC7DmGAVpgATu4bS">
            Vi eftersträvar att Sverige ska omförhandla villkoren för Europeiska
            unionen med det långsiktiga målet att återföra beslutsmakten till
            Sverige. Tills vidare är det dock viktigt att vi på bästa sätt
            tar vara på de stöd som lantbruket kan få av den europeiska unionen
            för att stärka det svenska jordbruket. Vi motsätter oss ytterligare
            maktöverföring till EU och vill i stor utsträckning använda riksdagens
            rätt att under den tidiga granskningsperioden stoppa lagförslag
            eller delar av dem som inte är förenliga med subsidiaritetsprincipen.
            Likväl är det viktigt att försöka påverka EU:s gemensamma jordbrukspolitik
            i en för Sverige positiv riktning.
          </p>
          <head type="h1" xml:id="i-QmL3mun3iHkyiCzAWEHuVV">
            Ett livskraftigt jordbruk
          </head>
          <p xml:id="i-6cftFsJGwcrEssgnaekgWw">
            En förutsättning för ett varierande kulturlandskap och mycket
            av vår biologiska mångfald är ett livskraftigt jordbruk. Öppna
            och levande landskap kan inte lagstiftas fram, det finns bara
            om det är lönsamt att bedriva jordbruk och hålla djur.
          </p>
          <p xml:id="i-B1qJiKzRrn4KNmGDJA48UP">
            Sverige har kanske världens mest djur- och miljövänliga jordbruk,
            en tradition som vi i Sverigedemokraterna i princip vill bevara.
            Den nuvarande trenden, emellertid, medför en ständigt minskande
            svensk jordbruksproduktion vilket per automatik innebär ökad import
            av livsmedel från länder med lägre ambitioner på miljö- och jordbruksområdet.
            Det kan inte vara bra vare sig för djur eller natur.
          </p>
          <head type="h1" xml:id="i-6GXKnjj3btsHe3YadtSTwF">
            Självförsörjningsgrad
          </head>
          <p xml:id="i-BSZLeq6kjSkmPN3JzCXHPf">
            Trots relativt goda geografiska förutsättningar för ett både
            miljövänligt och högproduktivt jordbruk har den så kallade självförsörjningsgraden
            i Sverige sjunkit under 50 procent. Det innebär att vi, räknat
            i kronor och ören, producerar mindre än hälften av de livsmedel
            vi konsumerar. Detta är resultatet av att politiker i decennier
            har negligerat lantbrukarnas villkor. Effektivisering och sammanslagning
            till större produktionsenheter är i viss utsträckning en normal
            utveckling, men den dramatiska tillbakagången i produktionsvolymer
            är det inte. Jordbruket i Sverige har med full kraft drabbats
            av politikernas klåfingrighet i form av byråkrati och ett brett
            spektrum av regler och förordningar.
          </p>
          <head type="h1" xml:id="i-CJEia87LiDgwQDwYUKzq6H">
            Konkurrenskraften
          </head>
          <p xml:id="i-2sC13ckjsG5PTR3UHXQjU7">
            Skatt på bränsle är en viktig inkomstkälla för staten, men genom
            så kallad återföring av koldioxidskatt har vi, netto, en lägre
            skatt för lantbruk och skogsbruk. Problemet är att lantbruks-
            och skogsbruksföretag fortfarande betalar mer skatt på bränsle
            än i våra grannländer. Vi i Sverigedemokraterna vill sänka skatten
            på diesel för lant- och skogsbruket till den nivå som råder i
            Danmark, alltså 0,60 SEK/liter. Svenska bönder konkurrerar helt
            enkelt på samma marknad som danska bönder och vi anser därför
            att det är rimligt att skattenivån är densamma. Detta är en relativt
            billig reform, men som definitivt innebär en lättnad för de enskilda
            lantbrukarna. I slutändan kommer vi också tjäna på att fler lantbruk
            kommer att kunna vara verksamma i Sverige.
          </p>
          <p xml:id="i-ACDNWQgksMxTx4NhqNSKn1">
            Tidigare har andra partier diskuterat en särskild skatt på handelsgödsel.
            Vi i Sverigedemokraterna motsätter oss denna skatt. Vi motsätter
            oss dessutom också så kallad vägslitageskatt.
          </p>
          <p xml:id="i-E5ithK4WkjpFHdsgGUUdiL">
            Mjölkböndernas situation
          </p>
          <p xml:id="i-E1Z9K8BFxUa5BsW97Ps9Fg">
            Sveriges mjölkbönder har i flera år haft en pressad situation.
            Priset på mjölk var redan lågt när det till följd av Rysslands
            importstopp från sommaren 2014 sjönk till för producenterna katastrofalt
            låga nivåer. Fluktuationer i pris på jordbruksprodukter är i sig
            naturligt och geopolitiska faktorer kan självklart vara mycket
            svårberäkneliga.
          </p>
          <p xml:id="i-TP6cqZCRQr5jqTgZAGHM96">
            Problemet för Sveriges mjölkbönders del är att producenterna
            redan innan priset gick ned brottades med onormalt höga produktionskostnader
            till följd av svensk särlagstiftning och skattesatser som är högre
            i Sverige. Svensk mjölkproduktion kan inte heller sägas vara något
            särintresse. Varje mjölkgård som lägger ner sin verksamhet leder
            till att ca 5 arbetstillfällen försvinner.
          </p>
          <p xml:id="i-VNoRswCo6HfghtSCMmXdNQ">
            Vi i Sverigedemokraterna anser att regeringen skyndsamt bör arbeta
            för att genomföra de statliga kreditgarantierna för den svenska
            mjölkproduktionen. Jordbruksverket bör vidare arbeta för tidigarelagda
            och snabbare utbetalningar av direktstöd och miljöersättningar.
          </p>
          <p xml:id="i-2Q2oPBjvYsDVZgbUnXeCQN">
            Betesersättningen
          </p>
          <p xml:id="i-5nAWGVQC5wc7wW6YYHWdLw">
            Sverige är det enda landet i EU med lagstadgat beteskrav, vilket
            innebär att korna måste beta utomhus mellan 2 och 4 månader, beroende
            på klimat. Bete ger korna bättre hälsa och möjlighet till naturligt
            beteende. Betande djur bidrar också till andra värden som exempelvis
            öppna landskap och biologisk mångfald. Vi anser att det är i harmoni
            med våra ambitioner gällande djurvälfärd att kor ska beta utomhus
            sommartid, men vi kan inte blunda för att det innebär en konkurrensnackdel
            för bönderna i och med att arbete och kostnader tillkommer.
          </p>
          <p xml:id="i-9S37V4QsbSBbRVh7r478tK">
            Vi i Sverigedemokraterna vill därför införa en betesersättning
            till mjölkkorna. För den enskilde näringsidkaren skulle det innebära
            en ekonomisk lättnad och en viktig åtgärd för att värdesätta vår
            svenska mjölkproduktion.
          </p>
          <p xml:id="i-89a7kLPszJXNwJeW9B5Jrg">
            Djurvälfärden
          </p>
          <p xml:id="i-8taVGymBnnYSNfyLykXmLu">
            En god djuromsorg uppnås i de flesta fall för att lantbrukaren
            eftersträvar att djuren ska växa och må bra. Det är bevisat att
            en god djurhälsa och god tillväxt och produktion hänger intimt
            samman. Vi ser positivt på en mer målstyrd djurskyddslagstiftning,
            där djurens hälsa främst är i fokus och som är anpassad till dagens
            animalieproduktion och dess behov. Sverigedemokraterna stödjer
            också till exempel införandet av en förenklad läkemedelsanvändning
            för mjölkproduktionen och vill i övrigt se över hur vi kan minska
            byråkratin och underlätta vardagen för lantbrukare utan att ge
            avkall på våra höga miljö- och djurvälfärdsambitioner.
          </p>
          <head type="h1" xml:id="i-JfPRVo9apDujhzqWieTYR6">
            Avbytartjänsten
          </head>
          <p xml:id="i-4dziQHh6cgLef1rbJqtbpW">
            Många i Sverige förstår inte vilken press och vilken arbetsbörda
            det innebär att bedriva animalieproduktion. Det innebär ofta tungt
            arbete varje dag, veckan runt, året runt. Många företagare kan
            stänga sin verksamhet några veckor och ta semester, men den som
            arbetar med animalieproduktion kan inte utan vidare lämna sina
            djur. För att ta semester måste man alltså som regel själv betala
            någon för att utföra daglig tillsyn av djuren. Vi vet att många
            löser detta genom att aldrig ta semester, vilket innebär en stor
            risk socialt, hälsomässigt och i slutändan för de djur som bonden
            har ansvar för.
          </p>
          <p xml:id="i-EspQiHyYxnjDoQn9WaH6Va">
            I hög utsträckning är och förblir detta den enskilde näringsidkarens
            ansvar. Sverigedemokraterna vill emellertid utreda hur ett statligt
            stöd till en avbytartjänst för animalieproducenter skulle kunna
            utformas.
          </p>
          <p xml:id="i-4iC9ew8WPrFsWYPX7qcuW7">
            En svensk livsmedelsstrategi
          </p>
          <p xml:id="i-K9RTKWA5t3umUnPQe1i9wP">
            Sverigedemokraterna ser positivt på regeringens initiativ att
            ta fram en svensk livsmedelsstrategi. Livsmedelsproduktionen har
            en stor potential och de gröna näringarna sysselsätter uppskattningsvis
            400 000 personer i Sverige.
          </p>
          <p xml:id="i-43x1VrVCyLHbuncnbsBNmC">
            Svensk livsmedelsindustri har ett exportvärde motsvarande 70
            miljarder kronor.
          </p>
          <p xml:id="i-CZMHpv9V98LEJdQKiTCBjd">
            Därför är det positivt med en svensk livsmedelsstrategi där konkurrenskraften
            uppmärksammas. Vi ser det av största vikt att många av Konkurrenskraftsutredningens
            förslag blir verklighet inom den nationella livsmedelsstrategin.
            Insatserna är höga, en fortsatt kräftgång för det svenska jordbruket
            vi hittills sett sedan EU-inträdet skulle kunna leda till 20 000
            förlorade jobb direkt kopplade till näringen och ytterligare 20
            000–25 000 förlorade arbetstillfällen inom branscher som är indirekt
            påverkade av utvecklingen för de gröna näringarna.
          </p>
          <p xml:id="i-TqcRooaw7DyrWQaxBgb5yC">
            Vi anser att regeringen fortsatt bör arbeta för att stödja satsningar
            på innovation och utveckling inom livsmedelssektorn. För att främja
            exporten av svenska livsmedel bör arbetet med lands- och anläggningsgodkännanden
            prioriteras. Små och medelstora livsmedelsföretag kan behöva stöd
            med kompetensutveckling för att bli bättre på att exportera svenska
            livsmedel.
          </p>
          <head type="h1" xml:id="i-HgKaeoioDPqV7qErYLthwN">
            Kompetensförsörjning
          </head>
          <p xml:id="i-CXR8PrGaGNcHTTkmHn5jwW">
            Konkurrenskraftsutredningen föreslår att SLU i samarbete med
            näringslivet, samt svensk och internationell expertis inom universitet
            och högskola, får i uppdrag att analysera och lämna förslag till
            hur kompetensförsörjningen för primärproduktionen kan stärkas
            genom högre utbildning. Utredningen föreslår också att viktiga
            kunskapsområden för att stärka konkurrenskraften prioriteras inom
            ramen för kompetensutveckling och rådgivning inom Landsbygdsprogrammet.
          </p>
          <p xml:id="i-FVpGAy5UyjkcouuXitDRHt">
            Genom anpassade utbildningar för ändamålet, både på gymnasie-
            och högskolenivå, kan det skapas goda förutsättningar för framgångsrika
            företag och tillgång till kompetent arbetskraft. Sverigedemokraterna
            anser att det är viktigt att säkerställa kompetensförsörjningen
            för de gröna näringarna och att anpassa utbildningarna mer efter
            arbetslivets behov, särskilt i fråga om bristyrken.
          </p>
          <head type="h1" xml:id="i-SLLuCrfqMZxNc1MHK5P2r4">
            Forskning och utveckling
          </head>
          <p xml:id="i-DrPrdLhHdWkdzsfARnFGBs">
            Sverigedemokraterna anser att offentliga medel i högre utsträckning
            bör riktas till behovsdriven forskning som stärker konkurrenskraften
            inom jordbruks- och trädgårdssektorn. Vi anser att regeringen
            bör beakta detta i arbetet med sin nästa forsknings- och innovationsproposition.
            Ytterligare medel för forskning och utveckling behövs inom vissa
            strategiska områden för att förbättra produktionsprocesserna,
            stärka den inre effektiviteten och för att öka marknadskunnandet.
            Vi vill även uppdra åt Formas och SLU att tydligare redovisa vilka
            andelar av forskningen som går till behovsdriven forskning samt
            vilka behov denna forskning svarar emot.
          </p>
          <p xml:id="i-DrMpDeeXzrLZjQ6SPXUihJ">
            Generationsskiften och ägarbyten
          </p>
          <p xml:id="i-EzvBz3PJcuQswzs95caa1V">
            Generationsskiften och företagsöverlåtelser kommer i allt högre
            grad innebära stora kapitalinsatser. Utvecklingen går också mot
            nya typer av ägare och helt andra krav för att kunna överlåta
            och investera i jordbruks- och trädgårdsföretag. I det sammanhanget
            är utformningen av jordförvärvs- och arrendelagstiftningen viktig.
            Sverigedemokraterna vill därför utreda lantbrukets möjligheter
            till att i högre grad få tillgång till riskkapital samt underlätta
            för generationsskiften och inträden i jordbruket.
          </p>
          <head type="h1" xml:id="i-3C8hJadr8Zpdd5Dm6KbhKF">
            Minskad byråkrati
          </head>
          <p xml:id="i-35jJCbYu8kj4jHceXz8DHs">
            Många lantbrukare upplever att de är underkastade en rent drakonisk
            byråkrati och känner dessutom att de befinner sig i ständigt underläge
            gentemot myndigheter, vars tjänstemän har makten att försvåra
            eller till och med stänga ner deras verksamhet.
          </p>
          <p xml:id="i-kGFqGk6Do6ApF9LpsfQdS">
            Miljökontrollverksamheten genomsyras tyvärr ibland av en stor
            orutin med låg kunskap om den faktiska verksamhet som ska kontrolleras.
            Det gör att en del lantbrukare måste förklara grundläggande biologiska
            samband och avsätta tid och resurser till att rätta rena felaktigheter.
            Det är därför viktigt att de som arbetar med miljö- och djurtillsyn
            har relevant kompetens för ändamålet. Vi menar också att de som
            arbetar med djurskyddstillsyn av animalieproduktion i största
            möjliga mån ska ha egen yrkeserfarenhet av djurhållning.
          </p>
          <p xml:id="i-FhqEAmWZMeshAhVZ6GM9iz">
            Tvärvillkor och sanktioner
          </p>
          <p xml:id="i-VivquvfYZYTehmgom434hX">
            Reglerna kring tvärvillkoren betyder att lantbrukarna ska uppfylla
            ett antal verksamhetskrav inom till exempel tvärvillkorsområdet
            djurskydd, för att få fulla stöd. Överträdelser bestraffas med
            avdrag på stöden och om lantbrukarna inte rättat till tidigare
            uppmärksammade fel blir avdragen procentuellt större, från 3 till
            15 %.
          </p>
          <p xml:id="i-EhvAt1LEXunMwUe1iy1Ui6">
            Enligt EU:s regelverk (Artikel 41a) ska avdrag bara göras om
            bonden gjort sig skyldig till samma överträdelse inom en treårsperiod.
          </p>
          <p xml:id="i-6X67RZiEUpQ7g6exCdsqF4">
            Tyvärr har många av de så kallade tvärvillkoren systematiskt
            tillämpats felaktigt i Sverige. Jordbruksverket har själva medgivit
            att deras avdragssystem är fel. Det har resulterat i att tusentals
            lantbrukare kan ha fått avdrag för fel som de inte har begått.
            Jordbruksverket har nämligen gjort avdrag och hänvisat till den
            övergripande rubriken för ett tvärvillkorsområde – utan att ange
            den specifika överträdelsen. Och trots att Jordbruksverket har
            gjort fel, tänker man inte reglera detta ekonomiskt. Vi i Sverigedemokraterna
            anser dessutom att det bör föreligga rimliga sanktions- och återkravsbelopp
            om uppenbara fel har begåtts från myndigheternas sida.
          </p>
          <head type="h1" xml:id="i-5vcjqVF8tW2g6SDitzKPCa">
            Jordbruk som miljöpåverkande verksamhet
          </head>
          <p xml:id="i-M8gKQXodAcdTZNf7Ey6dcG">
            Idag klassas något så naturligt som jordbruk som miljöfarlig
            verksamhet och likställs med gruvtäkter och annan industri. Vi
            i Sverigedemokraterna vill istället klassa jordbruk som miljöpåverkande
            verksamhet, vilket skulle förenkla handläggningen för miljötillstånd
            och anmälan av animalieproduktion. Dessutom vill vi se enklare
            förprövningar av djurstallar.
          </p>
          <p xml:id="i-N6LMJsSov53tz8vn4wkpSH">
            Det måste bli enklare att bedriva jordbruk utan att överge höga
            ambitioner vad gäller miljö. Det handlar om att se systemet ur
            ett helhetsperspektiv. Myndigheterna bör eftersträva långsiktiga
            och målstyrda regelverk med mer generella rutiner och allmänna
            råd och styra bort från detaljstyrning och skjutmåttsjustis.
          </p>
          <head type="h1" xml:id="i-Gs1f7xfAFoacJwspTRGE8H">
            Förbränning av slaktavfall
          </head>
          <p xml:id="i-QNg7XsGUwtBYDARKKhEx7g">
            Som djurhållare är man skyldig att ta hand om döda djur och slaktbiprodukter
            på ett säkert sätt för att undvika risk för spridning av smittsamma
            sjukdomar. Normalt ska slaktavfall eller kadaver sändas till en
            godkänd eller registrerad anläggning eller mottagare. Man får
            också gräva ned döda sällskapsdjur och hästar i hela landet men
            måste följa kommunens anvisningar och EU-lagstiftningens krav
            på nedgrävning.
          </p>
          <p xml:id="i-Vsch5r2wdaXSzVvRYsX5mV">
            Det finns även undantag för en del slaktbiprodukter, som får
            grävas ned. Till exempel gäller det avfall från vilthanteringsanläggningar,
            renslakt och husbehovsslakt. Slaktbiprodukter som uppstår vid
            bland annat jakt för eget eller jaktlagets bruk kan lämnas kvar
            i skogen.
          </p>
          <p xml:id="i-5jASydZ8acaP3ffQfBn5rp">
            Det kan nämnas att för lantbruk med fjäderfä- och svinproduktion
            som har gårdspanna finns idag möjlighet att få pannan godkänd
            av Jordbruksverket för förbränning av gårdens döda djur.
          </p>
          <head type="h1" xml:id="i-2thXpku9GhoYCEN3JRQton">
            Stallgödselspridning
          </head>
          <p xml:id="i-5Fk7HmU9JjQSisGUGrrQVB">
            En stor kostnad för gödsel är lagringen, eftersom produktionen
            är ganska konstant, medan spridningen bara sker vissa tider på
            året. Därför är det angeläget att hitta vägar att lätta upp regelverket
            för när gödseln tillåts att spridas. Vi anser att lantbrukarna
            bör ges ett större förtroende att sprida gödsel efter förnuft.
            Därför behöver det ske en översyn och lättnad kring spridning
            och hanteringen av stallgödsel.
          </p>
          <head type="h1" xml:id="i-F6y89Ji8EXBTkPNVA71ubL">
            Vattendirektivet
          </head>
          <p xml:id="i-NYoDb1bTp3fhbqNs65PVzw">
            Om det föreslagna åtgärdsprogrammet för att uppfylla vattendirektivet
            skulle genomföras fullt ut skulle det få långtgående konsekvenser
            för svensk livsmedelsproduktion. Sverige har valt en egen modell
            där direktivets alla olika mål och krav har fått status som miljökvalitetsnormer.
            Regleringen är oklar och risken är stor att de svenska kraven
            kommer att medföra långtgående rättsliga konsekvenser för enskilda
            fastighetsägare och försämra lantbruksföretagens konkurrenskraft.
          </p>
          <p xml:id="i-82LWf94Kdu3EZ4P8kRzti9">
            Vattendirektivet är i grunden ett sunt åtgärdspaket, men det
            lägger en alldeles för stor ekonomisk börda på lantbruket, som
            kan tvingas ta avsevärda arealer åkermark ur produktion. Sverigedemokraterna
            anser att åtgärdsprogrammens förslag till åtgärder måste präglas
            av mycket mer kostnadseffektiva åtgärder och en balans mellan
            god vattenmiljö och ett hållbart och konkurrenskraftigt svenskt
            jord- och skogsbruk.
          </p>
          <head type="h1" xml:id="i-T65RCDpgQQFzWp7m8SpiDn">
            Närproducerat proteinfoder
          </head>
          <p xml:id="i-UaXbEKQ3Rd9XNdWaLoWfgD">
            Det svenska lantbruket bygger, olyckligtvis, alltför mycket av
            sin animalieproduktion på importerade proteinfodermedel. Att vi
            har en import av fodermedel är naturligt i en internationell marknadsekonomi,
            men problemet är att en stor del av importen utgörs av produkter
            som kan ha en stor miljöbelastning.
          </p>
          <p xml:id="i-7tqZv3FEJ5VaYWHTK4U577">
            Importen av dessa ur miljösynpunkt tveksamma fodermedel sker
            samtidigt som vi inom vårt land har goda förutsättningar att öka
            såväl produktion som användning av närproducerade och mer hållbara
            proteinfodermedel. Genom ett mer effektivt utnyttjande av jordbruksmarken
            och framför allt ökad odling av proteingrödor som ärtor, åkerbönor
            och linfrö kan vi få fram fullgoda ersättningsprodukter till importerade
            soja- och palmoljeprodukter.
          </p>
          <p xml:id="i-VywGNx8phbK7CGuHz8zQZv">
            En ökad odling av proteingrödor och användning av närproducerat
            foder ger en minskad miljöpåverkan från produktionen av mjölk,
            kött och fjäderfäprodukter. Det ökar också den biologiska mångfalden
            och markens bördighet i Sverige genom att det bidrar till mer
            varierade växtföljder. För att öka andelen närproducerat proteinfoder
            krävs mer rådgivning och forskning för att förbättra odling, skörd
            och tillverkning av proteinfoder.
          </p>
        </div>
        <div type="motSignatures">
          <list>
            <item xml:id="i-2n35jpfVhdwZTG7qVvdXU1">
              Anders Forsberg (SD)
            </item>
            <item xml:id="i-LK6rygif6USHHqFiqPyQAJ">
              Martin Kinnunen (SD)
            </item>
            <item xml:id="i-WPDhTUtv8njwmDM8mH7FWF">
              Runar Filper (SD)
            </item>
          </list>
        </div>
      </div>
    </body>
  </text>
</TEI>
