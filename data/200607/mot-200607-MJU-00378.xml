<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-MJU-00378">
  <teiHeader>
    <fileDesc>
      <titleStmt>
        <title>Fiskepolitik</title>
        <author corresp="i-TECanR77Prb79DHwPvLitN">av Annelie Enochson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fiskepolitik</title>
          <idno type="rdwebb">GU02MJ378</idno>
          <rs type="number">MJ378</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GU02MJ378/text</ref>
          <ref type="dokument_url_html">http://data.riksdagen.se/dokument/GU02MJ378</ref>
          <ref type="dokumentstatus_url_xml">http://data.riksdagen.se/dokumentstatus/GU02MJ378</ref>
          <ref type="doc">http://data.riksdagen.se/fil/17C53366-35BD-4A49-8A12-4C3F29F0C071</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KMPEAZMoRmUJ6pK5WZKMNh" type="signed"/>
        <correspContext corresp="i-KMPEAZMoRmUJ6pK5WZKMNh">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction xml:id="i-TLQfu5D9amCqFvD4th9zEX" type="referral">
          <date when="2006-11-07"/>
        </correspAction>
        <correspAction xml:id="i-Y1aJBsiwFBfXnW15B26535" type="dismissal">
          <date when="2006-11-07"/>
        </correspAction>
        <correspAction xml:id="i-VtujrFch7YzVnEvqaSXLbs" type="numbering">
          <date when="2006-11-02"/>
        </correspAction>
        <correspAction xml:id="i-S1SCFi7opuNhpQZ8xiGMLa" type="submission">
          <date when="2006-10-31"/>
        </correspAction>
        <correspAction xml:id="i-8uxCNHGs3kLu2rsfWZJ4Z" type="transfer">
          <date when="2006-10-31"/>
        </correspAction>
        <correspAction xml:id="i-3qwyQUpQuh9BsTYGtYEh2M" type="assigned"/>
        <correspContext corresp="i-3qwyQUpQuh9BsTYGtYEh2M">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Wgq5H3j3frCJUq7R7EH7Gy">
            Förslag till riksdagsbeslut
          </head>
          <list style="ol">
            <item xml:id="i-DRaatCpKpfmec9nVmhzVPs">
              Riksdagen tillkännager för regeringen som sin mening vad i motionen
              anförs om att rädda fisket från förstörelse av säl och skarv.
            </item>
            <item xml:id="i-Dbxoo2HzvQCfrai9ZopQx8">
              Riksdagen tillkännager för regeringen som sin mening vad i motionen
              anförs om att genomföra åtgärder för att utveckla ålfisket.
            </item>
            <item xml:id="i-CCZxgS2Zgh1RgbAk5wxAm2">
              Riksdagen tillkännager för regeringen som sin mening vad i motionen
              anförs om vikten av att bevaka yrkesfiskets intressen vid planering
              av havsbaserade vindkraftverk.
            </item>
            <item xml:id="i-W1Y8uo7Tz4EFX1Y6j7HDME">
              Riksdagen tillkännager för regeringen som sin mening vad i motionen
              anförs om vetenskaplig rådgivning, uthållig fiskeförvaltning och
              fiskekontroll.
            </item>
          </list>
        </div>
        <div type="motContent">
          <head xml:id="i-NCYz3HBqXquGXvHU6A7XXW" type="h1">
            Fiskepolitik
          </head>
          <head xml:id="i-6FSiEp8X47NsgT6hSPcs3D" type="h1">
            Säl och skarv
          </head>
          <p xml:id="i-2DByHXRaV5K2hLSjvAEmDU">
            Problemen med skador på fisket orsakade av säl och skarv har
            ytterligare förvärrats under de senaste åren. Tillväxten av gråsäl
            och vikare i Östersjön är ohämmad, och knubbsälsbeståndet på västkusten
            återhämtar sig snabbt. Stora skarvkolonier finns längs stora delar
            av svenska kusten och har även etablerat sig i insjöarna. Trots
            upprepade framställningar med faktaunderlag och uppvaktningar
            från yrkesfisket och kustbor till den förra regeringen, statliga
            myndigheter och politiska företrädare har endast mycket begränsade
            åtgärder vidtagits. De förvaltningsplaner som lagts fram tar på
            intet vis hänsyn till att säl och skarv på många platser utgör
            ett akut och grundläggande hot mot fiskets överlevnad. Den statliga
            ersättningen motsvarar inte tillnärmelsevis de kostnader och förlorade
            intäkter som säl och skarv orsakar. Redskap som kan motstå angreppen
            har visat sig vara en otillräcklig insats för att åtgärda problemen.
            Enda möjligheten i den rådande situationen synes vara jakt.
          </p>
          <head xml:id="i-LhWA793tiatVhnUKTrPwUt" type="h1">
            Ålfiske
          </head>
          <p xml:id="i-MwDjW33GKJhH1RvAbSivJ5">
            Ålfisket har stor betydelse för stora delar av det svenska fisket.
            Utplanteringsverksamheten har förutsättningar att lämna väsentligt
            bidrag till både insjöfisket och fisket efter kusterna i östra
            och södra Sverige. Den senaste tidens diskussion om problemen
            med för låg utvandring av blankål till lekplatserna i sydvästra
            Atlanten understryker nödvändigheten av att satsa stort på utplantering
            av ål.
          </p>
          <p xml:id="i-LrRD8J5qThuiC3bHG9u46i">
            Krisen i det europeiska ålfiskebeståndet har blivit en EU-fråga
            där man kommer att fatta beslut om en handlingsplan för ålen.
            Sverige bör bevaka att de begränsningar som införs för svenskt
            fiske efter ål motsvaras av begränsningar i övriga länder runt
            Östersjön. Hänsyn måste också tas till de förvaltningsåtgärder
            som Sverige, i motsats till andra länder, målmedvetet har tagit.
          </p>
          <p xml:id="i-JvMrf5YnnzQg2j8q9mKMCB">
            Följande åtgärder krävs:
          </p>
          <list style="ul">
            <item xml:id="i-9VJ25PXyrBZzwEsKu3XXnf">
              Satsa på att restaurera ålens livsmiljö och öppna upp de vandringsvägar
              som byggnation och exploatering stängt igen.
            </item>
            <item xml:id="i-8ZYrtYiDL5zDoGKZn7WLPG">
              Sätt upp mål för ålbestånden men låt de nationella förvaltningarna
              tillsammans med sina inhemska ålfiskare utforma åtgärderna. Det
              leder till både snabbare och kraftfullare åtgärder, anpassade
              efter regionala förhållanden.
            </item>
            <item xml:id="i-LiP4QTWazpahCVXd6fNEfZ">
              Regional harmonisering av regelverk, så att samma nationella
              regler gäller för gemensamt fiske i berörda länder.
            </item>
          </list>
          <p xml:id="i-VGLPKoCtwCEaYCuzZidqCB">
            Det skulle vara katastrofalt för svenskt fiske om restriktioner
            i ålfisket endast skulle drabba svenska fiskare.
          </p>
          <head xml:id="i-7c6hq3j96KSDyhcKT1P3GZ" type="h1">
            Vindkraft och läckande vrak
          </head>
          <p xml:id="i-T34XLeHdKjtif3i5ybNHn8">
            Etablerandet av vindkraftsanläggningar till havs och i sjöar
            utgör ett av de allra allvarligaste hoten mot det kustnära fisket.
            Detta gäller fiske med såväl trålar och garn som med andra redskap.
          </p>
          <p xml:id="i-XUxBZkbg8EpFhrGQtjoZyX">
            Uppförandet av vindkraftverken planeras ske på grundområden,
            dvs. på de platser utanför kusten som utgör lek- och uppväxtområden
            för ett stort antal fiskslag. På några platser har denna utbyggnad
            redan inletts. Både under byggnationstiden och genom senare påverkan
            av anläggningar i drift kommer avsevärda störningar med negativa
            effekter på fiskbestånden att förekomma. Detsamma gäller annan
            verksamhet till havs, t.ex. utläggande av elkablar och gasledningar
            på havsbotten. Ett minimikrav är att i de fall sådana kablar och
            ledningar måste dras fram genom områden med yrkesfiske, dessa
            grävs ned i havs- och sjöbotten.
          </p>
          <p xml:id="i-RNj1CGeA4xxvUmmgZ7rUhU">
            Yrkesfiskets intressen i denna fråga får inte förbigås. Anläggningar
            för havsbaserad vindkraft bör ej utplaceras i områden där yrkesfisket
            skadas eller hindras.
          </p>
          <p xml:id="i-6yPLoRZYqa4NXeCVx4DGAY">
            Ett allvarligt miljöhot mot fisket är de läckande vrak längs
            kusten som nu läcker ut ca 100 liter olja per dygn. Det handlar
            framför allt om förlisningar efter 1914 som är kartlagda.
          </p>
          <head xml:id="i-YHz1ZmdGou3NTGg7YTrPVq" type="h1">
            Vetenskaplig rådgivning, uthållig fiskeförvaltning och fiskekontroll
          </head>
          <p xml:id="i-Mj6zQn1JWuZzZgXNqYXXSt">
            Internationella havsforskningsrådets rådgivande kommitté för
            fiskeriförvaltning (ACFM) ger rekommendationer för hur mycket
            olika fiskbestånd får exploateras (TAC) och ger ibland även rekommendationer
            för andra förvaltningsåtgärder. Rekommendationerna ligger sedan
            till grund för förhandlingarna om ländernas kvoter m.m. Beståndsberäkningarna
            är beroende av att man utgår från fiskeristatistikens kvalitet,
            dvs. hur väl fångsterna rapporteras. Om man inte vet hur mycket
            som har fångats (av vilka storleks- eller åldersklasser), landats
            eller kastats över bord ökar osäkerheten i resultaten. Det finns
            metoder som är oberoende av fisket, t.ex. försöksfisket med undersökningsfartyg
            och akustiska undersökningar med undersökningsfartyg (i Sverige
            med Argos). Dessa kan dock inte ersätta proven tagna av kommersiella
            fångster och deras kombination med fiskeristatistiken.
          </p>
          <p xml:id="i-DnPhffvMUfkxr7XMQWa9ez">
            Alltför ofta skiljer sig beståndsuppskattningarna och yrkesfiskets
            erfarenheter av bestånden väsentligt. En prioriterad åtgärd för
            förvaltningen bör vara att utveckla metodiken för beståndsuppskattning
            för att öka tillförlitligheten.
          </p>
          <p xml:id="i-UGCiAyQzZaG2EiodrrSHYQ">
            I all förvaltning bör man bygga på tidigare erfarenheter och
            åtgärder som visat sig vara effektiva. På många håll i världen
            har det visat sig att om fiskets förvaltning får ett starkt stöd
            genom fiskets egna organisationer blir förvaltningen lättare accepterad
            och framför allt effektivare. Genom att förankra dessa förvaltningsåtgärder
            hos berörda intressenter skapas förutsättningar för att regelverk
            efterlevs. Det innebär att åtgärder måste förberedas genom dialog
            mellan de olika parterna. Genom återkommande översyn av planerna
            kan man granska effekterna av insatserna och revidera mot bakgrund
            av ny kunskap.
          </p>
          <p xml:id="i-7EfHQGjT5r5Z9ZiyfACQVT">
            En central del av en effektiv förvaltning är en fungerande kontroll.
            För att göra det möjligt för den enskilde fiskaren att följa regelverket
            bör reglerna vara tydliga, ändamålsenliga, konsekventa och likalydande
            för fiskare från olika länder som bedriver samma fiske. I den
            aktuella handlingsplanen mot illegalt fiske i Östersjön bör ansträngningen
            riktas mot det systematiska fusk som underminerar beståndsuppskattningar
            och det uthålliga fisket.
          </p>
        </div>
        <div type="motSignatures">
          <list>
            <item xml:id="i-HhHrWuLGE1Xh3QbPFdbWkJ" who="i-TECanR77Prb79DHwPvLitN">
              Annelie Enochson (kd)
            </item>
          </list>
        </div>
      </div>
    </body>
  </text>
</TEI>
