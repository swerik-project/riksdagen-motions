<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-UbU-00395">
  <teiHeader>
    <fileDesc>
      <titleStmt>
        <title>Teckenspråkstolkning vid Örebro universitet</title>
        <author corresp="i-CYXB5gc8UwhvnW3jqhdnoq">av Sven Gunnar Persson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Teckenspråkstolkning vid Örebro universitet</title>
          <idno type="rdwebb">GS02Ub395</idno>
          <rs type="number">Ub395</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GS02Ub395/text</ref>
          <ref type="dokument_url_html">http://data.riksdagen.se/dokument/GS02Ub395</ref>
          <ref type="dokumentstatus_url_xml">http://data.riksdagen.se/dokumentstatus/GS02Ub395</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CYXB5gc8UwhvnW3jqhdnoq</idno>
            <name>Sven Gunnar Persson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HRbh7T62dwrpNTuRTpPfqj" type="signed"/>
        <correspContext corresp="i-HRbh7T62dwrpNTuRTpPfqj">
          <note type="signatory" corresp="i-CYXB5gc8UwhvnW3jqhdnoq"/>
        </correspContext>
        <correspAction type="referral" xml:id="i-CLihm5t9QRLdt5ywFuzbZv">
          <date when="2004-10-14"/>
        </correspAction>
        <correspAction type="dismissal" xml:id="i-RvhrXwGtLhQMZ4ToVxjBDK">
          <date when="2004-10-14"/>
        </correspAction>
        <correspAction type="submission" xml:id="i-YB9Zcoex19Wir76zf71Ng6">
          <date when="2004-10-05"/>
        </correspAction>
        <correspAction type="assigned" xml:id="i-V13s5EzCGocifzr3JbJkb8"/>
        <correspContext corresp="i-V13s5EzCGocifzr3JbJkb8">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_Ub_395/mot_200405_Ub_395-0001.pdf"/>
      <div type="motHeader" xml:id="i-AWQypVGH5RKSfT4it4xDD9">
        <div type="motTitle" xml:id="i-VigTMx6Fesntj9Jj7DHNps"/>
        <div type="motSubmissionInfo" xml:id="i-FB1UvZFEdFM4raJ235aDjf"/>
      </div>
      <div type="motBody" xml:id="i-BgBpPK2NiBAkgFyChfkSDX">
        <div xml:id="i-9HRGkKX4hPa548BoXX2onu">
          <p xml:id="i-8CMLfV3UAXtsQNZrnmMAh">
            2004/05 mnr: Ub395 pnr: kd904
          </p>
          <p xml:id="i-VWApnUyivNxJVgurBxtMYs">
            Motion till riksdagen 2004/05:Ub395
          </p>
          <p xml:id="i-XG5DZbDYTf4cyFc81e84Ts">
            av Sven Gunnar Persson (kd)
          </p>
          <p xml:id="i-Wsn3mFQ4sotKxD1ojDEifL">
            Teckenspråkstolkning vid Örebro universitet
          </p>
          <p xml:id="i-7UxJts7NdCvtDqgX561Yy7">
            Förslag till riksdagsbeslut
          </p>
          <p xml:id="i-EThVtiV9abHvkhfTcWf1bZ">
            Riksdagen tillkännager för regeringen som sin mening vad i motionen
            anförs om behovet av stödinsatser från det nationella anslaget
            till Örebro universitet för kostnader för tolkar till döva, dövblinda
            och hörselskadade studenter.
          </p>
          <p xml:id="i-4KDiYs9HrVEpAEH7Yrpi3w">
            Motivering
          </p>
          <p xml:id="i-QXEzGsKekb8MBh9YNcuqVX">
            Örebro som region är den enda ort i Sverige där döva och hörselskadade
            barn och ungdomar kan gå i förskola, grundskola och gymnasieskola
            i teckenspråkig miljö. Detta förhållande är unikt inte bara i
            Sverige utan också i världen. I Örebro finns den största förskolan
            och den största av landets fem specialskolor för döva och hörselskadade
            barn och ungdomar i landet. Ungdomar kan efter grundskolan fortsätta
            på Riksgymnasiet för Döva (RGD) och Riksgymnasiet för Hörselskadade
            (RGH) i Örebro. Expertisen och resurserna på svenskt teckenspråk
            har koncentrerats till Örebro. Det faktum att Örebro utgör ”huvudstad”
            för döva och hörselskadade personer gör att många familjer flyttar
            dit för att barnen skall få tillgång till goda utbildningsmöjligheter
            i teckenspråkiga miljöer. Konsekvensen av att många döva och hörselskadade
            samlas i Örebro blir att de också har tillgång till aktiviteter
            utanför skolan. Någon möjlighet att fortsätta sin utbildning vid
            universitet eller högskola i teckenspråkig miljö, dvs. en miljö
            där informationen mellan student och lärare sker direkt via teckenspråk,
            har dock döva och hörselskadade ungdomar inte. Deras möjlighet
            till universitetsstudier är begränsad till individualintegrering
            i hörande miljö om de kan erbjudas tolk. I dag förekommer dock
            att teckenspråkiga studenter som blivit antagna till olika utbildningar
            vid Örebro universitet inte kan erbjudas tolkning. Detta innebär
            i praktiken att de inte kan gå den utbildning de antagits till.
            Situationen blir
          </p>
          <pb facs="riksdagen-motions-pdf/data/200405/mot_200405_Ub_395/mot_200405_Ub_395-0002.pdf"/>
          <p xml:id="i-SfBTSHomC5RnT4M6DJ1Y3">
            2004/05:Ub395
          </p>
          <p xml:id="i-7oVPixw6J7qz1FPw7UVhGf">
            alltmer ohållbar för varje år som går, i takt med att fler och
            fler tolkanvändare söker sig till akademiska studier. Aldrig har
            så många tolkanvändare sökt sig till Örebro universitet som under
            de senaste åren. Universitetet avsätter i likhet med andra universitet
            och högskolor en viss procent av grundutbildningsanslaget för
            särskilda stödåtgärder för studenter med funktionshinder. Universitet
            och högskolor söker i efterhand ersättning för de kostnader man
            haft hos Stockholms universitet, som har uppdraget att fördela
            det nationella anslaget för stödinsatser till studenter med funktionshinder
            mellan universiteten och högskolorna. Numera får även enskilda
            utbildningsanordnare med examensrätt del av dessa pengar, något
            som länge varit önskvärt. Det är enligt min mening nödvändigt
            att omfördela medel direkt till Örebro universitet för de beräknade
            tolkkostnaderna för dövtolkning, inte minst med tanke på de studenter
            som inte själva skall behöva oroa sig för om studierna är tillgängliga
            för dem eller ej.
          </p>
          <p xml:id="i-Ftgrey2T1CMkXUCZfjD1vW">
            Stockholm den 4 oktober 2004
          </p>
          <p xml:id="i-KemFYNRQ51awDezvWKN21e">
            Sven Gunnar Persson (kd)
          </p>
        </div>
      </div>
    </body>
  </text>
</TEI>
