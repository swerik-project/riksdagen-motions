<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-KrU-03985">
  <teiHeader>
    <fileDesc>
      <titleStmt>
        <title>med anledning av skr. 2020/21:95 Barns och ungas läsning</title>
        <author corresp="i-KHxTD13x4T7QRobXtjMm4K">av Roland Utbult m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3985 av Roland Utbult m.fl. (KD)</title>
          <idno type="rdwebb">H8023985</idno>
          <rs type="number">3985</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H8023985/text</ref>
          <ref type="dokument_url_html">http://data.riksdagen.se/dokument/H8023985</ref>
          <ref type="dokumentstatus_url_xml">http://data.riksdagen.se/dokumentstatus/H8023985</ref>
          <ref type="docx">http://data.riksdagen.se/fil/3D2293F5-5C14-4056-A48E-9615EF3C463C</ref>
          <ref type="pdf">http://data.riksdagen.se/fil/E3D3203D-8AD5-442E-A142-83DF4DAED596</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-NHqTsXnUVsZFg94vA6SKDr</idno>
            <name>Acko Ankarberg Johansson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-Fnk9Zpnk5sS5WYPNBLTPx3</idno>
            <name>Pia Steensland</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-WRiXUtixNTz4kgEnAAs5GH</idno>
            <name>Christian Carlsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Cgm33rk6MnBLn9y5N8XfuZ" type="basedOn"/>
        <correspContext corresp="i-Cgm33rk6MnBLn9y5N8XfuZ">
          <ref>Skrivelse 2020/21:95</ref>
        </correspContext>
        <correspAction xml:id="i-V33Vz9qh8gFBAUjzScY2SU" type="signed"/>
        <correspContext corresp="i-V33Vz9qh8gFBAUjzScY2SU">
          <note type="signatory" corresp="i-KHxTD13x4T7QRobXtjMm4K"/>
          <note type="signatory" corresp="i-NHqTsXnUVsZFg94vA6SKDr"/>
          <note type="signatory" corresp="i-Fnk9Zpnk5sS5WYPNBLTPx3"/>
          <note type="signatory" corresp="i-WRiXUtixNTz4kgEnAAs5GH"/>
        </correspContext>
        <correspAction xml:id="i-2SYEPrNqnsgQKbHqP1i4sB" type="submitted">
          <date when="2021-04-20"/>
          <time when="15:33:22"/>
        </correspAction>
        <correspAction xml:id="i-PxyZ6Mh4XRvoX5zwubuDa5" type="reviewed">
          <date when="2021-04-23"/>
          <time when="17:15:21"/>
        </correspAction>
        <correspAction xml:id="i-YJpgAZda7mnBf37tbRS2JZ" type="dismissed">
          <date when="2021-04-27"/>
        </correspAction>
        <correspAction xml:id="i-Muv2ZHy3HeGSrJat5eZ8ZS" type="referred">
          <date when="2021-04-28"/>
        </correspAction>
        <correspAction xml:id="i-UERRoUfa8bFnwVKVagCENU" type="assigned">
          <date when="2021-06-22"/>
          <time when="17:05:10"/>
        </correspAction>
        <correspContext corresp="i-UERRoUfa8bFnwVKVagCENU">
          <ref type="assignedTo">Kulturutskottet</ref>
        </correspContext>
        <correspAction xml:id="i-TLHDpSFgHpqs9YKGvbfZud" type="behandlas_i"/>
        <correspContext corresp="i-TLHDpSFgHpqs9YKGvbfZud">
          <ref type="uppgift">2020/21:KrU7</ref>
          <ref type="ref_dok_id">H801KrU7</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU7</ref>
          <ref type="ref_dok_titel">Barns och ungas läsning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8HXkH9xndXcT8r8Zff5TxM" type="motHeader">
        <div xml:id="i-LWMAhX21CZHJN8oRmVbugU" type="motTitle">
          Motion till riksdagen 2020/21:3985 av Roland Utbult m.fl. (KD)
          med anledning av skr. 2020/21:95 Barns och ungas läsning
        </div>
      </div>
      <div xml:id="i-22Zx6SstPSCYgnC6nT6R63" type="motBody">
        <div xml:id="i-Mqscgbxu4TGLAU8Ja521x9" type="motProposal" subtype="förslag">
          <head xml:id="i-9kBFHdPJaUnP5TPYPyJhKg">
            Förslag till riksdagsbeslut
          </head>
          <list xml:id="i-P8ZGvUadvvdzH3FK5VYKda" style="ol">
            <item xml:id="i-CmwHCNDmjXKvW8Uy27VtkM">
              Riksdagen ställer sig bakom det som anförs i motionen om främjande
              av barns och ungas läsning och tillkännager detta för regeringen.
            </item>
            <item xml:id="i-TNaRV5x2oajQ7aoMjkTETT">
              Riksdagen ställer sig bakom det som anförs i motionen om vikten
              av den fria läsningen under skoltid och tillkännager detta för
              regeringen.
            </item>
            <item xml:id="i-79hB4sfneYgEBM5kQWEcam">
              Riksdagen ställer sig bakom det som anförs i motionen om en klassikerlista
              och tillkännager detta för regeringen.
            </item>
            <item xml:id="i-Hx5Pm8w2NsNKDYKQmeAbBL">
              Riksdagen ställer sig bakom det som anförs i motionen om fortbildning
              och kompetensutveckling för lärare och tillkännager detta för
              regeringen.
            </item>
            <item xml:id="i-2VqG8Gc4UbMeKZgKspNgbh">
              Riksdagen ställer sig bakom det som anförs i motionen om bibliotek
              i utanförskapsområden och tillkännager detta för regeringen.
            </item>
          </list>
        </div>
        <div xml:id="i-B45JYqZLe8sJSAkCZoGk8e" type="motContent">
          <head xml:id="i-USPckxmzGavPqRtYRrmPWe" type="h1">
            Motivering
          </head>
          <p xml:id="i-6XFrbFeXnJJfmedwLLgSbW">
            Kristdemokraterna anser att det är angeläget att främja barns
            och ungas läsning och välkomnar därför skrivelse 2020/21:95 som
            beskriver regeringens förslag inom området. Vi vill i denna följdmotion
            ge vår syn på regeringens skrivelse och förslag och sedan redogöra
            för våra förslag som främjar barns och ungas läsning.
          </p>
          <head xml:id="i-97ZnNZiM3nkZ8gtdNRBjQ" type="h1">
            Läsfrämjande insatser i och utanför skolan
          </head>
          <p xml:id="i-FxdUetkffLnaPoRYjRsSqx">
            Skrivelsen berör behovet av läsfrämjande insatser både i och
            utanför skolan, och att dessa insatser bör samverka i högre utsträckning
            än vad som sker i dag, i syfte att bidra till att barn och unga
            ges mer likvärdiga förutsättningar för en fullgod läsförmåga och
            lustfyllda läsupplevelser. Kristdemokraterna instämmer i att det
            finns ett behov av läsfrämjande insatser. Därför ser vi också
            positivt på regeringens förslag om att ett läsråd inrättas som
            ett särskilt organ inom Statens kulturråd, med uppdraget att samla
            och samordna aktörer och insatser kring barns och ungas läsning.
          </p>
          <head xml:id="i-6MEjLWuyh7sUiQQWrKd1Ff" type="h1">
            Ökad samverkan och läsning i förskolan
          </head>
          <p xml:id="i-Q5ytnxUZy9RfrNFknFADoH">
            Vi ser det som ett steg i rätt riktning att samverkan ökar mellan
            folkbiblioteken, barn­hälsovården och förskolan i syfte att stärka
            små barns språkutveckling. Det är också viktigt att det görs fortsatta
            satsningar på förskolan för att stärka barns språkutveckling;
            häri vill vi emellertid understryka vikten av läsfrämjande insatser
            även i förskolan och för barn i unga åldrar. Förskolan kan enligt
            Skolverket påverka barns förhållningssätt till text och intresse
            för språkets uttrycksmöjligheter, genom ett medvetet och planerat
            arbete
            <ref xml:id="i-6huraUiFnXoag2fCKRoLai" target="i-2VMa8xubCgJ1q5W7sHeJuV">
              [1]
            </ref>
            . Skolverket har även visat att högläsning kan ha flera goda
            effekter på språk­utvecklingen och utvecklar barns fantasi och
            föreställningsförmåga, talspråk och ord­förråd, berättande och
            förmåga att uttrycka tankar, intresse för bild och text och förmåga
            att förstå sin omvärld
            <ref xml:id="i-TjiWRGpRGSTuDWDMe1QDtM" target="i-MTYuCBSgnUGyx7BhC3jQPw">
              [2]
            </ref>
            . Därför finns högläsning också med i läroplanen för förskolan
            och är enligt Kristdemokraterna viktigt att prioritera som en
            del i förskoleverksamheten.
          </p>
          <head xml:id="i-WaNsQPbkZgsDmcoYaW9ExX" type="h1">
            Elevers språk-, läs- och skrivutveckling
          </head>
          <p xml:id="i-3anzTuAZqrVptAYvxuifPw">
            Vi håller vidare med om det som nämns i skrivelsen att skolan
            bör fortsätta att stärka elevers språk‑, läs- och skrivutveckling.
            Skolans viktiga roll i detta avseende går inte att ta miste på,
            och Kristdemokraterna ser också positivt på att Läslyftet fortsätter
            som en del av de nationella skolutvecklingsprogrammen. Det är
            också av stor vikt att regering­en nämner fritidshem och skollov,
            där stimulans av barns och ungas läsförmåga och intresse kan ske.
            Däremot saknar vi i skrivelsen ett fokus på familjen som en viktig
            gro­grund för såväl läs- som språkinlärning och där inspiration
            ges. Därför vill vi understryka vikten av läsning även i hemmen,
            och behovet som finns av att politiken uppmuntrar föräldrar och
            familjer till läsning och högläsning i högre grad än vad som sker
            i dag. En studie av Krishnan och Johnson 2014 har visat att de
            barn som har fått erfarenhet av böcker redan vid tre fyra månaders
            ålder har bättre kommunikativa förmågor vid åtta månaders ålder
            än barn som inte har den erfarenheten. Att förälder och barn delar
            upplevelsen av böcker bidrar också till att utveckla sociala förmågor,
            som är viktiga förmågor vid senare inlärning.
            <ref xml:id="i-4tGtjkFueus6r17mP9z7jW" target="i-W5ErEWieQ2T2FnsMi7hi5o">
              [3]
            </ref>
          </p>
          <head xml:id="i-PS2ypukfQZrfJjantGLdpn" type="h1">
            Läsande förebilder och bibliotek
          </head>
          <p xml:id="i-MiD7q57pCGygRFtP4t1Xpe">
            Vi ser även positivt på regeringens förslag om de ytterligare
            insatser som Statens kultur­råd bör genomföra för att stödja läsande
            förebilder och på utvecklandet av barns och ungas språk. Häri
            vill vi nämna den vikt som tillräckliga kunskaper i svenska har
            för att möjliggöra alla barns och ungas delaktighet i samhället
            såväl som för möjligheten att delta i demokratiskt valda församlingar
            och organisationer. Vi ser det också som viktigt att barn och
            unga får möjlighet att utveckla sitt minoritetsspråk, modersmål
            och tecken­språk, jämte det svenska språket, samt att barnen har
            tillgång till litteratur på olika språk. Kristdemokraterna stöttar
            förslaget om att ett nationellt läsfrämjandelyft för folk­bibliotekarier
            bör införas med ett särskilt fokus på barns och ungas läsning.
            Vi vill lika­så understryka vikten av skolbibliotek för att väcka
            barns och ungas intresse för läsning och böcker.
          </p>
          <head xml:id="i-CC6eGdGkAFAbihAuCbUzx6" type="h1">
            Kristdemokraternas förslag för att främja läsning hos barn och
            unga
          </head>
          <p xml:id="i-ATHKgCryqKaJhFMsKKrTZo">
            Kristdemokraterna ser det som viktigt att främja barns och ungas
            läsning. Vi är därför oroade över att den tid som barn och unga
            lägger på läsning sjunker. Unga i dag möter inte heller de krav
            som ställs på deras förmåga att uttrycka sig skriftligt när de
            ska läsa vidare på högskola och universitet eller söka ett kvalificerat
            arbete.
          </p>
          <p xml:id="i-QkVX2hrgtpjHJxWZGmfKuc">
            Att behärska det svenska språket är en nyckel för framgång i
            samhället. För ett barn som växer upp i ett hem utan böcker och
            utan en lästradition är det särskilt viktigt att skolan stimulerar
            och uppmuntrar läsning, inte minst om barnet inte har svenska
            som moders­mål. Kristdemokraterna vill utöka den fria läsningen
            genom att ge den utrymme under skoltid.
          </p>
          <p xml:id="i-2qagRzZfDmvYij8vLamxHF">
            Under ett antal år har inriktningen varit att det viktigaste
            är att barnen läser, inte vad de läser. I ett avseende är det
            sant; det är viktigt för barns läsutveckling att stimulera all
            läsning, att inspirera och sporra lusten att läsa. Men denna inställning
            riskerar att leda till att eleverna inte kommer i kontakt med
            litteraturhistoriens stora verk. Därmed för­lorar de viktig vägledning
            in i en litterär värld som inte bara kan utveckla deras språk­liga
            förmåga utan också stimulera deras personliga utveckling och berika
            deras liv. På ett samhälleligt plan riskerar det att leda till
            språklig utarmning, historielöshet och för­lorad kunskap om vårt
            kulturarv. En bärande tanke i folkbildningstraditionen är att
            även barn som är mindre privilegierade, de som inte har välutbildade
            föräldrar, kan lyfta sig själva och forma ett bättre liv genom
            att erövra kunskap. Om skolan överger denna tanke så nyttjar vi
            inte skolan som en institution för ökad integration och jämlikhet.
            Om inte skolan erbjuder vägledning in i litteraturhistorien så
            blir den ett privilegium förbe­hållet dem som får detta med sig
            hemifrån eller vars föräldrar medvetet valt en skola där detta
            är ett inslag. I en tid av mångfald och alltmer individualiserad
            mediekonsumtion ökar dessutom behovet av gemensamma referenspunkter.
            Kristdemokraterna vill därför införa en klassikerlista, en lista
            med litterära verk – romaner, noveller, essäer, sagor, dikter,
            alltifrån antiken till nutid – men också filmer och musik, som
            alla elever bör komma i kontakt med och ta del av under sin skolgång.
            En lista bör gälla för grund­skolan. För de lägre åldrarna kan
            det med fördel göras i samverkan i hemmet
            <ref xml:id="i-12LWc5zPK3GJsPUycU1PKT" target="i-DUCNVrN1W4GZu7BS3V7FMU">
              [4]
            </ref>
            . För gymnasieskolan bör listans omfattning vara olika beroende
            på program, men med en gemensam bas. Det är inte politiker som
            ska bestämma vilka verk som ska ingå. Urvalet bör göras utifrån
            verkets litterära och språkliga kvaliteter samt dess kulturhistoriska
            betydelse. Det är viktigt att visa på såväl internationellt som
            nationellt viktiga verk. Urvalsprocessen bör vara öppen och Skolverket
            ha huvudansvaret, men de litteratur­historiska och idéhistoriska
            institutionerna vid våra universitet spelar en stor roll. Önskvärt
            är också att Svenska Akademien är involverad.
          </p>
          <p xml:id="i-RRPWc8U4aXeftntx94mvYU">
            Kristdemokraterna vill också ge elever mer lärarledd undervisning
            och vi anser att Skolverket bör ges i uppdrag att utreda hur den
            garanterade undervisningstiden stegvis ska komma upp i OECD-snitt.
            Vi avsatte medel för detta i vår budget för 2021. Vi föreslår
            också att det införs en fortbildning i svenska som andraspråk
            för svensklärare samt ökad tillgång på specialpedagoger och speciallärare
            genom kompetensutveckling. Vi anslog medel för detta i vår budget
            för 2021.
          </p>
          <p xml:id="i-KhL63eWau2EHZCLWfc7vxn">
            För att underlätta förutsättningarna för läsning är biblioteken
            en ytterst viktig aktör. Folkbiblioteken får inte bli en kommunal
            budgetregulator utan måste få leva vidare, oavsett kommunens storlek.
            För att kunna möta behovet av tillgänglig litteratur kan det ibland
            bli nödvändigt att ta till okonventionella lösningar för att kunna
            finansiera biblio­tek med generösa öppettider. Dessutom är skolbiblioteken
            av stor vikt för elevers bildning och lästräning. Kristdemokraterna
            menar att en bred satsning på läsning och kunskapsinhämtning görs
            genom att betona skolans bildningsuppdrag och att rikta insatser
            för ökad läsförståelse och läsinlärning där de kommer alla barn
            till del. Vi menar vidare att det är viktigt att utveckla kultursamverkansmodellen
            genom att öka samverkande insatser från staten till regionerna
            och undvika att statliga kulturinsatser görs vid sidan av som
            underminerar kultursamverkansmodellens viktiga funktion. I regeringens
            budget för 2020/21 görs en stor satsning på kultursamverkansmodellen,
            något som vi välkomnar. I modellen fördelas bl.a. medel till bibliotek
            och läs- och litteraturfrämjande. Vi drar ned en del av det ökade
            anslaget för 2021 och omfördelar i stället en del av satsningen
            till bibliotek i utanförskapsområden. Kristdemokraterna förlänger
            därmed också den satsning som Kristdemokraterna och Moderaterna
            gjorde på bibliotek i utanförskapsområden i vår gemensamma budget
            inför år 2019, och avsätter medel i vår budget för åren 2022 och
            2023. Ben White, som är ordförande för Conference of European
            National Librarian’s Copyright Working Group, skriver i en artikel
            från 2012 om den roll som bibliotek spelar för att garantera tillgång
            till kunskap. I artikeln menar White att bibliotek är viktiga
            i samhället som en väg in till kunskap och kultur. Bibliotek är,
            enligt artikeln, synonyma med utbildning och erbjuder många olika
            möjligheter till lärande, vilket sedan kan understödja ekonomisk,
            social och kulturell utveckling
            <ref xml:id="i-9F1b9H1pC6vArsAR3UhtUt" target="i-3pEE1yXobjj1AcpJt1STNC">
              [5]
            </ref>
            . Kristdemokraterna anser att det är viktigt att bibliotek finns
            tillgängliga för människor i olika sociala kontexter för att främja
            inte minst läsförståelse. Av denna anledning vill vi också fortsätta
            satsningen på bibliotek i utanförskapsområden.
          </p>
        </div>
        <div xml:id="i-GpQYPCd7ZBkjhAEBD8nnJS" type="motSignatures">
          <list xml:id="i-S6kqggFfsue6vpZMihUdJF">
            <item xml:id="i-EUQQCnr2MBe1gUDwrr3Zop">
              Roland Utbult (KD)
            </item>
            <item xml:id="i-R8rmdM9a4oKFofEEP9VcP1">
              Acko Ankarberg Johansson (KD)
            </item>
            <item xml:id="i-EkYbUwfH3MEKCm6sz4Nh4W">
              Pia Steensland (KD)
            </item>
            <item xml:id="i-RysCiBLt3o99svnNZASi8P">
              Christian Carlsson (KD)
            </item>
          </list>
        </div>
        <div xml:id="i-45pC5qSATW8ShrncwCUhM5" type="motNotes">
          <noteGrp xml:id="i-6zPU5he8e1ffNKGLuCgQYp">
            <note xml:id="i-2VMa8xubCgJ1q5W7sHeJuV">
              [1] Katarina Kärnebro, 2018, Viktigt att skapa stimulerande läsmiljöer
              i förskolan, Skolverket.
            </note>
            <note xml:id="i-MTYuCBSgnUGyx7BhC3jQPw">
              [2] Ann S. Pihlgren, 2019, Språk-, läs- och skrivutveckling –
              Förskola, Modul: Läsa och berätta, Del 1: Högläsning, Skolverket.
            </note>
            <note xml:id="i-W5ErEWieQ2T2FnsMi7hi5o">
              [3] Krishnan &amp; Johnson, 2014, A review of behavioural and
              brain development in the early years: the toolkit for later book-related
              skills, University of London.
            </note>
            <note xml:id="i-DUCNVrN1W4GZu7BS3V7FMU">
              [4] Mikael Kindgren, Pedagog Örebro, BerättarVäx – lovordat läsprojekt
              i ny upplaga, 16/3 -21: https://extra.orebro.se/pedagogorebro/gymnasieskolagysarskola/berattarvaxattvaxatillsammansgenomattlasaochs
              amtala.5.3d631c4f165eb81daf438f6.html.
            </note>
            <note xml:id="i-3pEE1yXobjj1AcpJt1STNC">
              [5] Ben White, British Library, Guaranteeing Access to Knowledge:
              The Role of Libraries, Augusti 2012: https://www.wipo.int/wipo_magazine/en/2012/04/article_0004.html.
            </note>
          </noteGrp>
        </div>
      </div>
    </body>
  </text>
</TEI>
