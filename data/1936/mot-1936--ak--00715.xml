<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1936/mot_1936__ak__715/mot_1936__ak__715-001.pdf"/>
      <fw xml:id="i-TArChm8cXaks81doQCEdm1">
        Motioner i Andra kammaren, Nr 715. 3
      </fw>
      <div type="motHeader" xml:id="i-L27MS6aJyP5aQCPZSmXgsj">
        <div type="motTitle" xml:id="i-7tEYkEd3i5oX5872K1YF1Z"/>
        <div type="motSubmissionInfo" xml:id="i-JWZ42vBGa2rCopGHDaiW9Z"/>
      </div>
      <div type="motBody" xml:id="i-Y4iJQEKdHVePYmoawxomfi">
        <div xml:id="i-4nVzWzsde9b1AZzYTvs2yd">
          <p xml:id="i-D2ZPeFqw2ninG1hjXUPFub">
            Nr 715.
          </p>
          <p xml:id="i-KfptUN6kRkmZKsxpaaWYW">
            Av herr Gustafson i Kasenberg, i anledning av Kungl. Maj:ts pro-
            position, nr 219, angående omläggning av skyddshems-
          </p>
          <p xml:id="i-SKqJ2CnbfELriWD1Ep9CzB">
            verksamheten m. m.
          </p>
          <p xml:id="i-XaxfjmebiNzUCghcbuhx6G">
            För ett övertagande från statens sida av skyddshemsverksamheten
            med anledning av Kungl. Maj:ts proposition nr 219 bör enligt min
            mening erford- ras vissa preciseringar och justeringar i vad sålunda
            föreslagits, och jag till- låter mig därför vördsamt yrka därpå.
            Såsom en allmän orientering för dessa yrkanden kan jag i allt
            väsentligt åberopa, vad som anförts vid C. S. A:s konferens (om
            sakkunnigförslaget) den 21 september 1935 av dr Rurik Holm i följande
            delar av hans uttalande: »Enligt de sakkunnigas förslag skall
            skyddshemsorganisationen omge- staltas så att det inrättas särskilda
            hem (skolhem) för de omhändertagna skolpliktiga barnen och särskilda
            yrkeshem för äldre gossar, särskilda hem- skolor för äldre flickor,
            varvid gränsen sättes till 15 års ålder, undantagsvis vid uppnådda
            16 år eller redan vid fyllda 14 år. De moralpedagogiska och psykologiska
            skäl, som av de sakkunniga anföras för en uppdelning vid denna
            ålder — varvid dock ett anmärkningsvärt undantag göres i fråga
            om flickorna — äro emellertid minst sagt diskutabla. Den psykologiska
            grän- sen lär icke generellt kunna fixeras till 15-årsåldern utan
            är svävande. — -— Emellertid, i stort sett torde de praktiska
            skäl, som de sakkunniga anfört, tala för en uppdelning vid 15-årsgränsen.
            Men i vissa fall måste en överflyttning vid nämnda ålder ur uppfostringssynpunkt
            verka menligt på den unge; och därför borde vid en omorganisation
            — med fasthållande vid 15-årsgränsen i allmänhet — den möjligheten
            hållas öppen, att då särskilda orsaker föran- leda därtill, en
            i skolhem intagen gosse kan få kvarstanna där även under den fortsatta
            vårdtiden intill fyllda 18 år. — — — Då man betänker, att de barn
            som skola erhålla fostran vid dessa skol- hem företrädesvis komma
            från landsbygden (Stockholm och Göteborg skola ha egna skolhem),
            och att de, som vid 15-årsåldern utskrivas från skolhem och ej
            överflyttas till yrkeshem, i de flesta fall torde få anställning
            hos jord- brukare, måste man beteckna det som en mycket betänklig
            brist i deras upp- fostran inom skolhemmet, att de icke fått övning
            i de arbetsuppgifter och vana vid de arbetsförhållanden, som förekomma
            i goda jordbrukarhem. Ett skolhem utan jordbruk skulle säkerligen
            sämre fylla sin uppgift än de nu- varande skyddshemmen. — — —
            Det behöver understrykas, att uppfostringsarbetet vid skolhemmen
            är fullt så maktpåliggande och betydelsefullt som vid yrkeshemmen.
            Vid skolhem- men skall skolundervisning meddelas, motsvarande
            den, som förekommer
          </p>
          <pb facs="riksdagen-motions-pdf/data/1936/mot_1936__ak__715/mot_1936__ak__715-002.pdf"/>
          <fw xml:id="i-MKAE6KeRkVZvytYc7tbyZQ">
            4 Motioner i Andra kammaren, Nr 715.
          </fw>
          <p xml:id="i-PbBSFuxKL1iLTWiXBteZjW">
            i sjuårig folkskola. Eleverna komma emellertid att befinna sig
            på mycket olika kunskapsnivå, enär en del av dem vid intagningen
            i hemmen, i fråga om kunskaper, står på småskolestadiet, och de
            torde därför i regel böra vara fördelade på två läraravdelningar.
            Detta skulle medföra, att förestån- darens och husmoderns dagliga
            gärning bleve en motsvarighet till en lärares hela arbete i skolan.
            Vid utförandet av praktiska arbetsuppgifter kunna 20 till 30 elever
            av detta slag svårligen hållas samman i ett arbetslag — och följaktligen
            finge föreståndaren eller husmodern handleda den ena arbets- gruppen,
            assistenten den andra. Därtill kommer så elevernas övervakning
            under läxläsning och fritid m. m. Hur skall tiden kunna räcka
            till för före- ståndaren och husmodern att sköta andra krävande
            plikter, som åligga dem? Föreståndaren har t. ex. att upprätthålla
            förbindelsen med sina elevers hem; däri ingår bl. a. att mottaga
            besök av föräldrar och målsmän, och de kunna vara ganska tidsödande;
            han måste då och då, kanske icke så sällan och visst inte blott
            för någon timme, lämna hemmet (t. ex. när det gäller att hämta
            och återföra rymmare, ty sådana får man nog även i framtiden räkna
            med). Detta jämte åtskilligt annat synes oavvisligen kräva, att
            ytterligare en lärarekraft anställes vid skolhem, därest ej befattningshavarna
            skola bli alltför arbetstyngda och uppfostringsarbetet bli lidande.
            — — — Jag skall upptaga frågan om tillsynen över skyddshemmen
            till skärskå- dande. De sakkunniga föreslå, att denna skall överflyttas
            från socialdeparte- mentet, närmast byrån för fattigvårds- och
            barnavårdsärenden, till skolöver- styrelsen och ecklesiastikdepartementet,
            men någon bärande motivering här- för har ej framlagts. — — —
            Det är icke möjligt att isolera skyddshemmen från övriga barnavårdsåtgärder.
            För inspektionsmyndigheten gäller det att tillse, att varje barn
            får det slag av vård, som det behöver — således i vissa fall att
            barn i enskilt hem flyttas till skyddshem. — — — Genom den av
            de sakkunniga föreslagna uppdelningen mellan skyddshemsverksamheten
            och den övriga barnavården skulle den förra ryckas lös ur sitt
            naturliga sammanhang. Det skulle uppstå oklarhet och förvirring;
            barnavårdsnämn- derna, särskilt i små kommuner, skulle icke veta
            till vilken myndighet de ha att vända sig, då två barnavårdstillsynsorgan
            etablerats. — Skyddshems- vården är blott till en del en undervisningsfråga
            och kan icke jämställas med vanlig skolverksamhet. De vanartade
            barnens svårigheter bottna i att de kommit på sned i livet, att
            vårdbehovet uppkommit till följd av sociala och moraliska förhållanden.
            Oförbehållsamt bifall måste man däremot ge de sakkunnigas betonande
            av angelägenheten att skapa tillfredsställande utbildningsmöjligheter
            för skyddshemspersonalen.» — — — I anslutning härtill och till
            vad åtskilliga avgivna yttranden innehålla (prop. sid. 37 ff.)
            yrkas, att bestämmelserna om överflyttning från skolhem till yrkeshem
            icke få så bindande karaktär, att en sådan överflyttning icke
            får bero på prövning i särskilda fall, varigenom vårdtiden på
            skolhemmet
          </p>
          <pb facs="riksdagen-motions-pdf/data/1936/mot_1936__ak__715/mot_1936__ak__715-003.pdf"/>
          <fw xml:id="i-JFKqUTxswJg5Hcufq2AqWX">
            Motioner i Andra kammaren, Nr 715. 5
          </fw>
          <p xml:id="i-SNj1ha5cdHwj3UvzVJAv9Q">
            kan utsträckas utöver den föreslagna tidsgränsen. Kompetenta
            instanser för bedömande härav finnas att tillgå. Nu berörda spörsmål
            äger ett visst sammanhang med frågan om jord- brukets bibehållande
            vid skolhemmen. De sakkunniga ha i senare delen av sitt betänkande
            förordat dess bibehållande, och ett högst betydande antal myndigheter
            m. fl. ha uttalat sig därför (prop. sid. 40 ff.). Departements-
            chefen har föreslagit, att jordbruksdriften tillsvidare bibehålles
            vid skolhem- men. — Bland annat har framhållits, att jordbruken
            äro ett viktigt medel i uppfostrans tjänst. Enligt gjorda undersökningar
            har cirka 50 procent av eleverna vid skyddshemmen befunnits höra
            till hjälpklasstadiet och där- under. Även om man från de övriga
            utgallrar 10 procent psykiskt defekta och dylika, torde skolhemmen
            i framtiden få nog många elever, för vilka de praktiska arbetsuppgifterna
            äro ett väsentligt utbildningsmedel, som i särskild grad är ägnat
            att motverka den mindervärdighetskänsla, som eljest gör sig gällande
            hos dem. Ett välskött jordbruk torde utan tvekan kunna förränta
            det kapital som nedlägges i ett dylikt och kan därför icke behöva
            medföra några ökade kostnader för det allmänna. Att jordbruksdriften
            därmed skulle väsentligen läggas på eleverna i fråga är naturligtvis
            inte meningen. Med hänsyn till vad sålunda anförts föreslås att
            jordbruken icke blott för övergångstiden utan för det kommande
            bibehållas vid skolhemmen, låt vara, att ändringar i yrkesorganisationen
            därav följa. Vad personalbehovet angår, har det ovan framhållits
            att jämte förestån- dare och husmoder vid skolhemmen för gossar
            en ytterligare lärarekraft är behövlig. Den ständiga tillsyn och
            handledning av eleverna, som erfordras vid ett skyddshem, kräver
            i stort sett samma personal, om ett hem har 20 eller 30 elever,
            varför någon reducering av personalen vid det lägre elev- antalet
            icke kan ifrågakomma, utan att detta samtidigt medför allvarlig
            risk för personalens överansträngning och för hemmets skötsel.
            För att erhålla en något så när tillfredsställande skolform torde
            ävenledes erfordras en lärare förutom föreståndare. Husmodern-lärarinnan
            torde i varje fall endast helt obetydligt kunna ägna sig åt undervisningen,
            såvitt icke övriga mycket betydelsefulla husmoderliga uppgifter
            skola eftersättas. Att sam- manhålla samtliga eleverna i en undervisningsavdelning,
            ofta bestående av elever från första till och med sjunde klasserna,
            kommer att medföra att skolhemmen riskera att erhålla sämsta tänkbara
            skolform. Lägges härtill att även fortsättningsskolundervisningen
            skall vara för förlagd till skolhem- men, torde detta än ytterligare
            belysa behovet av att föreståndaren för ett skolhem vid sin sida
            ständigt har tillgång till en lärarkraft som kan helt utnyttjas.
            Jag får också föreslå att tillsynen över skyddshemmen icke blott
            för det närmaste budgetåret utan för framtiden skall höra under
            socialdepartemen- tet, då inga som helst avgörande skäl synas
            ha förebragts för en överflytt- ning därifrån; och får jag hänvisa
            till vad ovan anförts i denna sak. I Dan-
          </p>
          <pb facs="riksdagen-motions-pdf/data/1936/mot_1936__ak__715/mot_1936__ak__715-004.pdf"/>
          <fw xml:id="i-PYgx7mvf5sgGH627a1dmZc">
            6 Motioner i Andra kammaren, Nr 715.
          </fw>
          <p xml:id="i-KunUALwqoW1G8BY3bVFzCX">
            mark och Finland lära skyddshemsfrågor ha behandlats under motsvarande
            departement, och detsamma lär vara föreslaget även i Norge. Mot
            den utvidgade utackordering i enskilda hem av skyddshemselever,
            vilken här föreslås, ha från åtskilliga håll betänkligheter yppats.
            De sak- kunniga ha vid sina besök vid skyddshemmen endast påträffat
            ett fåtal elever, beträffande vilka med fog kan sägas, att de
            icke krävt uppfostran i skyddshem. — Om den ekonomiska uppmuntran
            till att mottaga sådana elever, som föreslagits i och med höjd
            fosterlega, har nog med fog fram- hållits, att därmed icke garanteras,
            att man finner de för hithörande svåra uppgifter lämpligaste hemmen.
            I övrigt må härom anföras, att en koncen- tration till ett skolområde
            av 4—6 relativt svåruppfostrade barn torde inne- bära så allvarliga
            risker för andan i en dylik skola, att man måste ställa sig skeptisk
            till att ens såsom ett försök våga sig på något sådant. Det kan
            även starkt ifråagsättas, hurudan den lärares ställning skulle
            bliva bland övriga barns målsmän, som åtoge sig uppgiften att
            placera dessa barn och kontrollera deras fostran. Läraren-övervakarens
            ställning skulle säkerligen bliva ganska vansklig, om han skulle
            nödgas uppträda korrigerande eller underkänna ett hems kvalifikationer
            som fosterhem. Angående personalens ställning äro särskilt klarare
            och fastare utformade bestämmelser att påyrka. I propositionen
            sid. 171 talas om »avtalsenligt tillförsäkrad rätt till pen- sion».
            Detta uttryck synes kräva förtydligande. Då det vidare talas om
            ombyte av befattningshavare, kan häremot an- föras, att efter
            det vederbörande tjänstgjort visst antal år, exempelvis 10, och
            uppnått en ålder av exempelvis 40 år, något ombyte icke bör få
            ske, med mindre än att vederbörande erhålla liknande anställning
            och minst samma löneförmåner genom statens försorg. Enda undantaget
            från denna eller liknande regel kan tänkas i de fall, då den nuvarande
            huvudmannen haft anledning till allvarlig anmärkning mot vederbörande
            eller förklarat denne olämplig för sin tjänst. Och om t. ex. en
            föreståndare med folkskollärarexamen vid överflyttning till folkskola
            kommer att erhålla lägre avlöningsförmåner, bör han erhålla kompensation
            härför av staten. Även här bör gälla viss tjänstetid och ålder
            för erhållande av rätt till denna kompensation. Med avseende på
            den föreslagna uppsägningen av vissa befattningshavare må anföras
            att en dylik uppsägning icke lär kunna ifrågakomma vare sig vid
            stiftelsehemmen eller vid sådana skolhem, där äganderätten kvarstår
            oförändrad. På organisationen i sin helhet har alltså uppsägningsförfaran-
            det icke någon större betydelse för höjandet av skyddshemspersonalens
            stan- dard. För övrigt finnes icke för närvarande och sannolikt
            icke på flera år någon personal att tillgå, åtminstone vad beträffar
            de högre befattnings- havarna, med de kvalifikationer som avses
            att bli genomförda. Uppsägnings- förfarandet verkar därför ganska
            ändamålslöst och föreslås därför bortfalla.
          </p>
          <pb facs="riksdagen-motions-pdf/data/1936/mot_1936__ak__715/mot_1936__ak__715-005.pdf"/>
          <fw xml:id="i-XzG8mzUbkWsWbYkGSo7jVK">
            Motioner i Andra kammaren, Nr 715. 7
          </fw>
          <p xml:id="i-JUGqVjSqsZtF6NoS2uW9y1">
            I den mån avgång eller pensionering äger rum, kan ju nyrekrytering
            av särskilt utbildad och bättre personal ske även vid de förstatligade
            hemmen. Och i vissa fall, när det rör reglerade befattningar,
            och där vederbörande tillförsäkrats samma fasta anställning, som
            tillkommer folkskollärare, lärer uppsägning icke lagligen kunna
            ske, utan att vederbörande gjort sig skyldig till allvarligt tjänstefel.
            Gentemot övriga befattningshavare torde de nu- varande huvudmännen
            icke hava några andra rättsliga förpliktelser än att desamma kunna
            entledigas efter i regel fyra månaders uppsägning. De rätts- liga
            förpliktelserna ha emellertid tidigare ofta fått och böra även
            här vika för dem, som grunda sig på de humanitära, vilka böra
            inrymmas i »samtliga förpliktelser». I överensstämmelse med vad
            ovan yttrats beträffande jordbruken vid skolhemmen bör jordbrukspersonalen
            vid dessa erhålla motsvarande anställ- ning mot enahanda personal
            vid yrkeshemmen. Beträffande barnavårdsnämndernas förhållande
            till här ifrågavarande de- lar av deras uppgifter, varom betänkligheter
            uttalats, i det att de befarats bliva undanskjutna från ansvar
            och inflytande, synes vad som av Kungl. Maj:t uttalats och föreslås
            beträffande förfarandet vid intagning av skydds- hemselever (prop.
            219, sid. 99) böra betyda ett önskvärt utrymme för dessa nämnders
            fullgörande av sina maktpåliggande uppgifter, i och med utveck-
            landet av tillräckliga rådfrågnings- och observationsanordningar.
            Ävenså torde det böra undersökas, huruvida icke möjligheter funnes
            att i anslutning till vad de sakkunniga och departementschefen
            föreslagit men i större utsträckning än vad av dem förutsatts
            söka intressera barnavårds- nämnderna att medverka vid utackordering
            av för skyddsuppfostran intagna barn. Enligt propositionen skall
            denna utackorderingsverksamhet helt hand- havas av skyddshemmen,
            men mycket torde tala för att barnavårdsnämn- derna härvid skulle
            ha vissa större möjligheter att finna lämpliga fosterhem; ej osannolikt
            borde man härvid kunna räkna med en viss hjälpvillighet inom en
            kommun i fråga om en där omhändertagen, och det borde under vissa
            förhållanden uteslutande vara till gagn, om en skyddshemselev
            av den mindre svårbehandlade art, det här är fråga om, kunde återplanteras
            i sin hemsockens miljö. Enligt propositionen skall en barnavårdsnämnd
            till ett skyddshem erlägga 300 kronor, antingen eleven vistas
            å skolhem eller anstalt eller utackorderats. Erhölle en barnavårdsnämnd
            i stället förslagsvis 400 kronor mot att den under betryggande
            kontroll åtoge sig utackorderingen av en skyddshemselev, skulle
            detta säkerligen stimulera barnavårdsnämn- derna till ansträngningar
            att få de mera godartade skyddshemseleverna ut- placerade i enskilda
            hem. För staten innebure förfarandet en ekonomisk vinst, enär
            åtgärden borde vara ägnad att i möjliga fall minska anspråken
            på kostsammare vård å skolhem eller hemskolor. Då inga andra barn
            härvid kunna ifrågakomma än sådana, som omhändertagits av ett
            skyddshem, kan ett system med statsbidrag till denna barnavårdsnämndernas
            utackor-
          </p>
          <pb facs="riksdagen-motions-pdf/data/1936/mot_1936__ak__715/mot_1936__ak__715-006.pdf"/>
          <fw xml:id="i-Mbz1zWzxYMNJcb5Q5idkm">
            8 Motioner i Andra kammaren, Nr 715.
          </fw>
          <p xml:id="i-JCEGoS4ZWo63eusyxEXbmD">
            deringsverksamhet ej föranleda missbruk. Givetvis böra skyddshemmen
            där- med ej fråntagas sin rätt att själva direkt utackordera elever.
            Vad ovan tidi- gare yttrats om faran för att utackorderade skyddshemselever
            bleve så talrika på en ort, att de kunde bilda en både för sig
            själva och omgivningen demo- raliserande koloni, gäller dock även
            för det fall att barnavårdsnämnderna subsidiärt betros med utackordering.
            Jag får hemställa,
          </p>
          <p xml:id="i-6W5gqXEvjU3y6uNi8sRwVn">
            att vad här ovan anförts måtte beaktas vid utskottets ut- formande
            av dess förslag med anledning av Kungl. Maj:ts proposition nr
            219.
          </p>
          <p xml:id="i-Nv5N8DycAoZHhguqdXCoj7" type="date">
            Stockholm den 31 mars 1936.
          </p>
          <p xml:id="i-3yxqV6e5NJNnNgfeViVfA7">
            Arthur Gustafson i Kasenberg.
          </p>
        </div>
      </div>
    </body>
  </text>
</TEI>
