<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00297">
  <teiHeader>
    <fileDesc>
      <titleStmt>
        <title>Psykiskt funktionshindrades levnadsförhållanden</title>
        <author corresp="i-SmQxY46smWu5awEQ2oGr4n">av Ingemar Vänerlöv (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Psykiskt funktionshindrades levnadsförhållanden</title>
          <idno type="rdwebb">GU02So297</idno>
          <rs type="number">So297</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So297/text</ref>
          <ref type="dokument_url_html">http://data.riksdagen.se/dokument/GU02So297</ref>
          <ref type="dokumentstatus_url_xml">http://data.riksdagen.se/dokumentstatus/GU02So297</ref>
          <ref type="doc">http://data.riksdagen.se/fil/6F68AE5A-42A5-4F18-A020-3C557DD7D6F6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SmQxY46smWu5awEQ2oGr4n</idno>
            <name>Ingemar Vänerlöv</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DcUNM5EG6kz1nSmfmqMWP7" type="signed"/>
        <correspContext corresp="i-DcUNM5EG6kz1nSmfmqMWP7">
          <note type="signatory" corresp="i-SmQxY46smWu5awEQ2oGr4n"/>
        </correspContext>
        <correspAction xml:id="i-CRNbrSM5QJCL67JaFkigrd" type="referral">
          <date when="2006-11-07"/>
        </correspAction>
        <correspAction xml:id="i-WyuSN43sXgZueVQ9rQF1Bf" type="dismissal">
          <date when="2006-11-07"/>
        </correspAction>
        <correspAction xml:id="i-VRRrv3oBzBHcRbELrTA7ni" type="numbering">
          <date when="2006-10-31"/>
        </correspAction>
        <correspAction xml:id="i-J2hiH1kUEqZVcDygfHECVx" type="submission">
          <date when="2006-10-31"/>
        </correspAction>
        <correspAction xml:id="i-L96qzDaRagA7FopfboiHC5" type="transfer">
          <date when="2006-10-27"/>
        </correspAction>
        <correspAction xml:id="i-XMKR9ScWUktvCftgSq1pJS" type="assigned"/>
        <correspContext corresp="i-XMKR9ScWUktvCftgSq1pJS">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JkWgUXSZ59VQJDfLLx3yxQ" type="motBody">
        <div xml:id="i-W8j3JgTrR6HiV5ujJ4bZcv" type="motProposal" subtype="förslag">
          <head xml:id="i-5uA9PpvTmkzyMpdhrndi8B">
            Förslag till riksdagsbeslut
          </head>
          <p xml:id="i-HhA88QVADs7SY4tocLoPno">
            Riksdagen tillkännager för regeringen som sin mening vad i motionen
            anförs om de neuropsykiatriskt funktionshindrades levnadsomständigheter.
          </p>
        </div>
        <div xml:id="i-XYR2B7uUYAYXXa5vusuT7k" type="motContent">
          <head xml:id="i-FPQr3AgAYafrNEUfBcyy1k" type="h1">
            Psykiskt funktionshindrades levnadsförhållanden
          </head>
          <head xml:id="i-959aVAN2AqiueYhrMVDJTp" type="h1">
            Motivering
          </head>
          <p xml:id="i-75mL1WdodecxWGTYk78ZgN">
            Välfärdsklyftorna har fördjupats i Sverige under de senaste åren,
            särskilt i den meningen att de svagaste grupperna har fått det
            sämre med avseende på social förankring och livskvalitet, psykisk
            och fysisk hälsa, sysselsättning och ekonomi.
          </p>
          <p xml:id="i-Q2opkms51AjHHZ7V97qtmt">
            Utanförskap kan ha huvudsakligen sociala orsaker, som när man
            kommer som flykting utan ägodelar, utan att kunna vårt språk och
            utan sådan utbildning som vår arbetsmarknad efterfrågar. En andra,
            över tiden, allt vanligare väg mot socialt tillkortakommande är
            knuten till individuella svårigheter, eller snarare till en obalans
            mellan individers psykiska resurser och omgivningens krav. Tidsandan
            kräver av oss att vara sociala och framåt, både under skolåren
            och i arbetslivet. Utvecklingen hänger på ett förståeligt vis
            ihop med det moderna samhällets villkor, där utbildning blir allt
            nödvändigare, där kraven ökar inom nästan alla yrkesområden vad
            gäller effektivitet, kunskaper, vidareutveckling samt förmågan
            att kommunicera och samarbeta ett samhälle där det individuella
            ansvarstagandet betonas mer än tidigare. För de flesta människor
            är dessa villkor i tiden övervägande stimulerande och positiva,
            medan de resurssvaga, som inte är sociala och framåt, allt oftare
            blir ödesbestämda förlorare.
          </p>
          <p xml:id="i-NkEc1cVWSjNj1QA4x1ihos">
            Särskilt drabbade är människor med sådana psykiska funktionshinder
            som inte är iögonfallande och erkända i vårt samhälle, men som
            ofta för med sig betydande anpassningssvårigheter. Främst gäller
            det de neuropsykiatriska funktionshindren, som t.ex. Attention
            Deficit Hyperactivity Disorder (adhd), som yttrar sig i bl.a.
            koncentrationssvårigheter, intellektuell uttröttbarhet, svårigheter
            att planera och slutföra vad man satt sig före samt bristande
            impulskontroll. Det kan också gälla autism eller Aspergers syndrom
            som yttrar sig i svårigheter att avläsa och förstå andra människors
            känslomässiga kommunikation och i svårigheter att flexibelt kunna
            anpassa sig till nya situationer.
          </p>
          <head xml:id="i-EtWjgvc39zevD2VSVt3qrf" type="h2">
            Neuropsykiatriska funktionshinder
          </head>
          <p xml:id="i-AbaWv7SzLKrj7G8DvgY3n6">
            Ett flertal undersökningar från Sverige och många andra länder
            har visat, mycket samstämmigt, hur människor med neuropsykiatriska
            funktionshinder ofta hamnar i sociala och ekonomiska svårigheter.
            Det börjar i skolan där funktionshindren innebär att man inte
            kan tillgodogöra sig utbildningen på ett sätt som svarar mot individens
            grundläggande begåvning. Många lämnar skolan utan de basala kunskaper
            som krävs för att kunna gå vidare in i yrkesutbildningar.
          </p>
          <p xml:id="i-KgCy76Xmwd2wXBQPiYr8eG">
            Tyvärr är det inte ovanligt att man efter skolåren gör korta
            inhopp i okvalificerade arbeten och till sist resignerar eller
            blir utan erbjudanden om arbete. Övergripande innebär det att
            majoriteten av vuxna med adhd i vårt samhälle står utanför arbetsmarknaden
            och ofta hamnar i bidragsberoende.
          </p>
          <head xml:id="i-E64MwrdWMoUp3Mp5nDRCF2" type="h2">
            Missbruk
          </head>
          <p xml:id="i-2dumqp9zEzpBpVB3MtLDsj">
            Utanförskap leder alltför ofta in i missbruk och kriminalitet.
            Det gäller främst de starkast utagerande, konfliktbenägna barnen
            och ungdomarna (svarande mot barnpsykiatrins ytterligare diagnoser
            trotssyndrom och uppförandestörning), särskilt om föräldrarna
            har psykiska och/eller sociala problem och om man tidigt förlorar
            kontakten med skolan. Forskning social, kriminologisk och psykiatrisk
            visar att barn med dessa beteendestörningar ofta får allvarliga
            sociala anpassningsproblem senare livet och uppvisar en skrämmande
            hög överdödlighet i unga år. Den nära kopplingen till neuropsykiatriska
            störningar, främst adhd, innebär att cirka hälften av alla barn
            med sådana latent antisociala beteendestörningar har adhd, liksom
            cirka hälften av dem som i vuxen ålder uppfyller kriterierna för
            diagnoserna antisocial personlighetsstörning/psykopati.
          </p>
          <head xml:id="i-QWvNYYHcr4Y1d9HdEexu3t" type="h2">
            Hemlöshet och missbruk
          </head>
          <p xml:id="i-SH8dBkE53wUcJCYFvhQH4v">
            Ungdomar med adhd är inte sällan missbruksbenägna, vilket återspeglas
            i att störningsmönstret finns hos minst var tredje blandmissbrukare.
            Deras uttalade missbruksbenägenhet har utöver alla andra orsaker
            också sin grund i upplevelsen av droganvändningen som en form
            av självmedicinering känslan av att inledningsvis fungera bättre
            med droger i sig än utan.
          </p>
          <p xml:id="i-H8bZ3FHpu6XBz3nhnWnGoS">
            Den sociala marginaliseringen blir än mer uttalad när missbruk
            finns med i bilden. Forskningen om hemlöshetens upprinnelser har
            knappast ägnat någon uppmärksamhet åt adhd och närbesläktade funktionshinder.
          </p>
          <p xml:id="i-B324JUFSC7iGTf5KD3ys8T">
            Kunskaperna om de hemlösas missbruksproblem, att flertalet aldrig
            kommit in i arbetslivet och att de i besvikelse ofta vänder vården
            ryggen, ger grund för den kvalificerade gissningen att 3040 procent
            av uteliggarna och de som bor på härbärge har adhd. Socialsekreterarna,
            som arbetar med de hemlösa i Stockholm, finner detta sannolikt.
          </p>
          <head xml:id="i-exYwejpKUGVzVq5JYvGap" type="h2">
            Drabbade familjer
          </head>
          <p xml:id="i-FGahtBwTTMQMu8YcDDPJi5">
            De neuropsykiatriska funktionshindrens huvudsakligen ärftliga
            grund för ofta med sig att, i samma familj, både barn och föräldrar
            har dessa svårigheter. För den ensamma dolt funktionshindrade
            mamman, med ett eller flera funktionshindrade barn, blir livssituationen
            närmast omöjlig med mindre än att familjen får ett allsidigt och
            uthålligt stöd, långt mer omfattande än vad som vanligen sker
            idag.
          </p>
          <head xml:id="i-7v26mto7mraPiCySFarUUB" type="h2">
            Psykiatrin
          </head>
          <p xml:id="i-NMfJ1UWntJapSfWD9HywM1">
            Inom barnpsykiatrin har medvetenheten och kompetensen tveklöst
            ökat under senare år, men fortfarande uppfattar föräldrarna barnpsykiatrins
            engagemang som otillräckligt. Inom vuxenpsykiatrin kan man också
            skönja en positiv utveckling. På de flesta håll startas utredningsteam,
            men än så länge är utbudet av stöd och behandling begränsat. De
            tungt socialt belastade missbrukarna med psykiska funktionshinder
            är fortfarande lågt prioriterade inom psykiatrin.
          </p>
          <head xml:id="i-9ecousnZZt7yX257HV8yFB" type="h2">
            Möte med myndigheter
          </head>
          <p xml:id="i-Y57JA2BT7xrr1prkpgdKX2">
            De funktionshindrade upplever ofta oförstående och ifrågasättanden
            i sina möten med myndigheter. Det har mycket sin grund i bristande
            kunskaper hos handläggare, avsaknad av tydliga ställningstaganden
            och direktiv och därmed också underlag för god samverkan mellan
            de många samhälleliga aktörer som de funktionshindrade kommer
            i kontakt med. Vid våra socialhögskolor och lärarhögskolor behandlas
            problemområdet fortfarande mycket styvmoderligt.
          </p>
          <p xml:id="i-NcAQbYx9EhskMxQSPpJgNX">
            Ett tydligt erkännande av dessa människors funktionshinder från
            riksdagen vore förmodligen det viktigaste stöd de berörda kan
            få i det korta perspektivet. Det skulle påskynda utvecklingen
            mot ett bättre och mer kostnadseffektivt stöd.
          </p>
          <head xml:id="i-Jc34YgbLKJFTPDPviFBxCi" type="h2">
            Avslutning
          </head>
          <p xml:id="i-WYMT1KMmr1LFbfttR8hCkz">
            Denna motion vill väcka frågan om de neuropsykiatriskt stördas
            utsatta situation. Stödet, som barn och vuxna med neuropsykiatriska
            funktionshinder är i behov av, involverar många av samhällets
            stödfunktioner: socialtjänsten, skolan, vuxenutbildningen, Försäkringskassan,
            barn- och vuxenpsykiatrin, missbruksvården, m.fl. Insatserna som
            dessa institutioner förmedlar kunde bli till så mycket större
            hjälp och så mycket mer engagerande, om de grundades i en bättre
            insikt om hjälptagarnas svårigheter. Det är angeläget att, i samverkan
            med de drabbades intresseorganisationer, utreda vad de neuropsykiatriska
            funktionshindren innebär i olika livssituationer (i utbildningssituationer,
            i arbetslivet, i föräldrarollen m.m.) och att i större utsträckning
            än hittills anpassa samhällets stöd till deras behov.
          </p>
        </div>
        <div xml:id="i-Hv4JvfboWX66fWyz8jqzf2" type="signatureBlock">
          <list xml:id="i-MxnkqqiUj2NviZL55RooDA">
            <item xml:id="i-CrKCMKLrYvTtk1eiTyM987" who="i-SmQxY46smWu5awEQ2oGr4n" type="signature">
              Ingemar Vänerlöv (kd)
            </item>
          </list>
        </div>
      </div>
    </body>
  </text>
</TEI>
