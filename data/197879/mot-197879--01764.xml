<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--01764">
  <teiHeader>
    <fileDesc>
      <titleStmt>
        <title>om ersättning för behandlingsskador i sjukvården</title>
        <author>av Hans Nyhage</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om ersättning för behandlingsskador i sjukvården</title>
          <idno type="rdwebb">G2021764</idno>
          <rs type="number">1764</rs>
          <ref type="dokument_url_text">http://data.riksdagen.se/dokument/G2021764/text</ref>
          <ref type="dokument_url_html">http://data.riksdagen.se/dokument/G2021764</ref>
          <ref type="dokumentstatus_url_xml">http://data.riksdagen.se/dokumentstatus/G2021764</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DYxXbC2LXzL11J2rHdExZh</idno>
            <name>HANS NYHAGE</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2FzjaTJcX2gDQb8NMDmPNj" type="signed"/>
        <correspContext corresp="i-2FzjaTJcX2gDQb8NMDmPNj">
          <note type="signatory" corresp="i-DYxXbC2LXzL11J2rHdExZh"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__1764/mot_197879__1764-001.pdf"/>
      <fw xml:id="i-6UNcaX6D2YuuNWreYbAR7J">
        Motion 1978/79:1764
      </fw>
      <div xml:id="i-TYHaeXfz5pUZRW2MXbpk2w" type="motHeader">
        <div xml:id="i-XsvTTstdHstoDd2QuPHmaJ" type="motTitle"/>
        <div xml:id="i-4YJf4gcK1poQL1zy4T6e8j" type="motSubmissionInfo"/>
      </div>
      <div xml:id="i-4vWB5uucDQ5PapqJgxfTu5" type="motBody">
        <div xml:id="i-WfB8LJNyrwxVKYSBN95Lx1">
          <p xml:id="i-N9TQBMUnDS42BHUW7HAEVx">
            12
          </p>
          <p xml:id="i-AaykdSNdreFje5BtN8r51B">
            av Hans Nyhage om ersättning för behandlingsskador i sjukvården
          </p>
          <p xml:id="i-26ZDCRHozXnLDmJDmJG3Yi">
            Vid 1977/78 års riksdag väcktes en fempartimotion (1977/78:1005)
            angå- ende ersättningen för behandlingsskador inom sjukvården.
            Innehållet i motionen, som avslogs av riksdagen i enlighet med
            förslag från lagutskottet (LU 1977/78:19), återges nedan in extenso.
          </p>
          <p xml:id="i-D2xL4KjMy6WQMLWj8nYjEw">
            Tingsrätten vill avslutningsvis göra några anmärkningar beträffande
            den s. k. patientförsäkringen. Denna trädde i kraft 1.1.1975 och
            innebär en lättnad i bevisbördan för den patient vid ett landstingssjukhus
            som yrkar ersättning för t. ex. felaktig behandling. I princip
            innebär försäkringen en omvänd bevisbörda för vederbörande landsting.
            Denna försäkringsrättsliga reglering gör det möjligt att undvika
            de ibland stötande resultat som eljest kan uppkomma på grund av
            patientens svårigheter att föra övertygande bevisning beträffande
            de medicinskt tekniska frågor som ofta uppkommer i sådana sammanhang.
            Svenssons fall ligger i tiden före patientförsäkringens ikraftträdande.
            Tingsrätten är medveten om svårigheterna att göra en rättvis övergång
            för de fall som inträffat före 1.1.1975. Det borde emellertid
            enligt tingsrättens mening alls icke vara uteslutet att vederbörande
            landsting eller ett för landstingen gemensamt organ skönsmässigt
            prövar rätten till ersättning i fall som inte i och för sig omfattas
            av försäkringen. Tingsrätten vill här som jämförelse erinra om
            de övergångsbestämmelser till ny lagstiftning som allmänt förekommer
            och som syftar till en smidig och acceptabel anpassning för äldre
            fall till ny lag. En skönsmässig prövning av rätten till ersättning
            i övergångsfall behöver inte allvarligt komma i konflikt med landstingens
            ekonomiska intressen. Om prövningen begränsas til verkligt ömmande
            fall — såsom Svenssons — kan undantag göras utan nämnvärd risk
            för prejudiciella effekter.
          </p>
          <p xml:id="i-Kfhns3xtdf9wqiFxbbNeM3">
            Dessa reflexioner av en tingsrätt i södra Sverige hänför sig
            till det faktum att man måst ogilla ett käromål; ett skadeståndskrav
            av en ung man, som efter sjukhusbehandling i mitten av år 1972
            drabbades av livsvariga, invalidise- rande skador. Förhistorien
            var trivial. Mannen hade slagit huvudet i, då han dök på för grunt
            vatten. Han skadades dess värre svårt. Under sjukhusbehandlingen
            drabbades han av sjukdomsyttringar som kunde sättas i samband
            med behandlingen. Det sambandet gick emellertid inte att fullt
            ut bevisa. Det här relaterade är i och för sig ingenting ovanligt.
            Men det förefaller något stötande att patienter, vilka yrkat på
            skadestånd och som haft oturen att skada sig någon tid före patientförsäkringens
            införande, har så ytterst få möjligheter att få ersättning, där
            bedömningen för patienterna eljest skulle bli långt mer positiv.
            För skador som inträffat före patientförsäkringens ikraftträdande
            krävs, för att patienten skall få ersättning, att han kan bevisa
          </p>
          <pb facs="riksdagen-motions-pdf/data/197879/mot_197879__1764/mot_197879__1764-002.pdf"/>
          <fw xml:id="i-7wjM3bmrshE5nAJ5FcrjAq">
            Mot. 1978/79:1764 13
          </fw>
          <p xml:id="i-2BR1UXpesot9eGavJC6VZf">
            att vårdslöshet från medicinalpersonalen orsakat skadan. I praktiken
            torde dock förutsättas att vårdslösheten varit av den arten att
            den skulle ha renderat påföljd i medicinalansvarsnämnden. Sådan
            vårdslöshet går sällan att belägga. Skadefall inträffade efter
            patientförsäkringens ikraftträdande behöver inte på något sätt
            hänföra sig till vårdslöshet för att vara ersättningsbara. Förutsättningen
            för ersättning är att en oväntad skada inträffat, dvs. en skada
            som inte svarar mot den normala behandlingsrisken. Medicinskador
            betraktas dock ännu ej som behandlingsskador, förutsatt att rätt
            ordinering förelegat. Den utomordentligt minimala möjlighet till
            ersättning för den som drabbats av behandlingsskador vilka inträffat
            före 1975 har särskilt kommit att uppmärksammas då det gäller
            fall av stafylokockinfektion (sjukhussju- ka). Det måste enligt
            vår mening ges möjligheter till ersättning för fall av behandlingsskador
            som inträffat före år 1975, i varje fall i den utsträckning som
            kan befinnas skälig med hänsyn till skadesviterna, och där sambandet
            med behandlingen är klart påvisbart. De av den ifrågavarande sydsvenska
            tingsrätten ovan citerade reflexionerna tar upp problematiken,
            och man föreslår ett centralt prövningsorgan för sjukvårdshuvudmännen.
            Tanken är beaktansvärd. Det bör vidare finnas någon norm för retroaktiviteten.
            Preskriptionstiden för skadestånd — 10 år — bör kunna vara vägledande,
            och gränsen bör då sättas bakåt i tiden från det ett fall aktualiserats
            enligt den ordning som de av oss önskade övergångsreglerna skulle
            innebära. Det är vidare angeläget att den medicinskadeförsäkring,
            som förhoppningsvis skall realiseras inom en rimlig framtid, kan
            inordnas i detta sammanhang. Lagutskottet anförde i betänkandet
            1977/78:19 bl. a. följande: ”Regeringen har också under 1976 och
            1977 i åtskilliga fall betalat ut ersättning ex gratia till patienter
            som skadats vid behandling på sjukvårdsinrättningar under statens
            huvudmannaskap.” Under 1976 och 1977 har ersättning ex gratia
            till personer, som ådragit sig behandlingsskador på statliga sjukvårdsinrättningar,
            enligt inhämtade upgifter utbetalats i ett resp. tio fall. Detta
            torde knappast rymmas under begreppet ”åtskilliga fall” som lagutskottet
            anfört. Någon statistik över antalet äldre skadefall som bedömts
            ”välvälligt” av sjukvårdshuvudmännen saknas, vilket ligger i sakens
            natur, eftersom gränsen mellan dessa fall och de fall där ett
            ostridigt skadeståndsansvar föreligger är oklar. Ofrånkomligt
            är emellertid, att det alltjämt finns ett betydande antal skadefall
            vilka ej erhållit någon ersättning men som rimligen borde ges
            möjlighet därtill. Med stöd av det anförda hemställs att riksdagen
            hos regeringen begär lämpliga åtgärder, syftande till att öka
            möjligheterna till ersättning för behandlingsskador i
          </p>
          <pb facs="riksdagen-motions-pdf/data/197879/mot_197879__1764/mot_197879__1764-003.pdf"/>
          <fw xml:id="i-S9UxAdfg5FsMj82rUVydX5">
            Mot. 1978/79:1764 14
          </fw>
          <p xml:id="i-UNG8pYzR7NYk11hUdPV4YR">
            sjukvården, vilka inträffat någon tid före den 1 januari 1975
            i enlighet med vad i motionen anförts.
          </p>
          <p xml:id="i-WwjDpvrk8gqHL6f4WkqfEy" type="date">
            Stockholm den 25 januari 1979
          </p>
          <div xml:id="i-8hfqrCJM5cYLBjBGSonVRJ" type="signatureBlock">
            <p xml:id="i-AktkpDn5UVahJ83asrbTGs" who="i-DYxXbC2LXzL11J2rHdExZh" type="signature">
              HANS NYHAGE (m)
            </p>
          </div>
        </div>
      </div>
    </body>
  </text>
</TEI>
