<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-KrU-00353">
  <teiHeader>
    <fileDesc>
      <titleStmt>
        <title>Kultur för lika värde gällande homosexuella, bisexuella och transpersoner</title>
        <author corresp="i-JxxHuvwXWsJTZYTnBZLHj">av Marianne Berg m.fl. (v, c, mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kultur för lika värde gällande homosexuella, bisexuella och transpersoner</title>
          <idno type="rdwebb">GW02Kr353</idno>
          <rs type="number">Kr353</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GW02Kr353/text</ref>
          <ref type="dokument_url_html">http://data.riksdagen.se/dokument/GW02Kr353</ref>
          <ref type="dokumentstatus_url_xml">http://data.riksdagen.se/dokumentstatus/GW02Kr353</ref>
          <ref type="doc">http://data.riksdagen.se/fil/59FE278E-8E49-4454-A12A-69C619EF02AF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Wy2PicSNE32mpPkdNvVhLm</idno>
            <name>Fredrick Federley</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9ALccv1VTACXycqU6YGxX6" type="signed"/>
        <correspContext corresp="i-9ALccv1VTACXycqU6YGxX6">
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-Wy2PicSNE32mpPkdNvVhLm"/>
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction xml:id="i-MNKgJhwvYGsWFaQ6y1NCTU" type="numbering">
          <date when="2008-10-08"/>
        </correspAction>
        <correspAction xml:id="i-3Bo4zVZxechYxaTZjShg6s" type="submission">
          <date when="2008-10-07"/>
        </correspAction>
        <correspAction xml:id="i-FdjbYQ4JbeuvRVhdZyovPS" type="transfer">
          <date when="2008-10-06"/>
        </correspAction>
        <correspAction xml:id="i-AXKMfCNcuEU9VLtqzHk3iH" type="assigned"/>
        <correspContext corresp="i-AXKMfCNcuEU9VLtqzHk3iH">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4EM1A5LyFgeoMJ3JfPn7Jw" type="motBody">
        <div xml:id="i-76rrVed4Uwwq68xcW3Yg7h" type="motProposal" subtype="förslag">
          <head xml:id="i-Q85eeDqrbhr7AX5DdRQEj4">
            Förslag till riksdagsbeslut
          </head>
          <list xml:id="i-E2HPND4L5KdepTHwzMAi7i" style="ol">
            <item xml:id="i-5YTa2jqZPTp9jxvgta85Ff">
              Riksdagen tillkännager för regeringen som sin mening vad som
              anförs i motionen om att ge Nordiska museet ett samordnande ansvar
              för den HBT-kultur som har skapats och kontinuerligt skapas i
              vårt land.
            </item>
            <item xml:id="i-HvDHCR4QQSUAPg2Q5RNAnV">
              Riksdagen tillkännager för regeringen som sin mening vad som
              anförs i motionen om HBT-frågor och HBT-personers situation inom
              idrottsrörelsen.
            </item>
            <item xml:id="i-T1YGNZSC1zsGyQCJrU9kwT">
              Riksdagen tillkännager för regeringen som sin mening vad som
              anförs i motionen om HBT-frågor och HBT-personers situation i
              trossamfunden.
            </item>
          </list>
        </div>
        <div xml:id="i-Y7pVSVLPQP8ijUyJPJQnzk" type="motContent">
          <head xml:id="i-Hhx7aTcNSPriWhoaocmAt6" type="h1">
            Riksdagens HBT-grupp
          </head>
          <p xml:id="i-Q4pbFc9wXwxrhf9jdb1x6B">
            Riksdagens HBT-grupp är ett tvärpolitiskt nätverk i Sveriges
            riksdag som diskuterar och utarbetar förslag till riksdagsbeslut
            om lagstiftning som berör homosexuella, bisexuella och transpersoner.
            Totalt deltar ett sextiotal personer i gruppen. Motionen är undertecknad
            av en riksdagsledamot ur varje partigrupp som deltagit i nätverkets
            arbete med motionen. HBT är en paraplybeteckning för homosexuella,
            bisexuella och transpersoner. Homosexuella och bisexuella är män
            och kvinnor i olika åldrar med olika etnisk bakgrund, religion
            och politisk uppfattning. De kommer från olika samhällsklasser,
            från städer och från landsbygd. Det enda som skiljer dem från
            heterosexuella är att de har förmågan att älska och känna sexuell
            attraktion till någon av samma kön. Med transpersoner brukar man
            avse transvestiter, transsexuella, intersexuella, dragkings dragqueens
            och andra personer som har en könsidentitet, eller ett beteende,
            som tidvis eller alltid skiljer sig från vad som utifrån stereotypa
            men utbredda föreställningar kan förväntas beroende på deras biologiska
            kön. Det kan också vara individer som av omgivningen uppfattas
            ha eller ge uttryck för en avvikande könsidentitet, till exempel
            genom att deras könsidentitetsuttryck tidvis eller alltid skiljer
            sig från normen för det kön som registrerats för dem vid födseln.
            Transpersonsbegreppet som politisk term förutsätter inte att individen
            själv identifierar sig som transperson.
          </p>
          <head xml:id="i-PbUec61nPqxCJAwntUAieY" type="h1">
            Våra utgångspunkter
          </head>
          <p xml:id="i-Wthhfh2H1GanNmJCTkiNp3">
            Alla människor har vissa gemensamma grundläggande behov. Till
            dessa hör behov av kärlek, sex, trygghet och gemenskap med andra
            människor. Kärlek är en viktig drivkraft för såväl en personlig
            som samhällelig utveckling. Vår utgångspunkt är att kärlek och
            sexualitet mellan människor av samma kön är lika mycket värd som
            kärlek och sexualitet mellan människor av olika kön. Alla ska
            kunna leva ett värdigt liv oavsett sexuell läggning eller könsidentitet.
            Tyvärr finns det i vårt samhälle ett förtryck av homosexuella,
            bisexuella och transpersoner, vilket bland annat tar sig uttryck
            i form av trakasserier, våld och diskriminering. Riksdagen uttalade
            redan 1973 i utskottsbetänkandet LU1973:20 att en samlevnad mellan
            två parter av samma kön är en från samhällets synpunkt fullt acceptabel
            samlevnadsform.
          </p>
          <p xml:id="i-FKdiK7gseWpsbzG91tHd2c">
            I regeringens proposition 1986/87:124 heter det att den enda
            säkra skillnaden mellan homosexuella och heterosexuella är att
            homosexuella känslomässigt dras till personer av samma kön. I
            homosexuellas och heterosexuellas förhållanden finns motsvarande
            känslor av vänskap, omsorg, lojalitet, ömhet, kärlek osv.
          </p>
          <p xml:id="i-Q12YjXMJjQMYTEZyr9TznX">
            Trots dessa ställningstaganden finns diskriminering även i lagstiftningen.
            Bristerna består till stora delar av att lagar och praxis inte
            är anpassade till den verklighet som råder samt att de i många
            fall missgynnar personer på grund av deras sexuella läggning eller
            könstillhörighet. I denna motion, som är ett resultat av vårt
            samarbete, föreslås sådana förändringar som vi anser är viktiga
            att genomföra för att målsättningen om ett pluralistiskt och mångkulturellt
            samhälle ska kunna uppnås. Denna vision innebär ett samhälle fritt
            från diskriminering, våld och fördomar mot personer på grund av
            deras sexuella läggning eller könsidentitet. I denna motion tar
            vi upp sådana frågor som behandlas i kulturutskottet.
          </p>
          <head xml:id="i-NCLZ9FsNukbRa9NATR85oK" type="h1">
            Samla uttrycken och spåren av HBT-kulturen för framtiden
          </head>
          <p xml:id="i-6SbzncBumr8oLAsHcGcGh2">
            Att de kulturella uttryckssätten har en kraftig betydelse för
            att påverka attityder och fördomar är ovedersägligt. Vi anser
            därför att det är angeläget att kulturaktiviteter erbjuds där
            homosexuellas, bisexuellas och transpersoners situation uppmärksammas.
          </p>
          <p xml:id="i-YMCbYjyzniSPt5pNktZdbW">
            Situationen för HBT-personer är i dag väsentligt förbättrad om
            man ser tillbaka bara några årtionden. Vägen till en förbättrad
            syn på HBT-personer har dock inte kommit av sig själv utan är
            resultatet av en mångårig kamp. Samtidigt som dessa förbättringar
            inträffat har mångas kunskaper om hur det vanligtvis var förr
            försvunnit. Det är därför viktigt att HBT-historien dokumenteras
            och görs tillgänglig för dagens och morgondagens generationer.
            För att förstå dagens situation är det viktigt att känna till
            historien. Härigenom påminns vi också om att det som i dag är
            självklart inte nödvändigtvis behöver vara det för all framtid.
            I dag är det bara RFSL som dokumenterar HBT-rörelsens framväxt
            och historia. När förbundet firade sitt 50-årsjubileum 2000 arrangerade
            Stockholms stadsmuseum en jubileumsutställning, som till övervägande
            delen byggde på material från förbundet. De museer och andra kulturinstitutioner,
            statliga eller privata, som finns i dag bortser i mycket stor
            utsträckning från HBT-personers situation. Några få undantag finns:
            Förutom den nämnda utställningen på Stockholms stadsmuseum kan
            också nämnas att Nordiska museet vid ett tillfälle samlat in material
            om hur enskilda personer upplever hiv/aids-hotet samt Arbetslivsinstitutets
            utställning normen skaver. Med kultur avser man allt kreativt
            skapande som lever och frodas i samhället.
          </p>
          <p xml:id="i-L6kw6vHazgtBfAdoujkoaC">
            Även om HBT-historien är viktig kan dock ett HBT-museum innehålla
            även andra delar. Frågor om olika kulturaktiviteter kan vara viktiga
            inslag liksom också enskilda personers upplevelser. Det är därför
            av största vikt att ett särskilt HBT-museum inrättas. Sådana finns
            i andra europeiska städer med Schwules Museum i Berlin som föregångare.
            Ett svenskt HBT-museum bör inte vara beroende av privata donationer
            utan här måste staten ta sitt ansvar. Det ska finnas inom befintlig
            ram för kulturanslaget och som ett särskilt uppdrag till förslagsvis
            Nordiska museet. Syftet är att få ett huvudansvar för att samla
            den HBT-kultur som har skapats i vårt land och fortfarande skapas
            kontinuerligt. Genom att ha ett brett perspektiv i utställningsaktiviteter
            med mera kan en spännande mötesplats skapas. Detta bör riksdagen
            som sin mening ge regeringen till känna.
          </p>
          <head xml:id="i-XE8VcaavdsjLwyruWBHq6Z" type="h1">
            Idrottsrörelsen
          </head>
          <p xml:id="i-EMXHcV6Q4cpbKNwLANfUdo">
            Inom idrottsrörelsen är heteronormativiteten av tradition mycket
            stark. Homosexuella idrottare törs inte berätta om sin läggning
            av rädsla för att missa en plats i landslaget eller ett uppdrag
            som tränare. Inom såväl poliskåren som det militära har det bildats
            HBT-nätverk. Situationen inom idrottsrörelsen är sådan att HBT-frågorna
            bör uppmärksammas betydligt mer än vad som har varit fallet hittills.
            När regeringen i maj 2003 gav Riksidrottsförbundet (RF) i uppdrag
            att vara nationellt samordningsorgan för Europeiska året för utbildning
            genom idrott pekade regeringen särskilt på att RF vid genomförandet
            av uppdraget ska ta hänsyn till den av regeringen beslutade nationella
            handlingsplanen mot bl.a. homofobi. Detta var välkommet, men det
            är angeläget att HBT-personers situation i idrottsrörelsen uppmärksammas
            också i fortsättningen. Inte minst gäller detta ungdomsidrottens
            roll när det gäller att förmedla värderingar och ta konfrontationen
            med homofientlig jargong, dold eller öppen diskriminering eller
            ren mobbning av homofobisk eller HBT-fientlig art. Detta bör riksdagen
            som sin mening ge regeringen till känna.
          </p>
          <head xml:id="i-PPTZ1r9fBfL8DUWCxrLjVn" type="h1">
            Trossamfunden
          </head>
          <p xml:id="i-Td81fTjRZ9SEvUGqsVmfov">
            Samtidigt som det är alltfler inom trossamfunden som nu vågar
            ifrågasätta konservativa värderingar och verka för öppenhet, respekt
            och likabehandling är tyvärr attityden till homosexualitet och
            könsrollsöverskridande på många håll i trossamfunden mycket negativ.
            Den negativa behandlingen av HBT-personer kan handla om allt från
            nedvärderande kommentarer till beskrivningar av homosexualitet
            som ett hot mot samhället och även om direkta psykiska övergrepp.
            Detta får inte accepteras.
          </p>
          <p xml:id="i-PPDHs6zoHfHMgAFSszLp7F">
            Den dåvarande regeringen inrättade i samband med skiljandet från
            staten av Svenska kyrkan ett särskilt råd för kontakt med trossamfunden
            där kulturministern är ordförande. I rådet finns representanter
            för kristna, muslimska och judiska samfund och där diskuteras
            frågor av gemensamt intresse för staten och trossamfunden, exempelvis
            frågor som rör samhällets gemensamma värdegrund. Regeringen bör
            på lämpligt sätt uppmärksamma HBT-personers situation och synen
            på HBT-frågor i trossamfunden. Detta bör riksdagen som sin mening
            ge regeringen till känna.
          </p>
        </div>
        <div xml:id="i-9GYixiC6oDaK3GNDJFy3R9" type="motSignatures">
          <list xml:id="i-8aAEHCpo64hVaPREyFtxs6">
            <item xml:id="i-b9H99WLaBWgj3CU1ZPxoo" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-8WRt4NFR6e4GqyrEpEdSB" who="i-Wy2PicSNE32mpPkdNvVhLm">
              Fredrick Federley (c)
            </item>
            <item xml:id="i-VwRaLk44WxgbGjAe8B1iQ3" who="i-9x2nw6aosA3pyEJfJTc1eD">
              Ulf Holm (mp)
            </item>
          </list>
        </div>
      </div>
    </body>
  </text>
</TEI>
