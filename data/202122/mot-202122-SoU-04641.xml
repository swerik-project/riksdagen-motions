<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-04641">
  <teiHeader>
    <fileDesc>
      <titleStmt>
        <title>med anledning av prop. 2021/22:214 Stärkt rätt till personlig assistans – grundläggande behov för personer som har en psykisk funktionsnedsättning och ökad rättssäkerhet för barn</title>
        <author corresp="i-Fnk9Zpnk5sS5WYPNBLTPx3">av Pia Steensland m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4641 av Pia Steensland m.fl. (KD)</title>
          <idno type="rdwebb">H9024641</idno>
          <rs type="number">4641</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9024641/text</ref>
          <ref type="dokument_url_html">http://data.riksdagen.se/dokument/H9024641</ref>
          <ref type="dokumentstatus_url_xml">http://data.riksdagen.se/dokumentstatus/H9024641</ref>
          <ref type="docx">http://data.riksdagen.se/fil/E422162C-3C77-4068-9D39-A8A21EA6F74E</ref>
          <ref type="pdf">http://data.riksdagen.se/fil/A12ABEBA-2E10-458A-9A71-C3E3E7DAB546</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Fnk9Zpnk5sS5WYPNBLTPx3</idno>
            <name>Pia Steensland</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-NHqTsXnUVsZFg94vA6SKDr</idno>
            <name>Acko Ankarberg Johansson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-WRiXUtixNTz4kgEnAAs5GH</idno>
            <name>Christian Carlsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-3Y6jW5ivMfC2pT3ChJekSM" type="basedOn"/>
        <correspContext corresp="i-3Y6jW5ivMfC2pT3ChJekSM">
          <ref>Proposition 2021/22:214</ref>
        </correspContext>
        <correspAction xml:id="i-S8LCmS2Gwi5haJ6pdLTEmz" type="signed"/>
        <correspContext corresp="i-S8LCmS2Gwi5haJ6pdLTEmz">
          <note type="signatory" corresp="i-Fnk9Zpnk5sS5WYPNBLTPx3"/>
          <note type="signatory" corresp="i-NHqTsXnUVsZFg94vA6SKDr"/>
          <note type="signatory" corresp="i-WRiXUtixNTz4kgEnAAs5GH"/>
          <note type="signatory" corresp="i-KHxTD13x4T7QRobXtjMm4K"/>
        </correspContext>
        <correspAction xml:id="i-9mTVFDy2KacxCcSuVmQYen" type="submitted">
          <date when="2022-04-13"/>
          <time when="14:23:22"/>
        </correspAction>
        <correspAction xml:id="i-5KwLKNGp1BiTBXPAjvB3uc" type="reviewed">
          <date when="2022-05-06"/>
          <time when="16:33:59"/>
        </correspAction>
        <correspAction xml:id="i-H66QW5cpJZ85zyXeGzV9GM" type="dismissed">
          <date when="2022-05-10"/>
        </correspAction>
        <correspAction xml:id="i-CaGbZbk8vLb6vJ6QtrkUZF" type="referred">
          <date when="2022-05-11"/>
        </correspAction>
        <correspAction xml:id="i-5FkULwVGbVtX1jUWeK244y" type="assigned">
          <date when="2022-10-12"/>
          <time when="11:37:33"/>
        </correspAction>
        <correspContext corresp="i-5FkULwVGbVtX1jUWeK244y">
          <ref type="assignedTo">Socialutskottet</ref>
        </correspContext>
        <correspAction xml:id="i-FZ2MGj6QbUgvVbqBHBNgMu" type="behandlas_i"/>
        <correspContext corresp="i-FZ2MGj6QbUgvVbqBHBNgMu">
          <ref type="uppgift">2021/22:SoU34</ref>
          <ref type="ref_dok_id">H901SoU34</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU34</ref>
          <ref type="ref_dok_titel">Stärkt rätt till personlig assistans - grundläggande behov för personer som har en psykisk funktionsnedsättning och ökad rättssäkerhet för barn</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FcGEsNRuHjN2kEkrPi9Xqw" type="motHeader">
        <div xml:id="i-UwHL9d7zjMSZ1re2CA6eC9" type="motTitle">
          Motion till riksdagen 2021/22:4641 av Pia Steensland m.fl. (KD)
          med anledning av prop. 2021/22:214 Stärkt rätt till personlig
          assistans – grundläggande behov för personer som har en psykisk
          funktionsnedsättning och ökad rättssäkerhet för barn
        </div>
      </div>
      <div xml:id="i-QF77WMhUHvAZGC2gp5JyEL" type="motBody">
        <div xml:id="i-NMpF1bapbymHdJkji4yRXJ" type="motProposal" subtype="förslag">
          <head xml:id="i-8NvX1cCbVXEneKN7YvABrW">
            Förslag till riksdagsbeslut
          </head>
          <list xml:id="i-Lf96TH3g7gUHVCZ5TmxMHh" style="ol">
            <item xml:id="i-6cNNN4y9jFdnhgTgPxB5na">
              Riksdagen ställer sig bakom det som anförs i motionen om att
              det vid omprövningar av rätten till assistans utifrån det föreslagna
              nya sjätte grundläggande behovet måste tas hänsyn till att antalet
              faktiska episoder eller incidenter som riskerar att den enskilde
              fysiskt skadar sig själv, någon annan eller egendom kan ha minskat
              tack vare insatsen personlig assistans, och detta tillkännager
              riksdagen för regeringen.
            </item>
            <item xml:id="i-QoR8AK79DbUa4L9qNbxJpQ">
              Riksdagen ställer sig bakom det som anförs i motionen om att
              även förebyggande insatser för att minska risken för att farliga
              situationer uppstår ska vara assistansgrundande och tillkännager
              detta för regeringen.
            </item>
            <item xml:id="i-N8uueaTaapNVWeoVLB8m2U">
              Riksdagen ställer sig bakom det som anförs i motionen om att
              den som ger stödet utifrån det nya föreslagna sjätte grundläggande
              behovet ska vara tillräckligt nära för att löpande kunna bedöma
              vilket slags stöd som behöver ges och tillkännager detta för regeringen.
            </item>
            <item xml:id="i-57Gf34A47UjnaEg8cTnuXd">
              Riksdagen ställer sig bakom det som anförs i motionen om att
              det vid särskilda eller synnerliga skäl ska finnas en möjlighet
              att frångå en fastställd schablon för föräldraavdrag och tillkännager
              detta för regeringen.
            </item>
            <item xml:id="i-S3wByzUT5vUbYViQRRakVD">
              Riksdagen ställer sig bakom det som anförs i motionen om att
              föräldraavdrag inte bör göras för barn i åldern 12–17 år och tillkännager
              detta för regeringen.
            </item>
            <item xml:id="i-N7v2hKALkaJjCom1scsWEt">
              Riksdagen ställer sig bakom det som anförs i motionen om att
              avräkningen av schablonen för föräldraavdrag bör göras efter att
              det totala antalet assistansberättigade timmar (grundläggande
              behov plus övriga behov) har blivit fastställt och tillkännager
              detta för regeringen.
            </item>
          </list>
        </div>
        <div xml:id="i-G7WmEa6jyhxXsuS1F1frLk" type="motContent">
          <head xml:id="i-N6VAF5bHJSBNT9Scy632cD" type="h1">
            Propositionens förslag
          </head>
          <p xml:id="i-M8rW2d9uwuUvMPRvhEsuXF">
            I propositionen föreslås att det grundläggande behovet annan
            hjälp som förutsätter ingående kunskaper om den funktionshindrade
            ska tas bort från lagen (1993:387) om stöd och service till vissa
            funktionshindrade, förkortad LSS. De hjälpbehov som omfattas av
            det nämnda grundläggande behovet ska fortsatt berättiga till personlig
            assistans och regleras genom nya bestämmelser. I propositionen
            föreslås därför att stöd som den enskilde behöver på grund av
            en psykisk funktionsnedsättning för att före­bygga att han eller
            hon fysiskt skadar sig själv, någon annan eller egendom ska bli
            ett grundläggande behov enligt LSS. Vidare föreslås att kvalificerade
            aktiverings- och motiveringsinsatser som en enskild med en psykisk
            funktionsnedsättning behöver för att han eller hon själv ska klara
            att tillgodose något av de grundläggande behoven personlig hygien,
            måltider, av- och påklädning och kommunikation med andra, ska
            beaktas som en del av hjälpen med det grundläggande behovet i
            fråga. Något krav på ingående kunskaper om den enskilde ska inte
            gälla enligt de nya bestämmelserna. I propositionen lämnas även
            förslag som innebär att föräldraansvaret enligt föräldrabalken
            ska beaktas vid bedömningen av ett barns behov av personlig assistans
            genom att det görs schablon­avdrag (föräldraavdrag) från barnets
            behov av hjälp med grundläggande behov och andra personliga behov
            enligt LSS.
          </p>
          <head xml:id="i-Xcou1YQbr16GKa5Jxu74Rb" type="h2">
            Kristdemokraternas synpunkter på propositionens förslag
          </head>
          <p xml:id="i-PdkXyRbPnANKdpTYh6ykcE">
            Inledningsvis vill Kristdemokraterna lyfta fram att den aktuella
            propositionen innehåller förslag som vi kristdemokrater har kämpat
            för under lång tid. Vi välkomnar därför förslagen på en övergripande
            nivå. Vi vill dock betona att den aktuella propositionen endast
            är ett första steg av flera som krävs för att återupprätta rätten
            till personlig assistans i enlighet med grundintentionen i LSS.
          </p>
          <p xml:id="i-4wGirShD9f2MX78vZEsBdc">
            Från tillkomsten av LSS år 1994 ökade antalet personer som beviljats
            assistans­ersättning upp till omkring 16 000 mottagare år 2015,
            enligt statistik från Försäkrings­kassan. 2016 började antalet
            minska. I mars 2022 var antalet personer med statlig assistansersättning
            13 574 personer. Det innebär en minskning med ca 2 600 personer
            sedan oktober 2015. Trendbrottet i utveckling av antalet assistansberättigade
            skedde efter dåvarande finansministern Magdalena Anderssons (S)
            uttalade i media i oktober 2015 om att det krävdes besparingar
            inom assistansen och sjukförsäkringen för att klara flyktingmottagandet.
            Uttalandet följdes av S/MP-regeringens regleringsbrev till Försäkringskassan
            2016 med direktivet att bryta utvecklingen av antalet timmar inom
            assistansersättningen. Konsekvenserna av direktivet blev förödande
            eftersom myndig­heten började tolka gamla domar från Högsta förvaltningsdomstolen
            (HFD) från 2009, 2012 och 2015 mycket mer restriktivt än tidigare.
          </p>
          <p xml:id="i-XweuZrQg7rAS6yWwGsYEY1">
            Att rättspraxis har skärpts sedan 2016 är otvetydigt. Försäkringskassans
            rapport
            <ref xml:id="i-Du7jJ5Dhk18b6ezrApGDdZ" target="i-SWzEctNtUfQ2o371pqtbqu">
              [1]
            </ref>
            konstaterar: ”Att tvåårsomprövningarna togs bort har också lett
            till att vissa assistans­mottagare har kvar sin ersättning, trots
            att de med största sannolikhet inte hade haft rätt till assistansersättning
            om de ansökt i dag.” Rättspraxis har bl.a. förskjutits så att
            endast den del av det grundläggande behovet som anses vara av
            mycket personlig eller integri­tetskänslig karaktär anses vara
            assistansgrundande. Detta medför i praktiken att den tid det tar
            att ta av och på kläderna närmast kroppen räknas som grundläggande
            behov. Att ta på en ytterjacka, även om det är minus 20 grader
            utomhus, räknas inte. Bara den tid som är beröring av naken hud
            under ett toalettbesök räknas, inte hela tiden det faktiskt tar
            att utföra ett behov. Detta är bara några få exempel på hur livet
            styckas upp i små delar. Situationen är orimlig och akut. Människors
            liv och familjer trasas sönder när de inte får den assistans de
            behöver för att klara det mest nödvändiga i sin vardag.
          </p>
          <p xml:id="i-J2nWhvexF1Ev8Z9A39iRA4">
            Det är anmärkningsvärt att regeringen inte har tagit initiativ
            för att rätta till rådande rättspraxis. Kristdemokraterna gläds
            dock åt att en majoritet i riksdagen nyligen ställde sig bakom
            vårt förslag om att samtliga hjälpmoment för alla grundläggande
            behov ska ge rätt till personlig assistans. Vi förväntar oss att
            regeringen skyndsamt kommer att verkställa riksdagens beslut och
            ge den pågående huvudmannaskapsutredningen ett tilläggsdirektiv
            i syfte att säkerställa att samtliga grundläggande behov ska vara
            assistansgrundande i sin helhet.
          </p>
          <p xml:id="i-DhoJ5tFuDvwaQEAgwDaKPR">
            Nedan redovisar vi några detaljer kring förslagen i den aktuella
            propositionen som vi menar är nödvändiga för att säkerställa att
            enskildas assistansberättigades behov blir tillgodosedda i enlighet
            med grundintentionen i LSS.
          </p>
          <head xml:id="i-5kk4pp7npijK8LN6ZJMUki" type="h3">
            Angående förslaget att stöd som den enskilde behöver på grund
            av en psykisk funktionsnedsättning för att förebygga att han eller
            hon fysiskt skadar sig själv, någon annan eller egendom ska bli
            ett grundläggande behov enligt LSS
          </head>
          <p xml:id="i-8pQSp76NEBD6n7Cksy4rwP">
            Kristdemokraterna tillstyrker i likhet med flera remissinstanser
            förslaget och har inga synpunkter på att det grundläggande behovet
            annan hjälp som förutsätter ingående kunskaper om den funktionshindrade
            tas bort och ersätts med ett nytt grundläggande behov: stöd som
            den enskilde behöver på grund av en psykisk funktionsnedsättning
            för att förebygga att han eller hon fysiskt skadar sig själv,
            någon annan eller egendom. Vi välkomnar också att regeringen föreslår
            att hjälpen i form av förebyggande stöd ska anses som hjälp med
            grundläggande behov oavsett hjälpens karaktär.
          </p>
          <p xml:id="i-JdWyGi923c8gwggNx3GmTS">
            Regeringen gör vidare bedömningen att det grundläggande behov
            som föreslås bör förutsätta aktivt stöd. De beskriver därmed att
            det nya stödet således bör kräva att det finns ett behov av frekventa
            ingripanden för att minska risken för att farliga situationer
            uppstår eller för att hantera sådana situationer. I sammanhanget
            vill Kristdemokraterna betona att en stor andel av personer som
            har behov av personlig assistans utifrån det aktuella grundläggande
            behovet, tack vare assistansen kan minska antalet och frekvens­en
            av faktiska episoder som riskerar att den enskilde fysiskt skadar
            sig själv, någon annan eller egendom. Vid övergång till det nya
            grundläggande behovet samt vid eventuella kommande omprövningar
            bör det tas hänsyn till denna positiva utveckling på ett personligt
            plan. Om det enbart läggs fokus på att det ska finnas behov av
            frekventa ingripanden, utan beaktande av den enskilda personens
            eventuella positiva utveckling, finns det risk för att en person
            som har minskat ett utåtagerande tack vare assistansen riskerar
            att förlora sin assistans vid en omprövning. För att ytterligare
            förtydliga vad ett aktivt stöd i praktiken kan innebära för den
            aktuella målgruppen anser Kristdemokrater­na att det, utöver behov
            av frekventa ingripanden, bör läggas till att även förebyggande
            insatser för att minska risken för att farliga situationer uppstår
            ska vara assistans­grundande.
          </p>
          <p xml:id="i-5RouAmEcGmhaUm4om8WmQB">
            Till skillnad från utredningen anser regeringen även att den
            personliga assistenten hela tiden behöver befinna sig i den assistansberättigades
            omedelbara närhet vid utförandet av insatser utifrån det aktuella
            grundläggande behovet. Kristdemokraterna är kritiska till regeringens
            ståndpunkt och anser att den enskilda personens eventuella positiva
            utveckling måste beaktas även i detta avseende. Vi tar vår utgångspunkt
            i Socialstyrelsens beskrivning av målgruppens behov
            <ref xml:id="i-3b2WSMrdayRPkptbmMeymi" target="i-FbbudkLRgWAB7mKjLnfEbk">
              [2]
            </ref>
            : ”Vissa personer som tillhör personkretsen enligt LSS har till
            följd av sin funktionsnedsättning behov av att få särskilt stöd
            för att göra tillvaron förutsägbar, begriplig och hanterbar. Det
            kan till exempel vara viktigt för personen att få stöd i att förutsäga,
            strukturera och anpassa sin vardag, eller att få stöd för att
            kunna förstå och tolka sin omgivning eller ett socialt sammanhang.
            Förutom att öka möjligheterna för mottagaren att förutse, förstå
            och hantera sin tillvaro kan stödet även fungera förebyggande
            mot sådana upplevelser av exempelvis osäkerhet eller frustration
            som för vissa personer yttrar sig i ett beteende som på något
            sätt är riskfyllt, till exempel utåtagerande eller självskadande
            beteende. Sådana beteenden innebär svårigheter och fysiska risker
            för såväl personen själv som för andra personer i hens närhet.”
          </p>
          <p xml:id="i-RNcfPvdCP5TQeARYwyPDP4">
            Personliga assistenter till den aktuella målgruppen utför ett
            ytterst kvalificerat arbete. De är hela tiden beredda på att tolka
            omgivningen och att anpassa sitt stöd utifrån vad den assistansberättigade
            behöver i stunden. Assistenterna genomför också olika insatser
            för att förbereda assistanstagaren på bästa sätt inför kommande
            händelser och aktiviteter. Allt för att den assistansberättigade
            ska kunna leva ett liv med delaktig­het och självbestämmande med
            så liten påverkan som möjligt av den stress och oro som olika
            situationer kan skapa. Assistentens lyhördhet och flexibilitet
            utifrån den aktuella situationen är avgörande för att minska frekvensen
            av faktiska episoder som medför risk för att skada sig själv eller
            sin omgivning. I vissa fall innebär det att assistenten behöver
            befinna sig vid den assistansberättigades omedelbara närhet, sida
            vid sida. I andra stunder kan det vara så att den assistansberättigade
            behöver lite distans från närhet för att faktiska episoder inte
            ska uppstå. Då får assistenten genom bibehållen uppsikt stödja
            på lite avstånd. Assistenten kommer självklart fortsatt vara i
            närheten, men kanske inte i den omedelbara närheten precis intill
            assistanstagaren. Återigen är det tack vare ett väl­fungerande
            stöd av assistenten som den assistansberättigade kan genomgå en
            positiv utveckling, där ökad självständighet kan skapas och där
            frekvenserna av ingripanden från en personlig assistent för att
            förhindra farliga situationer kan minska. Ett välfunger­ande stöd
            kan då vara en förutsättning för att hen ska kunna bo i ett eget
            hem och kunna delta i samhällslivet på ett tryggt sätt och på
            samma villkor som andra.
          </p>
          <p xml:id="i-XeAaSYSAnt5nb6GFmGRAaX">
            Kristdemokraterna anser baserat på ovanstående att det är den
            kvalificerade bedöm­ningen av den personliga assistenten som måste
            vara avgörande för hur långt det fysiska avståndet som ska hållas
            till den assistansberättigade ska vara. Vi instämmer således i
            utredningens bedömning: ”Eftersom fokus i insatsen ska vara stöd
            av förebyggande karaktär och inte bevakning eller övervakning,
            bör det enligt vår mening inte ställas krav på att den person
            som ger stödet ständigt ska behöva vara i den enskildes omedel­bara
            fysiska närhet, det vill säga precis intill den enskilde eller
            alltid vara i samma rum. För att det ska anses vara fråga om sådant
            stöd som omfattas av det grundläggande behovet bör det dock vara
            nödvändigt att den som ger stödet är tillräckligt nära för att
            löpande kunna bedöma vilket slags stöd som behöver ges, till exempel
            genom att vara på plats i den enskildes bostad.”
          </p>
          <head xml:id="i-BeKbTPBvj9J5QRc4WmSSc4" type="h3">
            Angående förslaget att föräldraansvaret ska beaktas genom ett
            schabloniserat föräldraavdrag
          </head>
          <p xml:id="i-GTcXoivV6t95V39XdDwvtz">
            Kristdemokraterna instämmer med remissinstanser som exempelvis
            Independent Living Institute (ILI), Lunds kommun och Neuro om
            att assistansbehovet bör bedömas utifrån en individuell prövning.
            Det är därför inte helt självklart för Kristdemokraterna att stödja
            förslaget om ett schabloniserat föräldraavdrag. Men utifrån att
            tillämpningen kommer att förenklas och förutsägbarheten ökar genom
            en schablon jämfört med dagens bedömning av ”normalt föräldraansvar”
            kan vi acceptera det övergripande förslaget kring föräldraavdraget.
            Vi vill dock lyfta ett antal aspekter som bör beaktas för att
            tillämpningen ska säkerställa att den enskildes behov sätts i
            centrum.
          </p>
          <p xml:id="i-LjMT8VkAbhXW7u8KMQpNxE">
            Regeringens förslag om ett schabloniserat föräldraavdrag är enbart
            baserat på ålder. Kristdemokraterna menar att det finns skäl att
            införa en ventil för att vid särskilda eller synnerliga skäl ge
            möjlighet att frångå en fastställd schablon för föräldraavdrag
            enligt regeringens förslag. Vi ser visserligen positivt på att
            regeringen föreslår att inget för­äldraavdrag ska göras för hjälpbehov
            som är kopplat till andning och sondmatning, men vi menar att
            det finns behov av att väga in fler faktorer än åldern för barn
            med omfattan­de funktionsnedsättning som har stora tillsynsbehov.
            Vidare kan det finnas familjesitua­tioner där exempelvis en vårdnadshavare
            har ensamt ansvar för barnet eller syskon som också har funktionsnedsättning.
            Detta är exempel på situationer där vardagen kan vara så pass
            påfrestande att en förälder inte mäktar med att ta ett föräldraansvar
            utifrån den om­fattning som är schabloniserat för barnets ålder.
            Med utgångspunkten att föräldrar till barn med funktionsnedsättning
            ska ha rätt till den avlastning de behöver för att kunna förena
            familjeliv med arbete på samma sätt som andra föräldrar, anser
            Kristdemokraterna därför att det vore värdefullt med en kompletterande
            möjlighet att vid särskilda eller synnerliga skäl frångå den fastställda
            schablonen för föräldraavdrag. Vilka situationer som kan anses
            ligga till grund för att frångå schablonen på detta sätt behöver
            utredas.
          </p>
          <p xml:id="i-FX9zNxqHhmFCcfYQg96R9a">
            Vidare anser Kristdemokraterna i likhet med flera remissinstanser
            att det inte bör göras något föräldraavdrag för barn i åldern
            12–17 år. Det behov av föräldrar som tonåringar utan en omfattande
            funktionsnedsättning har, är av en annan karaktär jämfört med
            behovet för barn i yngre åldrar. Ett föräldraavdrag under tonårstiden
            kan också hämma den frigörelseprocess som sker för många barn
            under denna tidsperiod. Detta då ungdomar som har behov av assistans
            dygnet runt, enligt förslaget blir helt beroende av sina föräldrar
            under en timme per dag. Problematiken blir extra tydlig och påtaglig
            för de ungdomar som studerar vid ett av landets riksgymnasium
            på annan ort än hem­kommunen.
          </p>
          <p xml:id="i-ERXZkPepKKCLCcJBSmdzRV">
            Kristdemokraterna anser också att avräkningen av schablonen för
            föräldraavdrag bör göras efter att det totala antalet assistansberättigade
            timmar (grundläggande behov + övriga behov) har blivit fastställda.
            Detta då vi ser en risk för att barn med omfattande funktionsnedsättning
            riskerar att hamna under gränsen på 20 timmars grundläggande behov
            per vecka om föräldraavdraget för grundläggande behov görs utan
            att beakta barnets helhetsbehov, där också övriga behov vägs in.
            Vi tolkar det som att Kristdemo­kraternas förslag är i linje med
            det förslag som utredningen presenterade angående dessa aspekter.
          </p>
        </div>
        <div xml:id="i-BFePiUZTnWjuwF5oH3ZC1e" type="signatureBlock">
          <list xml:id="i-B3Nq1rmorZcPofFjdYiwDs">
            <item xml:id="i-R8a5rzJRVYSVdLTeZBJVVa" who="i-Fnk9Zpnk5sS5WYPNBLTPx3" type="signature">
              Pia Steensland (KD)
            </item>
            <item xml:id="i-Mnk3BgjLHhRex3Pou8kXi6" who="i-NHqTsXnUVsZFg94vA6SKDr" type="signature">
              Acko Ankarberg Johansson (KD)
            </item>
            <item xml:id="i-CWZ5rTVB3oFbm3zEQaE1pG" who="i-WRiXUtixNTz4kgEnAAs5GH" type="signature">
              Christian Carlsson (KD)
            </item>
            <item xml:id="i-FSnWfkNuJLmaPEDxpQywcV" who="i-KHxTD13x4T7QRobXtjMm4K" type="signature">
              Roland Utbult (KD)
            </item>
          </list>
        </div>
        <div xml:id="i-HDviTsmHapCSiKwGHKGaEV" type="motNotes">
          <noteGrp xml:id="i-Ec7v3xCj8aJVW4YVSc6CTF">
            <note xml:id="i-SWzEctNtUfQ2o371pqtbqu">
              [1] Rapport – Analys av minskat antal mottagare av assistansersättning,
              Försäkringskassan 2020.
            </note>
            <note xml:id="i-FbbudkLRgWAB7mKjLnfEbk">
              [2] Socialstyrelsen (2015). Att förebygga och minska utmanande
              beteende i LSS-verksamhet, Ettkunskapsstöd med rekommendationer
              för chefer, verksamhetsansvariga och personal.
            </note>
          </noteGrp>
        </div>
      </div>
    </body>
  </text>
</TEI>
