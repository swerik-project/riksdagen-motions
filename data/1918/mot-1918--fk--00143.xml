<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1918/mot_1918__fk__143/mot_1918__fk__143-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 143, 3
          </p>
          <p>
            Nr 143.
          </p>
          <p>
            Av herr Nilsson, Nils, i anledning av Kungl. Maj:ts förslag till
            lag om fattigvården.
          </p>
          <p>
            I Kungl. Maj:ts nådiga proposition till riksdagen med förslag
            till lag om fattigvården m. m. paragraf 32 sista punkten finns
            stadgat, att minderårig över två år må icke annat än tillfälligtvis
            och till dess annan anordning kunnat träffas intagas å fattigvårdsanstalt,
            där ej en från den övriga anstalten skild avdelning för barns
            omhändertagande och vårdande inrättats. Denna bestämmelse kommer
            att för mindre fattigvårdsdistrikts vid- kommande förorsaka, att
            fattigvårdsstyrelse blir tvungen att, vad barnens uppfostran angår,
            anlita en metod, vilken jag för min del, på grund av vunnen erfarenhet,
            måste anse som mindre lämplig, nämligen utackor- deringsmetoden.
            Det hade otvivelaktigt med hänsyn till den praktiska efterlevnaden
            av ifrågavarande lagbestämmelse varit bättre, om sista punkten
            i 32 $ getts sådan lydelse, att barnet för den händelse det kunde
            beredas bostad hos moder eller annan anhörig, som vore villig
            att vårda detta och därtill kunde befinnas lämplig, barnet 1 sådant
            fall finge vårdas å anstalten. Dock skulle det tillkomma fattigvårdsstyrelse
            att i sådant fall träffa avgörande. Det kan ju mycket ofta inträffa,
            att moder och barn samtidigt in- tagas å fattigvårdsinrättning
            och synnerligen ofta torde detta vara fallet beträffande ogifta
            mödrar. Det vore i sådant fall bättre för såväl moder som barn,
            om de kunde bo tillsammans. Å ena sidan skulle detta, att modern
            finge hava barnet hos sig, säkerligen i många fall utgöra ett
            skydd för henne, förhindrande återfall under de inflytelser, som
            möjligen kunnat vara orsak till hennes olycka, ty såsom sådan
            får man nog i flertalet fall betrakta den indirekta anledningen
            till sådant moderskap. andra sidan skulle barnet säkert erhålla
            kärleksfullare vård, än om det utackorderades till annan person,
            som kanske för penningens skull påtoge sig fostrarens kall. Det
            kunde också någon gång vara tillfälle
          </p>
          <pb facs="riksdagen-motions-pdf/data/1918/mot_1918__fk__143/mot_1918__fk__143-002.pdf"/>
          <p>
            4 Motioner 1 Första kammaren, Nr 143.
          </p>
          <p>
            att överlämna barnets vård åt far- eller mormoder, som därtill
            kunde befinnas villig och lämplig. Jag är icke blind för den fara,
            som består i den psykologiskt oför- delaktiga inverkan en vistelse
            vid fattigvårdsanstalt kan utöva på barnets andliga utveckling,
            men denna fara torde i betydlig grad minskas, sedan de sämsta
            och i sagda avseende mest skadliga elementen komma i åt- njutande
            av annan särskild anstaltsvård. För landsbygdens mindre fattigvårdsamhällens
            vidkommande är det i allmänhet så, och det måste så vara, att
            det icke på fattigvårdsanstal- terna finnas särskilda avdelningar
            för barnuppfostring, vadan alltså ingen annan utväg än utackordering
            står fattigvårdsstyrelsen övrig. En lagstiftning i denna fråga
            bör icke avfattas så, att fattigvårdsstyrelse därigenom blir hänvisad
            ensamt till denna enligt mitt förmenande mindre goda metod. På
            grund av vad jag sålunda tillåtit mig anföra, hemställer jag vördsamt,
            att sista punkten i 32 $ av Kungl. Maj:ts nådiga proposition till
            riksdagen med förslag till lag om fattigvården m. m., given Stockholms
            slott den 8 februari 1918, måtte erhålla följande av mig föreslagna
            lydelse, eller annan sådan, som av vederbörande ut- skott eller
            ledamot av utskott kan finnas lämplig för vinnande av nämnda syfte:
            Minderårig över två år må icke annat än till- fälligtvis och till
            dess annan anordning hunnit träffas intagas å fattigvårdsanstalt,
            där ej en från den övriga anstalten skild avdelning för barns
            omhändertagande och vårdande inrättats, såvida icke barn kan beredas
            bostad hos modern eller annan anhörig, som till bar- nets vårdande
            kan befinnas villig och lämplig, i vilket fall det tillkommer
            fattigvårdsstyrelse att härom besluta.
          </p>
          <p>
            Stockholm den 20 mars 1918. Nils Ant. Nilsson.
          </p>
        </div>
      </div>
    </body>
  </text>
</TEI>
