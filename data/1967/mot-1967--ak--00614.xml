<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--ak--00614">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__614/mot_1967__ak__614-001.pdf"/>
      <fw xml:id="i-5q4ZNUTU64mkYwZs1Qemqe">
        Motioner i Andra kammaren, nr 614 år 1967 3
      </fw>
      <div xml:id="i-FctVFQATytxepbbVgUMVjK" type="motHeader">
        <div xml:id="i-EALpg7wpXUsdZTU1fnu2BD" type="motTitle"/>
        <div xml:id="i-UhDsDDjpECVASWK8bowero" type="motSubmissionInfo"/>
      </div>
      <div xml:id="i-WGYJ53ReXPrJXnHmmHfUfa" type="motBody">
        <div xml:id="i-G7ouYcQTKnbCEW9JYmK71T">
          <p xml:id="i-WTjc6GbCCknxbM4YN2XBdm">
            Nr 614
          </p>
          <p xml:id="i-AeXtJUtB3FXUU1fsLJLcZV">
            Av herr Ullsten m. fl., om utbyggnad av den svenska bistånds-
            verksamheten i Zambia.
          </p>
          <p xml:id="i-4kwXzkf1jLXDnDEczC9mcH">
            (Lika lydande med motion nr 476 i Första kammaren)
          </p>
          <p xml:id="i-4cDeUiPmVQS9JWa5ExAtMZ">
            I flera riksdagsdebatter om den sydafrikanska apartheidpolitiken
            har regeringen hävdat att en av de viktigaste åtgärder som kan
            vidtas från svensk sida är att effektivt stödja de självständiga
            nya afrikanska sta- terna. Dessa saknar inte bara förvaltningserfarenhet
            utan också kapital och nödvändig expertis. Samtidigt ställs de
            inför jättelika problem. De vill utveckla sin ekonomi, bygga skolor
            och sjukhus och skapa ad- ministrativ och politisk stabilitet.
            Och de politiska problemen radar upp sig, förvärrade av återverkningarna
            från Sydafrika- och Rhodesia- konflikten. Till detta kommer att
            man i det nya Afrika på ett helt annat sätt än i Asien och Latinamerika
            måste börja från början — ekono- miskt, administrativt och politiskt.
            Slutsatsen måste därför bli att det är nödvändigt att industriländerna,
            däribland Sverige, ger de nya sta- terna i Afrika en omfattande
            utvecklingshjälp. Det är därför glädjande att Sverige "kommer
            att starta bistånds- program för Lesotho (Basutoland), Botswana
            (Bechuanaland) och Swa- ziland och att man från svensk sida lovat
            att ge Sydvästafrika hjälp när det en gång blir fritt. Men för
            inget land i Afrika finnes i dag så starka politiska skäl för
            svensk hjälp som till Zambia. Zambia och dess president, Kenneth
            Kaunda, har i dag genom landets utsatta läge i Rhodesia-konflikten,
            blivit en symbol för självständighetssträvandena i hela södra
            Afrika. Ett stöd till Zambia från svensk sida skulle därige- nom
            få symbolisk kraft och samtidigt kunna bidraga till att inom ett
            för
          </p>
          <p xml:id="i-6K93mm1kPC4nnqZAvgbTRN">
            Afrikas framtid avgörande område ge stadga åt det nya, självständiga
            Afrika.
          </p>
          <p xml:id="i-ScYx5kYBjVHChVDGS1jjXu">
            Zambias politiska situation Raskonflikten i Sydafrika och den
            politiska oron i hela södra Afrika kommer av alla tecken att döma
            att fortsätta länge än. Rhodesia-kon- flikten är nu den politiskt
            viktigaste frågan och där har Zambia hittills fått bära den största
            bördan. Solidariskt med de av Storbritannien och FN rekommenderade
            bojkottåtgärderna har Zambia försökt att skära ned sin import
            från Rhodesia, vilken hittills varit av dominerande bety-
          </p>
          <pb facs="riksdagen-motions-pdf/data/1967/mot_1967__ak__614/mot_1967__ak__614-002.pdf"/>
          <fw xml:id="i-EjwCEAFTkALeS6vaJwK4tp">
            4 Motioner i Andra kammaren, nr 614 år 1967
          </fw>
          <p xml:id="i-KAVmjupocQhPE9sMs5PQLi">
            delse för Zambias ekonomi och handel. Man har också försökt att
            om- dirigera sin export, inklusive den för landets ekonomi helt
            avgörande kopparexporten, för att kunna nå havet utan att passera
            Rhodesia. Detta har endast lyckats till en mindre del därför att
            de alternativa utförsel- vägarna har en mycket mera begränsad
            kapacitet. Det beräknas därför att Zambia redan genom Rhodesia-konflikten
            åsamkats kostnader på cirka en halv miljard kronor. Zambia och
            dess regering har ej heller något stöd på nära håll. Landet är
            omgivet av länder, som är fientliga till det fria Afrika (Rhodesia,
            de portugisiska kolonierna Angola och Mozambique samt det av Syd-
            afrika besatta Sydvästafrika) eller svaga och präglade av politisk
            instabilitet (Botswana, Kongo-Kinshasa och Malawi). Den enda grann-
            stat som Zambias regering känner att man helt och fullt kan lita
            på är Tanzania. Det är också därför man vill definitivt lösgöra
            sin ekonomi från dess hårda bundenhet med Sydafrika och Rhodesia
            och i stället knyta an till Östafrika, bl. a. i form av en gemensam
            ekonomisk mark- nad. Det är i det mera långsiktiga perspektivet,
            som man får se Zambias ansträngningar att skaffa sig nya utförsel-
            och införselvägar via Tan- zania till havet. Beslut har redan
            fattats om att bygga en pipeline från Dar-es-Salaam till Copperbelt
            i Zambia, liksom också att forcera fram byggandet av en modern
            väg mellan Copperbelt och Dar-es-Salaam resp. Mtwara. Både Zambias
            och Tanzanias regeringar är vidare överens om att bygga en järnväg
            mellan Zambia och Tanzania, vilken definitivt skulle kunna säkra
            utförseln av kopparn, oberoende av vad som händer i Rhodesia,
            Angola eller Mozambique. Till bilden hör också att Zambia har
            en administration, som till mycket stor del är uppburen av brittiska
            administratörer och experter, vilket är en komplicerande faktor
            för Zambias regering. Skiktet av välutbildade afrikanska tjänstemän
            är mycket litet och därför är regeringen i sin förvaltning nästan
            helt — och i mycket högre grad än t. ex. i Kenya och Tanzania
            — beroende av de brittiska tjänstemännen. Sedan sin själv- ständighet
            har Zambias regering varit mycket angelägen att få experter och
            förvaltningspersonal rekryterade från andra länder än det tidigare
            moderlandet, bl.a. i syfte att säkerställa större objektivitet
            och där- med förhindra eventuella tendenser till favorisering
            av England när det gäller beställningar och kontrakt.
          </p>
          <p xml:id="i-FqMM9VnA2SmekmMu4qUHn3">
            Sverige och Zambia För Sveriges del finns det speciella skäl
            att bistå Zambia. Förhopp- ningarna att få svensk hjälp var mycket
            höga när Zambia fick själv- ständighet 1964, bl. a. med anledning
            av att den s. k. Rhodesia-insam- lingen i Sverige hade givit regeringspartiet
            UNIP en god hjälp redan före
          </p>
          <pb facs="riksdagen-motions-pdf/data/1967/mot_1967__ak__614/mot_1967__ak__614-003.pdf"/>
          <fw xml:id="i-5x9C2PwHcne2ZFHNY7erdy">
            Motioner i Andra kammaren, nr 614 år 1967 5
          </fw>
          <p xml:id="i-72su2XLUyeLKD3pEH5QEoD">
            självständigheten. Zambias ledare sympatiserar vidare med vår
            allians- fria utrikespolitik och de idéer som inspirerat uppbyggnaden
            av vår sociala och ekonomiska politik. Det är också värt att notera,
            att Zambias ekonomi är jämförelsevis god och att de ekonomiska
            utvecklingsmöjlig- heterna bedöms som stora. Hos svensk företagsamhet
            har man under senare år kunnat märka ett allt större intresse
            för Zambia, vilket främjas av att svenska erfarenheter och tjänster
            kan komma speciellt väl till pass i Zambias av gruvindustrien
            nästan helt dominerade eko- nomi.
          </p>
          <p xml:id="i-5UpUMh34HvY8tKzzoJ3HSQ">
            Vid en interpellationsdebatt den 9 december 1966 förklarade utrikes-
            ministern, som nu blivit ansvarig för den svenska u-hjälpen, att
            han var beredd att välvilligt pröva frågan om svensk bistånd till
            Zambia (utöver den fredskårsinsats som nu äger rum), såvida önskemål
            om hjälp framföres från Zambia. Vid upprepade tillfällen har sådana
            önskemål framförts muntligen av medlemmar av Zambias regering
            under besök i Sverige. Zambias önskan att få svenskt tekniskt
            bistånd är därför till fullo klargjord och kontakter från svenskt
            håll, som visar beredvillighet att diskutera en biståndsinsats,
            torde därför vara vad som behövs för att man skall kunna gå från
            ord till handling. Rege- ringens beslut i årets budget att öppna
            en svensk ambassad i Lusaka ger också en naturlig anledning för
            Sverige att snarast ta initiativ till dylika överläggningar. Mot
            bakgrunden av den politiska situationen i Zambia synes det som
            om en svensk hjälp till Zambia i första hand borde omfatta ett
            för- valtningsbistånd, vilket skulle syfta till att förstärka
            landets reella självständighet. F.n. ger Sverige förvaltningsbistånd
            till Tanzania och ett liknande program (utsändande av experter)
            skulle komma Zam-
          </p>
          <p xml:id="i-KTiBigbq72rz9TwqveAe7a">
            bia väl till pass. Zambias regering kan förmodas vara beredd
            — som man gjort i liknande fall — att betala grundlön för sådana
            experter
          </p>
          <p xml:id="i-2EqHyaFXhuUieiSFFv6DWu">
            medan de extra tilläggen som brukar utgå för utländska experter
            finge täckas av svenska medel. Angeläget är också att pröva om
            Sverige kan ge finansiellt eller tekniskt bistånd — kanske i form
            av tjänster eller svensk materiel — till något av de transport-
            eller hamnprojekt, som skall säkra utförselvägarna till havet.
            Detta betyder också att det är angeläget att studera om en del
            av den svenska hjälpen till Tanzania skulle kunna ges på ett sådant
            sätt, att även denna hjälp kommer Zam- bia till godo, t.ex. just
            i fråga om utbyggnad av transportvägar och hamnar. Zambia tillhör
            f.n. inte de av SIDA prioriterade länderna. Men priori- teringen
            bör givetvis ej drivas så ensidigt och rigoröst, att det omöjlig-
            gör för Sverige att här handla snabbt. Av utrikesministerns ovan
            anförda yttrande framgår också att man på ansvarigt håll är medveten
            om de
          </p>
          <pb facs="riksdagen-motions-pdf/data/1967/mot_1967__ak__614/mot_1967__ak__614-004.pdf"/>
          <fw xml:id="i-BnfEd7cbnUG7aD7pMbZ1gc">
            6 Motioner i Andra kammaren, nr 614 år 1967
          </fw>
          <p xml:id="i-W7MsVpuv38CTzw1sNjLUgV">
            starka politiska skäl som talar för en väsentlig svensk biståndsinsats
            till förmån för Zambia. Till detta kan också läggas det faktum,
            att vi redan ger hjälp till de två länder, som Zambia nu söker
            att närma sig till: Tanzania och Kenya, och att det därför med
            hänsyn till den regionala utvecklingen skulle te sig naturligt
            att också inkludera Zambia bland de länder, som vi ger ett växande
            bistånd. Med anledning av vad som ovan anförts hemställer undertecknade,
            att riksdagen måtte i skrivelse till Kungl. Maj:t hem- ställa
            om a) att omedelbara kontakter tages med Zambias rege- ring angående
            utbyggnad av den svenska biståndsverk- samheten i Zambia, samt
            b) att en plan härför framlägges för nästa års riksdag.
          </p>
          <p xml:id="i-VLcSi2dcPyt7Z6vJAW3zHt" type="date">
            Stockholm den 26 januari 1967
          </p>
          <div xml:id="i-QoAxSynL14nJmyKkQztBau" type="signatureBlock">
            <p who="i-4uJEFdvmwfbMmozZhv5XDY" type="signature">
              Ola Ullsten (fp)
            </p>
            <p who="i-9csrSsTp3kPVAcfCYPLzkX" type="signature">
              Einar Rimmerfors (fp)
            </p>
            <p who="i-B7hrTkCutn2YGLqw9zbUd2" type="signature">
              Bengt Sjönell (cp)
            </p>
            <p who="i-B1QAmZ6hd8iYYbZ4y9ee12" type="signature">
              Alf Wennerfors (h)
            </p>
          </div>
        </div>
      </div>
    </body>
  </text>
</TEI>
