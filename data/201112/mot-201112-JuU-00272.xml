<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-JuU-00272">
  <teiHeader>
    <fileDesc>
      <titleStmt>
        <title>Utbildning av poliser i beteendevetenskap och psykiatri</title>
        <author corresp="i-PVeQcRvegJXJJo2H94BNti i-Ev6Dx3pWj2WT32VGQpabaz">av Mikael Cederbratt och Finn Bengtsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utbildning av poliser i beteendevetenskap och psykiatri</title>
          <idno type="rdwebb">GZ02Ju272</idno>
          <rs type="number">Ju272</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GZ02Ju272/text</ref>
          <ref type="dokument_url_html">http://data.riksdagen.se/dokument/GZ02Ju272</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ju272</ref>
          <ref type="doc">http://data.riksdagen.se/fil/723E40E2-DAE0-419B-9980-31517C301028</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PVeQcRvegJXJJo2H94BNti</idno>
            <name>Mikael Cederbratt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HNePuv9zNMyUbkyhbERH7t" type="signed"/>
        <correspContext corresp="i-HNePuv9zNMyUbkyhbERH7t">
          <note type="signatory" corresp="i-PVeQcRvegJXJJo2H94BNti"/>
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction xml:id="i-QAzseVPjete21FbkhCanoZ" type="numbering">
          <date when="2011-10-05"/>
        </correspAction>
        <correspAction xml:id="i-Fkkj3qfyG4rVB72GSyDmKq" type="submission">
          <date when="2011-10-04"/>
        </correspAction>
        <correspAction xml:id="i-D5x8qSStNnQDo85CuyHQn3" type="transfer">
          <date when="2011-09-28"/>
        </correspAction>
        <correspAction xml:id="i-KH7Q82bnUeULn8tjPzbMmP" type="assigned"/>
        <correspContext corresp="i-KH7Q82bnUeULn8tjPzbMmP">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-WN1cY8yFTHKtV842iKJom">
            Förslag till riksdagsbeslut
          </head>
          <p xml:id="i-XSmWMnXzyE77nNd7LfnxvS">
            Riksdagen tillkännager för regeringen som sin mening vad som
            anförs i motionen om vidareutbildning av poliser i beteendevetenskap
            och psykiatri.
          </p>
        </div>
        <div type="motContent">
          <head xml:id="i-RWTHfU8KvmiQgjr9fdoP4e" type="h1">
            Risker som polisen ständigt utsätts för
          </head>
          <p xml:id="i-NEyjUtvHFwnmy3GEfB3HPo">
            Polisyrket är speciellt. Det är ett utsatt yrke, inte minst i
            så kallad yttre tjänst där stora risker dagligen tas. Det bevisas
            av upprepade tragiska händelser där såväl medborgare som poliser
            skadas eller till och med får sätta livet till exempelvis när
            personer ska hämtas av polisen för vård eller till förhör. När
            den typen av sorgliga händelser sker startar automatiskt en diskussion
            om polisens yrke, utbildning och kompetens. En sådan diskussion
            är naturligtvis välkommen, men det ska inte behövas ständigt nya
            fall för att utlösa ännu en sådan utan att konkreta planer på
            en förändring kommer till stånd.
          </p>
          <head xml:id="i-TZMoRK85NAKryskH1GNRPQ" type="h1">
            Kvantitetsförbättring
          </head>
          <p xml:id="i-Jhe52YbypKLCxyuP6BQHtp">
            Alliansregeringens införlivade vallöfte om fler nyutbildade poliser
            är en mycket välkommen reform som påtagligt kommer att öka rättssäkerheten
            för medborgarna. När detta är sagt bör en diskussion om hur man
            kan uppdatera och höja kvaliteten inom polisutbildningen nu följa.
            Denna bör ta fasta på såväl grund- som vidareutbildningen av poliser
            samt den till utbildningen alltid kopplade forskningen och utvecklingen
            av undervisningsområdet och, i det här fallet, även yrkesutövningens
            professionalitet.
          </p>
          <head xml:id="i-LNYTe8QhXSVKMZkUY31kPM" type="h1">
            Kvalitetsförbättring
          </head>
          <p xml:id="i-FrmkMSRkUzoPvsE74gKF9j">
            Polisens grundutbildning i dag består av två års teori på Polishögskolan
            och sex månaders praktik, varefter man är behörig polis och kan
            börja arbeta i yttre tjänst. Att denna polisutbildning bör göras
            om till en treårig högskoleutbildning finns det flera goda skäl
            till, dock i beaktande av att polisyrket har en bredd av arbetsuppgifter
            från mycket enkla till extremt kvalificerade.
          </p>
          <p xml:id="i-8pW3RMpTY9R3pp79z8PRTQ">
            Ett sådant argument är att flertalet liknande viktiga samhällsfunktioner,
            såsom inom sjukvården och socialtjänsten, oftast har minst en
            treårig högskoleutbildning med eller utan praktik inräknad. Utvecklingen
            mot minst treåriga högskoleutbildningar på samhällstjänstens område
            är också i god samklang med den pågående så kallade Bolognaprocessen
            inom universiteten i Europa, som syftar till att EU-harmonisera
            olika utbildningar så att man lättare kan jämföra dem och sträva
            efter utbytbara examina mellan unionens länder.
          </p>
          <p xml:id="i-GwcH8FY5uPSRLWBMk92Cy2">
            Ett annat viktigt argument för en treårig högskoleutbildning
            är att möjliggöra polisforskning. Det behövs forskning av poliser
            som tittar på konkreta situationer ute i den polisiära vardagen
            och inte som i dag huvudsakligen av kriminologer utan polisutbildning.
            Sådan polisforskning på polisers eget initiativ bör sedan ha stor
            potential att användas som verktyg när den yrkesmässiga polisverksamheten
            utvecklas, till exempel i den riskabla yttre tjänsten som nyutbildade
            poliser först möter, men också till att löpande förnya innehållet
            och dess kvalitet i polisens grund- och vidareutbildning.
          </p>
          <head xml:id="i-XFqbvmKJyrz9B2EuqTpKat" type="h1">
            Motiv för innehåll
          </head>
          <p xml:id="i-5zygizKDD2Mz2ZxrhVtmpM">
            Av de risksituationer som beskrivits för bland annat den yttre
            tjänsten framgår att bristen på utbildning med beteendevetenskaplig
            och psykiatrisk inriktning utgör ett allvarligt tillkortakommande
            i dag. På grund av ständigt återkommande besvärande, dramatiska
            och tragiska incidenter där allvarlig personlighetsstörning eller
            psykisk sjukdom eller missbruk möter tjänstgörande poliser bör
            denna brist på basal kunskap inom det beteendevetenskapliga och
            psykiatriska området snarast avhjälpas.
          </p>
          <p xml:id="i-J8UCC7M69jmZp1A9z9cRqg">
            I en sådan undervisning bör man fokusera på den stora kunskap
            som i dag finns om hur man i sin yrkesroll ska bemöta personlighetsstörda
            och psykiskt sjuka personer och missbrukare. Det gäller exempelvis
            ökade kunskaper om hur allvarlig psykisk sjukdom eller allvarligt
            missbruk kan ta sig både kroppsliga och själsliga medicinska uttryck
            som polisen bör känna till och, förhoppningsvis, därför till viss
            del också lära sig känna igen på förhand. Detta bör kunna leda
            till ett bättre och säkrare bemötande av personer i sådana fall
            i den vardagliga yrkesutövningen, och därmed minska riskerna för
            skada för antingen personen ifråga eller för polisen själv.
          </p>
          <p xml:id="i-Ccf1LBEFbhpaW6HzYLhusa">
            Den beteendevetenskapliga och psykiatriska kunskapen om svårare
            psykisk sjukdom eller missbruk syftar alltså till att lära både
            blivande (grundutbildning) och färdiga (vidareutbildning) poliser
            mer om att bedöma när det kan finnas fara för missbrukaren själv,
            allmänheten eller polistjänstemannen och när så troligen inte
            är fallet. Möjligheten till denna avvägning för polisen själv
            och inte enbart efter bedömning av sjukvården, som normalt inte
            primärt är med vid bemötandet utan oftast har efterfrågat handräckning
            av polisen för detta, medför att polisen lättare, och med upplevelse
            av större egen trygghet och säkerhet i samråd med professionell
            sjukvård och psykiatri, kan förstå och värdera de eventuella riskmoment
            som kan föreligga vid mötet med en potentiellt svårt psykisk sjuk
            eller missbrukande person. En större tillfredsställelse med att
            kunna hantera riskmoment och faror i mötet med svårbedömda situationer
            där beteendestörning eller psykisk sjukdom kan föreligga torde
            också öka välbefinnandet i polisarbetet och därmed ha positiva
            effekter på en utsatt arbetsmiljö i allmänhet.
          </p>
          <head xml:id="i-KUEySAz4MuYqoijBBjLHgy" type="h1">
            Förslag om tillvägagångssätt
          </head>
          <p xml:id="i-Ni4HKDTPboditB2CPyqp4J">
            I samband med större generella förändringar av en nationell yrkesutbildning
            kan det vara klokt att först göra detta i steg för delar av utbildningen
            och noga utvärdera resultatet. Vårt förslag är därför följande:
          </p>
          <list style="ul">
            <item xml:id="i-35w9zaTkNjrGBUHzzfR3Tm">
              Erbjud sex månaders vidareutbildning av behöriga poliser i beteendevetenskapens
              och psykiatrins grunder med fokus på bedömning av farlighet och
              säkert bemötande och hantering av personer i sådana situationer.
            </item>
            <item xml:id="i-4NSwPMAP4V3tGUA4FprxzU">
              Gör detta i projektform vid endast ett eller högst ett par lämpliga
              lärosäten, förslagsvis som en uppdragsutbildning.
            </item>
            <item xml:id="i-74rgQy1W67ssowFvwq1og9">
              Förbered innan start, i projektplanen, för en utvärdering av
              resultatet efter två till tre år från genomgången vidareutbildning.
            </item>
          </list>
          <p xml:id="i-YGbFYaczvxoyyJBoDzHGtb">
            Utvärderingen bör inriktas på både praktisk effekt, om utbildningen
            har medfört en minskad risk med till exempel färre allvarliga
            incidenter som variabel, och teoretisk effekt till exempel om
            relevanta utvecklings- och forskningsprojekt inom polisen kommit
            till stånd som en konsekvens av den genomgångna utbildningen.
            Målet med utvärdering är att primärt kunna bedöma huruvida en
            vidareutbildning i beteendevetenskap och psykiatri är av mindre
            eller större värde för fortsatta sådana satsningar på dessa eller
            fler av polisens utbildningscentrum, alternativt om undervisning
            i tillämpliga delar av beteendevetenskap och psykiatri bör införlivas
            i grundutbildningen av poliser.
          </p>
        </div>
        <div type="motSignatures">
          <list>
            <item xml:id="i-2CsGJ7UQQqVnCGaRjDMiEr" who="i-PVeQcRvegJXJJo2H94BNti">
              Mikael Cederbratt (M)
            </item>
            <item xml:id="i-GXcS1arQhDBJbmS1hMEvVw" who="i-Ev6Dx3pWj2WT32VGQpabaz">
              Finn Bengtsson (M)
            </item>
          </list>
        </div>
      </div>
    </body>
  </text>
</TEI>
