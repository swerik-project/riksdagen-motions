<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UU-00031">
  <teiHeader>
    <fileDesc>
      <titleStmt>
        <title>med anledning av skr. 2011/12:154 Redovisning av verksamheten i Internationella valutafonden, Världsbanken samt de regionala utvecklings- och investeringsbankerna 2010 och 2011</title>
        <author corresp="i-K3yJ7rruozYUK99nj91ffc">av Hans Linde m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2011/12:154 Redovisning av verksamheten i Internationella valutafonden, Världsbanken samt de regionala utvecklings- och investeringsbankerna 2010 och 2011</title>
          <idno type="rdwebb">GZ02U31</idno>
          <rs type="number">U31</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GZ02U31/text</ref>
          <ref type="dokument_url_html">http://data.riksdagen.se/dokument/GZ02U31</ref>
          <ref type="dokumentstatus_url_xml">http://data.riksdagen.se/dokumentstatus/GZ02U31</ref>
          <ref type="doc">http://data.riksdagen.se/fil/86C3BD7B-2E2E-438C-BE95-BA7D7BD30477</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-QWPEPV7mtxZ7nyuby26NE9"/>
        <correspContext corresp="i-QWPEPV7mtxZ7nyuby26NE9">
          <ref>Regeringsskrivelse 2011/12:154</ref>
        </correspContext>
        <correspAction xml:id="i-KcycAVY6aoyfdJTYq29VKa" type="signed"/>
        <correspContext corresp="i-KcycAVY6aoyfdJTYq29VKa">
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
        </correspContext>
        <correspAction type="referral" xml:id="i-SKcFzgRxz3rPXZaeUP6sSk">
          <date when="2012-06-25"/>
        </correspAction>
        <correspAction type="referral" xml:id="i-9FmeQejucngiW88a3VNPuS">
          <date when="2012-06-25"/>
        </correspAction>
        <correspAction type="dismissal" xml:id="i-Ws28kf9rwnWc2KXzbCtLN9">
          <date when="2012-06-20"/>
        </correspAction>
        <correspAction type="dismissal" xml:id="i-Qr5H41nZtsB7XFDv48WppF">
          <date when="2012-06-20"/>
        </correspAction>
        <correspAction type="submission" xml:id="i-EVTzL5w2yJpRQEij41eh5z">
          <date when="2012-06-19"/>
        </correspAction>
        <correspAction type="transfer" xml:id="i-H5ya4HLaBEDMFEkMUNB97c">
          <date when="2012-06-19"/>
        </correspAction>
        <correspAction type="assigned" xml:id="i-Qhbawk28QA7ihXcebe5AUR"/>
        <correspContext corresp="i-Qhbawk28QA7ihXcebe5AUR">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-UoATBjQ3QyQ7bgGPCYT4ee">
            Förslag till riksdagsbeslut
          </head>
          <list style="ol">
            <item xml:id="i-WBCArsEqMPQHqs8eZvYPKT">
              Riksdagen tillkännager för regeringen som sin mening vad som
              anförs i motionen om behoven av att reformera Internationella
              valutafondens (IMF) lånevillkor.
            </item>
            <item xml:id="i-SWJQDhZJzoKEtMUrZush38">
              Riksdagen tillkännager för regeringen som sin mening vad som
              anförs i motionen om att länder som genomgår demokratisering ska
              beviljas avskrivningar av illegitima skulder.
            </item>
            <item xml:id="i-5cQnrn1BpXG513m5HmuSdU">
              Riksdagen tillkännager för regeringen som sin mening vad som
              anförs i motionen om att den svenska regeringen inom IMF och Världsbanken
              bör verka för automatiska och multilaterala informationsutbytesavtal
              på global nivå.
            </item>
            <item xml:id="i-Gyxe4zXFY42SAsoK1CXKs2">
              Riksdagen tillkännager för regeringen som sin mening vad som
              anförs i motionen om att Sveriges bidrag till energiomställningen
              sker genom FN:s klimatfonder i stället för genom IMF och Världsbanken.
            </item>
          </list>
        </div>
        <div type="motContent">
          <head type="h1" xml:id="i-EJjfwryUqfZMvb18Ds7DUa">
            Inledning
          </head>
          <p xml:id="i-MadhnPmWoLHSyDLd2cMMAJ">
            Regeringen redogör i skrivelse 2011/12:154 för verksamheten i
            IMF, Världsbanken samt de regionala utvecklings- och investeringsbankerna
            2010 och 2011. Vänsterpartiet välkomnar att regeringen nu avser
            att med två års intervall överlämna skrivelser om verksamheten
            i de internationella finansiella institutionerna. För Vänsterpartiet
            är frågor som rör IMF och Världsbanken viktiga. De internationella
            finansiella institutionernas verksamhet har stor betydelse för
            våra möjligheter att bekämpa fattigdom, minska de ekonomiska orättvisorna
            och möta klimatförändringarna. Tyvärr konstaterar vi att både
            IMF och Världsbanken generellt har spelat en negativ roll, historiskt
            sett, på dessa områden.
          </p>
          <p xml:id="i-WccXZZwPYHXdDQsur74W8S">
            Med anledning av skrivelsen vill Vänsterpartiet lyfta fram ett
            par frågor som varit aktuella under de gångna två åren. Bland
            annat vill vi redan nu ta tillfället i akt och rikta blickarna
            mot IMF:s och Världsbankens roll och agerande under den pågående
            eurokrisen, de nya lånereglerna kring exceptionella omständigheter/händelser,
            frågor som rör öppenhet och informationsutbyte på skatteområdet
            samt satsningar på energiomställning. Vi avser samtidigt att återkomma
            i höst med en mer heltäckande motion gällande Sveriges verksamhet
            i IMF och Världsbanken.
          </p>
          <p xml:id="i-RHTsEyHb9NAKXFeW7eLyEQ">
            Vi vill även välkomna att regeringen har lyft fram jämställdhetsfrågor
            i de olika internationella institutionerna. Det är något som Vänsterpartiet
            efterlyst en längre tid. Det var positivt att Världsbankens World
            Development Report 2012 hade jämställdhet och utveckling som tema.
            Vi noterar också att regeringen vid flera tillfällen röstat mot
            löneförhöjningar och orimliga ersättningssystem inom dessa världsomspännande
            institutioner, vilket vi naturligtvis tycker är en rimlig hållning.
            På papperet har rösträttsreglerna ändrats och möjliggjort en maktförskjutning,
            men vi ställer oss frågande till om de fattigaste länderna i realiteten
            fått mer inflytande. Det är något vi kommer att återkomma till
            under den allmänna motionstiden.
          </p>
          <head type="h1" xml:id="i-XN4YZnxEmxA8TjMnMrX5fz">
            Eurokrisen
          </head>
          <p xml:id="i-3jAH3sUXT5xuhPuTD5aQSU">
            Den ekonomiska krisen inom euroområdet har resulterat i en politisk
            kris för hela EU. Krisen har föranlett diverse nödlån och krisprogram
            för en rad länder, däribland Grekland, som står på randen till
            konkurs. IMF och de ledande europeiska ledarna ser skuldkrisen
            som ett utslag av bristande budgetdisciplin. Deras lösningar har
            varit drakoniska besparingsprogram i kombination med hårdare budgetregler,
            och utgångspunkten för IMF har alltför ofta varit att vanliga
            löntagare ska betala priset för ekonomiska kriser, som skapats
            av en avreglerad finansmarknad och en oansvarig banksektor. Krav
            ställs på länderna att skära ned i offentlig sektor, sänka minimilöner,
            urholka fackliga rättigheter, genomföra kraftiga besparingar i
            olika offentliga välfärdsprogram samt krav på privatiseringar.
            Vi tycker att det här är fel väg att gå och vi ser med oro hur
            länder på grund av sitt ekonomiska underläge i förhandlingssituationerna
            har påtvingats en ekonomisk politik, som vi menar leder till att
            samhällen kommer att slitas isär av ökade sociala klyftor.
          </p>
          <p xml:id="i-A5cmhj8Lun1z5evupjtac5">
            Mot bakgrund av detta vill vi att IMF:s lånevillkor ändras i
            grunden. Ekonomiska kriser möts inte genom ensidiga nedskärningar
            och genom att löntagarnas rättigheter pressas tillbaka. Vi ser
            stora behov av att öka fokus på investeringar, inte minst i klimatomställning,
            och regleringar av de finansiella marknaderna för att möta krisen.
            I IMF:s program behöver betydligt större social hänsyn tas och
            större fokus läggas vid jämställdhet mellan män och kvinnor. Fackliga
            rättigheter och avtal måste respekteras. Länders skuldnedskrivningar
            ska bekostas av fordringsägarna, inte skattebetalarna. Regeringen
            bör därför se över behoven av att reformera IMF:s lånevillkor.
            Detta bör riksdagen som sin mening ge regeringen till känna.
          </p>
          <head type="h1" xml:id="i-AS5TzCK8FjTmthUPbYJAoB">
            Nya låneverktyg
          </head>
          <p xml:id="i-NDKbi92aMWMQsFXkynAvL5">
            I skrivelsen redovisar regeringen hur IMF i juni 2010 etablerade
            ett nytt skuldavskrivningsverktyg. Vid exceptionella händelser,
            såsom naturkatastrofen på Haiti, har nu nya mekanism konstruerats
            för att landet i fråga ska få sina statsskulder avskrivna och
            därigenom få en chans att återuppbyggas. Att möjligheten vidgas
            för skuldavskrivningar tycker vi är bra. Vi önskar att mandatet
            utökas till att gälla även länder som genomgår en demokratisk
            transition, dvs. i övergången från diktatur till demokrati.
          </p>
          <p xml:id="i-Dvu3XEJWavCKjhsrRdxNip">
            I skrivelsen lyfts den positiva utvecklingen i Nordafrika och
            Mellanöstern fram. Men i de nya demokratierna har institutionernas
            fokus varit utlåning och ekonomiska reformer. De nya demokratiskt
            valda ledarna förväntas betala de gamla auktoritära regimernas
            skulder. Vänsterpartiet menar att det är orimligt. De nyvalda
            demokratiska ledarna borde få möjlighet att forma sin egen ekonomiska
            politik. Samtidigt ska de demokratier som nu ser dagens ljus efter
            den arabiska våren inte behöva tyngas av den forna diktaturens
            ekonomiska förehavanden. Eftersom långivarna var fullt medvetna
            om att de lånade ut pengar till regimer som var odemokratiska
            och genomkorrumperade är dessa statsskulder att betraktas som
            illegitima. Regeringen bör därför verka för att länder som genomgår
            demokratisering ska beviljas avskrivningar av illegitima skulder.
            Detta bör riksdagen som sin mening ge regeringen till känna.
          </p>
          <head type="h1" xml:id="i-9wZoaTpQfKGwCTBowVvjG4">
            Öppenhet och informationsutbyte på skatteområdet
          </head>
          <p xml:id="i-R7mXwq3WqEom9QCXMaGF17">
            Kapitalflykt är i dag ett av de största hindren för ekonomisk
            utveckling i syd, men också ett stort problem för många länder
            i nord. Varje år försvinner mellan 1 260 och 1 440 miljarder US-dollar
            spårlöst från utvecklingsländerna genom kapitalflykt. Bara Nigeria
            förlorade 130 miljarder US-dollar i kapitalflykt mellan 2000 och
            2008. Av kapitalflykten består 6065 procent av kommersiella transaktioner
            inom multinationella företag, 3035 procent har sin grund i kriminell
            verksamhet såsom handel med vapen och droger samt trafficking.
            Endast 3 procent har sin grund i korruption och mutor.
          </p>
          <p xml:id="i-FtVafVpeVeAY3AoEU7SZuY">
            Skatteparadisen spelar en central roll för att möjliggöra kapitalflykten.
            Skatteparadis definieras som ett land med bl.a. stark banksekretess,
            låg beskattning och svaga regelverk för finansiella transaktioner.
            År 2007 beräknades mer än hälften av jordens handel ske via skatteparadis,
            samtidigt som skatteparadisen bara stod för 3 procent av den globala
            BNP:n. I dag beräknas icke-medborgare i skatteparadisen placerat
            drygt 10 000 miljarder US-dollar i skatteparadis.
          </p>
          <p xml:id="i-2rDCL7DfdpCtzwhbWfQbRB">
            Hitintills har svaret på skatteparadisen varit att teckna bilaterala
            avtal med de enskilda skatteparadisen. Över 150 informationsutbytesavtal
            har tecknats, Sverige har bl.a. tecknat avtal med Liechtenstein,
            Jersey och Brittiska Jungfruöarna. Men att teckna bilaterala avtal
            med de trettiotal skatteparadis som existerar är av naturliga
            skäl både tidskrävande och dyrt. Många länder i syd saknar helt
            enkelt kapacitet att teckna den typen av avtal; i oktober 2007
            var Mexiko och Argentina de enda länderna i syd som tecknat informationsutbytesavtal
            med skatteparadis.
          </p>
          <p xml:id="i-7ZiRwKuRnVVwEhAW2mpbWP">
            Det behövs ökad öppenhet och informationsutbyte på skatteområdet
            för att minimera möjligheten för företag och privatpersoner att
            undanhålla medel från beskattning. För att komma åt det här problemet
            tog EU-parlamentet i februari 2010 ställning för automatiska och
            multilaterala informationsutbytesavtal på global nivå. Ett utmärkt
            initiativ, menar Vänsterpartiet. Den svenska regeringen bör verka
            inom IMF och Världsbanken för automatiska och multilaterala informationsutbytesavtal
            på global nivå. Detta bör riksdagen som sin mening ge regeringen
            till känna.
          </p>
          <head type="h1" xml:id="i-Gobwh8e8d7HGi2pJxr9tGX">
            Energiomställning
          </head>
          <p xml:id="i-CMK6ExwG9Wi9XKKCapHcSR">
            Klimatförändringarna är i dag av vår tids största globala utmaningar
            och ett enormt hinder för oss som önskar se minskade ekonomiska
            klyftor inom och mellan länder. I dag har Världsbanken och IMF
            fått en central roll i det internationella klimatarbetet. Sverige
            bidrog 2010 och 2011 med 400 miljoner kronor till institutionernas
            gemensamma fonder på området.
          </p>
          <p xml:id="i-DQpMUB35uFncwVvW7C61ab">
            Vänsterpartiet anser inte att Världsbanken och IMF är mogna denna
            uppgift. Fortfarande ligger stort fokus i deras verksamhet på
            investeringar i icke-förnybara fossila energislag. Bland annat
            har stora investeringar i kolkraft gjorts under de senaste åren
            inte minst den stora satsningen på kolkraftverket Medupi i Sydafrika.
            Sverige valde att rösta för detta projekt, samtidigt som exempelvis
            USA lade ned sin röst. Även när det kommer till satsningar på
            förnybar energi har stark kritik riktats mot IMF och Världsbanken.
            År 2011 avbröt Världsbanken sitt tidigare moratorium mot investeringar
            i palmoljeplantager. Det är mycket bekymmersamt då stark kritik
            framkommit från miljöorganisationer och organisationer som representerar
            civilsamhället, som menar att palmoljeplantagerna haft starka
            negativa sociala och ekologiska konsekvenser: konflikter mellan
            lokalbefolkningar och produktionsbolag har varit ett frekvent
            inslag och värdefull tropisk skog har avverkats. Regeringen bör
            därför verka för att Sveriges bidrag till energiomställningen
            kanaliseras genom FN:s klimatfonder i stället för genom IMF och
            Världsbanken. Detta bör riksdagen som sin mening ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-FLLR9sZLjFxnrmwGVf9hmh">
              Hans Linde (V)
            </item>
            <item xml:id="i-4jY6CKPhBqCctahhwXakj1">
              Torbjörn Björlund (V)
            </item>
            <item xml:id="i-UjdRNJAP11szQA6yCjMH2C">
              Jens Holm (V)
            </item>
            <item xml:id="i-8X4b9d1569iqzsCdJp1WFP">
              Siv Holma (V)
            </item>
            <item xml:id="i-GuSUPXMK9ic8xLwekZwXdk">
              Kent Persson (V)
            </item>
          </list>
        </div>
      </div>
    </body>
  </text>
</TEI>
