<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-CU-00009">
  <teiHeader>
    <fileDesc>
      <titleStmt>
        <title>med anledning av prop. 2009/10:95 Luftfartens lagar</title>
        <author corresp="i-D9iCNaqxQvuHFjK2SSEFvT">av Carina Moberg m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:95 Luftfartens lagar</title>
          <idno type="rdwebb">GX02C9</idno>
          <rs type="number">C9</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GX02C9/text</ref>
          <ref type="dokument_url_html">http://data.riksdagen.se/dokument/GX02C9</ref>
          <ref type="dokumentstatus_url_xml">http://data.riksdagen.se/dokumentstatus/GX02C9</ref>
          <ref type="doc">http://data.riksdagen.se/fil/824F8C23-A1DC-4605-95C9-65D21DFA4021</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KCyyRs9HnkQhss61gii5F7</idno>
            <name>Fredrik Lundh</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-XavvkneSj1497htyNRcpv6</idno>
            <name>Christina Oskarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8gcKLg8FFeh9DR71R7zcMv</idno>
            <name>Gunnar Sandberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-BNs9NctwwvjUQnQxyESNVd</idno>
            <name>Eva Sonidsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GDFdKPNRdaGpkLXrouuiC1</idno>
            <name>Johan Löfstrand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-D9iCNaqxQvuHFjK2SSEFvT</idno>
            <name>Carina Moberg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3Bw3n37rFy6wkxwHWbXKkA" type="basedOn"/>
        <correspContext corresp="i-3Bw3n37rFy6wkxwHWbXKkA">
          <ref>Proposition 2009/10:95</ref>
        </correspContext>
        <correspAction xml:id="i-EiodG2m8a5qJvsiK6x2umG" type="signed"/>
        <correspContext corresp="i-EiodG2m8a5qJvsiK6x2umG">
          <note type="signatory" corresp="i-KCyyRs9HnkQhss61gii5F7"/>
          <note type="signatory" corresp="i-XavvkneSj1497htyNRcpv6"/>
          <note type="signatory" corresp="i-8gcKLg8FFeh9DR71R7zcMv"/>
          <note type="signatory" corresp="i-EgqHRHVoW5y9USDYuNoYuA"/>
          <note type="signatory" corresp="i-BNs9NctwwvjUQnQxyESNVd"/>
          <note type="signatory" corresp="i-GDFdKPNRdaGpkLXrouuiC1"/>
          <note type="signatory" corresp="i-D9iCNaqxQvuHFjK2SSEFvT"/>
        </correspContext>
        <correspAction xml:id="i-QLutEkKbUvRGXxawswJU5v" type="referral">
          <date when="2010-03-02"/>
        </correspAction>
        <correspAction xml:id="i-HwVnUvV91CiHpwWP11G6Vp" type="referral">
          <date when="2010-03-02"/>
        </correspAction>
        <correspAction xml:id="i-WHXz9YmbwfEXmpuzjU2TqQ" type="dismissal">
          <date when="2010-03-01"/>
        </correspAction>
        <correspAction xml:id="i-C45q7ryGHkEp8QKT6Xhsr6" type="dismissal">
          <date when="2010-03-01"/>
        </correspAction>
        <correspAction xml:id="i-PegsDVmUdfoTKRFy5wNExu" type="transfer">
          <date when="2010-02-19"/>
        </correspAction>
        <correspAction xml:id="i-MDCfemd3omXNKvPgzJQC8W" type="submission">
          <date when="2010-02-19"/>
        </correspAction>
        <correspAction xml:id="i-UzFt3deTEpMSUx8wPDBt6h" type="assigned"/>
        <correspContext corresp="i-UzFt3deTEpMSUx8wPDBt6h">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-DTtf1nNcKUNhNNrqZYt7XC">
            Förslag till riksdagsbeslut
          </head>
          <p xml:id="i-Y5GbgqgH3hpMEK3UDL1SjA">
            Riksdagen avslår förslaget om att konkurrensutsätta flygtrafikledningstjänsten
            i avvaktan på att de juridiska och marknadsmässiga förutsättningarna
            klargörs i en vidare utredning.
          </p>
          <p xml:id="i-QcmQdxoPxn7m3DzpJevNGi">
            Regeringen har lämnat en proposition med förslag på förändringar
            i luftfartslagen. Vi väljer att i denna motion enbart beröra de
            förslag till nya bestämmelser i luftfartslagen som ska möjliggöra
            konkurrens inom flygtrafikledningstjänster. I propositionen föreslår
            regeringen att Luftfartsverkets ensamrätt att bedriva flygledningstjänst
            på de ickestatliga flygplatserna avskaffas. Regeringens avsikt
            är att möjliggöra för flygplatshållaren att själv ombesörja flygledningstjänsten,
            antingen genom verksamhet i egen regi eller genom att tjänsten
            upphandlas från en annan aktör.
          </p>
          <p xml:id="i-3pfaJ9KuCWPxLbspjgjbxt">
            Vi ställer oss avvisande till regeringens förslag om att konkurrensutsätta
            flygtrafikledningstjänsten. Propositionen uppvisar påtagliga brister
            vad gäller konsekvensanalys av de förslag regeringen ger. Detta
            är särskilt allvarligt då en konkurrensutsatt flygtrafikledningstjänst
            är en mycket ovanlig företeelse ur ett internationellt perspektiv.
            Vi ställer oss dessutom frågande till om regeringens förslag de
            facto får den avsiktliga verkan, dvs. kostnadsbesparingar för
            ickestatliga flygplatser.
          </p>
        </div>
        <div type="motContent">
          <head xml:id="i-FBUw1DHKamEJnRdvx4JGfR" type="h1">
            Svårt att skapa en väl fungerande marknad för flygledningstjänster
          </head>
          <p xml:id="i-PcwU7X1EeEXRvwnAZuYotB">
            Den modell för avreglering som regeringen förordar stämmer i
            allt väsentligt överens med det förslag som Luftfartsstyrelsen
            lämnade till regeringen 2006. Regeringen hävdar i propositionen
            att det bland remissinstanserna fanns ett överväldigande stöd
            för Luftfartsstyrelsens förslag. Detta är en tveksam beskrivning
            av vad som faktiskt framkom i remissbehandlingen. I yttrandet
            från regeringens egen myndighet Statskontoret framkommer exempelvis
            att myndigheten djupt misstror förslagets bärande idé, dvs. att
            kostnaderna för de ickestatliga flygplatserna ska kunna sänkas
            genom konkurrens. Verket skriver: Statskontoret ifrågasätter emellertid
            om det under de omständigheter som redovisas i rapporten överhuvudtaget
            går att skapa förutsättningar för en fungerande konkurrens på
            marknaden för flygtrafiktjänster.
          </p>
          <p xml:id="i-8L5LLXZN4sMrU56VJXsgaR">
            Vi delar Statskontorets farhågor om att marknaden för flygledningstjänster
            kommer att präglas av ett mycket litet antal aktörer som verkar
            under svag konkurrens. Att bedriva flygtrafikledningstjänster
            är en avancerad verksamhet med betydande stordriftsfördelar. För
            att nå en rimlig lönsamhet i verksamheten torde det därför inte
            räcka att bedriva verksamhet på endast en eller ett fåtal mindre
            flygplatser. Detta utgör en betydande inträdesbarriär för nya
            aktörer samtidigt som det stärker Luftfartsverkets mycket dominerande
            ställning på marknaden .
          </p>
          <p xml:id="i-8rukFTUCyTnYYRUNV14zo1">
            I propositionen föreslås även att man på de av staten ägda flygplatserna
            ska ges möjlighet att anlita andra aktörer än Luftfartsverket
            för att ombesörja flygtrafiktjänsten. Regeringen menar att man
            på så vis ger förutsättningar för en vidgad marknad för flygtrafiktjänster,
            vilket skulle kunna förbättra konkurrensen. Detta är en tveksam
            slutsats eftersom flygtrafiktjänsten på de största statliga flygplatserna
            även framgent kommer att omfattas av prisreglering. Alla flygplatser
            med flygtrafiktjänster berörs av avgiftsförordningen (EG) nr 1794/2006.
            Undantag från avgiftsförordningen kan endast medges för flygplatser
            med mindre än 50 000 kommersiella rörelser per år. Reglerna innebär
            alltså att flygledningstjänsten på Stockholm/Arlanda och Göteborg/Landvetter
            inte kommer att kunna utsättas för priskonkurrens. Sett till antalet
            passagerare kommer alltså omkring 70 % av den svenska marknaden
            för flygtrafikledningstjänster i praktiken att skyddas från konkurrens.
            Även om det i teorin är möjligt att upphandla en prisreglerad
            tjänst så kompliceras detta av att det inte tillåts råda något
            direkt affärsförhållande mellan flygplatshållaren och flygtrafiktjänsten.
            EU:s avgiftsförordning säger nämligen att den aktör som bedriver
            en flygtrafiktjänst ska ta betalt direkt av flygbolagen, en bestämmelse
            som sannolikt tillkommit för att flygplatshållaren inte ska kunna
            baka in avgiften för flygtrafiktjänsten i den samlade luftfartsavgiften
            för att den vägen dölja en avvikelse från ett reglerat pris.
          </p>
          <head xml:id="i-4gL8ptKWHAGD4jope98JDJ" type="h1">
            Få internationella erfarenheter
          </head>
          <p xml:id="i-C8eHK9jAuz6em5fpKRVLCK">
            Med undantag för Storbritannien blir Sverige, såvitt vi kan bedöma,
            det första landet i Europa som avreglerar marknaden för flygledningstjänster.
            Den modell för avreglering som har tillämpats i Storbritannien
            är dock i flera avseenden annorlunda än den som regeringen nu
            föreslår ska genomföras i Sverige. Bland annat förutsätter rätten
            att bedriva en flygledningstjänst i Storbritannien att man även
            äger infrastrukturen. Därmed saknas det i praktiken internationella
            erfarenheter av den omfattande avreglering som regeringen vill
            genomdriva. Mot den bakgrunden är regeringens högst summariska
            beskrivning av avregleringens effekter otillfredsställande. Utan
            internationella erfarenheter att luta sig mot menar vi att det
            behövs en väsentligt mer seriös konsekvensanalys än den som regeringen
            redovisar i sin proposition.
          </p>
          <head xml:id="i-Rbp7pt18k2mkEsqHAmQSsa" type="h1">
            Tveksamt att överlåta myndighetsutövning till privata aktörer
          </head>
          <p xml:id="i-XkUpi3RBTsq7meQqPbEJGn">
            Avregleringen av flygtrafiktjänsten innebär att staten överlåter
            myndighetsutövning till privata aktörer, vilket vi på principiella
            grunder ställer oss mycket tveksamma till. Att som flygbefälhavare
            inte lyda de instruktioner som ges av flygkontrolltjänsten är
            förenat med straffansvar. Enligt nuvarande lagstiftning kan den
            flygbefälhavare som inte följer flygkontrolltjänstens instruktioner
            dömas till böter eller fängelse i högst sex månader.
          </p>
          <head xml:id="i-LXCPqXZCLrHjWAyekjmxoR" type="h1">
            En aktiv styrning av Luftfartsverket är en bättre väg att gå
          </head>
          <p xml:id="i-VZ3csr54Vt4PMFkrXoAtU2">
            Regeringen menar att en konkurrensutsättning av flygtrafiktjänsten
            skulle kunna bereda en möjlighet för de mindre ickestatliga flygplatserna
            att göra kostnadsbesparingar. Avsikten är lovvärd. Vi menar dock
            att en avreglering är en krånglig och riskabel väg att gå om man
            vill påverka kostnadsbilden för de ickestatliga flygplatserna.
            Regeringens förslag riskerar dessutom att få motsatt verkan.
          </p>
          <p xml:id="i-BNWqt1yt2yTPbqtoE7zY2m">
            En mer direkt väg att förbättra kostnadsbilden för de mindre
            ickestatliga flygplatserna vore att aktivt styra Luftfartsverkets
            prissättning när det gäller flygtrafiktjänsten. Denna möjlighet
            finns dock bara så länge marknaden är reglerad. Vid en avreglering
            kommer alla försök att via Luftfartsverket styra prisbilden att
            betraktas som ett brott mot EU:s statsstödsregler.
          </p>
        </div>
        <div type="motSignatures">
          <list>
            <item xml:id="i-MnEaqLYH4hd5G5td3ZXsmL" who="i-D9iCNaqxQvuHFjK2SSEFvT">
              Carina Moberg (s)
            </item>
            <item xml:id="i-ByUirKxA2xXbm8Vi15YiXD" who="i-GDFdKPNRdaGpkLXrouuiC1">
              Johan Löfstrand (s)
            </item>
            <item xml:id="i-DsXXJzecvuKTz6DeekAUtQ" who="i-BNs9NctwwvjUQnQxyESNVd">
              Eva Sonidsson (s)
            </item>
            <item xml:id="i-4sQVREcwt4h6tSHYuN54ka" who="i-EgqHRHVoW5y9USDYuNoYuA">
              Hillevi Larsson (s)
            </item>
            <item xml:id="i-6s6bK1UCaExfY4HZ3cCZpm" who="i-8gcKLg8FFeh9DR71R7zcMv">
              Gunnar Sandberg (s)
            </item>
            <item xml:id="i-JSbXWKXZ831SC4swiRYDdt" who="i-XavvkneSj1497htyNRcpv6">
              Christina Oskarsson (s)
            </item>
            <item xml:id="i-LC7upbbTGKudjKs73yub8E" who="i-KCyyRs9HnkQhss61gii5F7">
              Fredrik Lundh (s)
            </item>
          </list>
        </div>
      </div>
    </body>
  </text>
</TEI>
