<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-KrU-00350">
  <teiHeader>
    <fileDesc>
      <titleStmt>
        <title>Idrottspolitiska frågor</title>
        <author corresp="i-DA4mEcuMULgPh6WXGQRaWW">av Angelika Bengtsson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:350 av Angelika Bengtsson m.fl. (SD)</title>
          <idno type="rdwebb">HB02350</idno>
          <rs type="number">350</rs>
          <orgName type="comitteeAbbreviation">KrU</orgName>
          <ref type="dokument_url_text">https://data.riksdagen.se/dokument/HB02350/text</ref>
          <ref type="dokument_url_html">https://data.riksdagen.se/dokument/HB02350</ref>
          <ref type="dokumentstatus_url_xml">https://data.riksdagen.se/dokumentstatus/HB02350</ref>
          <ref type="pdf">https://data.riksdagen.se/fil/9093579E-B2AC-4BA1-85E3-D0868728C839</ref>
          <ref type="docx">https://data.riksdagen.se/fil/359C81AF-2EDE-4443-BAAE-279EC9BFCAC9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TXWjMfPNdu6NddKf5hSeRx</idno>
            <name>Alexander Christiansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-TtRdTWTGZX1yMjrAtYnz3m</idno>
            <name>Anna-Lena Hedberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-7rTHWhXnEUbqacKdji27oV" type="signed"/>
        <correspContext corresp="i-7rTHWhXnEUbqacKdji27oV">
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-TXWjMfPNdu6NddKf5hSeRx"/>
          <note type="signatory" corresp="i-JP8NeL17uoQgDiTaxrGnVM"/>
          <note type="signatory" corresp="i-VCBwijV18pWsvC1p2xZJJm"/>
          <note type="signatory" corresp="i-TtRdTWTGZX1yMjrAtYnz3m"/>
        </correspContext>
        <correspAction type="submitted" xml:id="i-FhT5WZrEYXHeb9mqNwzEku">
          <date when="2023-09-29"/>
          <time when="14:38:59"/>
        </correspAction>
        <correspAction type="reviewed" xml:id="i-Mur7PTTiiciFAyemiZcTft">
          <date when="2023-09-29"/>
          <time when="18:24:15"/>
        </correspAction>
        <correspAction type="referred" xml:id="i-U1cv2aJr95vaACkWvfALa9">
          <date when="2023-10-17"/>
        </correspAction>
        <correspAction type="assigned" xml:id="i-KPpdsW9WRgxEpWriuWZSJa">
          <date when="2024-04-24"/>
          <time when="16:28:44"/>
        </correspAction>
        <correspContext corresp="i-KPpdsW9WRgxEpWriuWZSJa">
          <ref type="assignedTo">Kulturutskottet</ref>
        </correspContext>
        <correspAction type="behandlas_i" xml:id="i-AuiY8ssYqTUEBN1cY29ShZ"/>
        <correspContext corresp="i-AuiY8ssYqTUEBN1cY29ShZ">
          <ref type="uppgift">2023/24:JuU16</ref>
          <ref type="ref_dok_id">HB01JuU16</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">JuU16</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-J4nQbJzXJwprt4vUjWTLz4"/>
        <correspContext corresp="i-J4nQbJzXJwprt4vUjWTLz4">
          <ref type="uppgift">2023/24:JuU9</ref>
          <ref type="ref_dok_id">HB01JuU9</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">JuU9</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-RFE6KdsiCDzSN6D6VASdmD"/>
        <correspContext corresp="i-RFE6KdsiCDzSN6D6VASdmD">
          <ref type="uppgift">2023/24:KrU6</ref>
          <ref type="ref_dok_id">HB01KrU6</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KrU6</ref>
          <ref type="ref_dok_titel">Idrott och friluftsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-F1g7rsg4jFCPMzGRd2XR2U"/>
        <correspContext corresp="i-F1g7rsg4jFCPMzGRd2XR2U">
          <ref type="uppgift">2023/24:MJU13</ref>
          <ref type="ref_dok_id">HB01MJU13</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU13</ref>
          <ref type="ref_dok_titel">Övergripande miljöfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Mj4TgGoW5VK5TcNicmLn8y"/>
        <correspContext corresp="i-Mj4TgGoW5VK5TcNicmLn8y">
          <ref type="uppgift">2023/24:SkU12</ref>
          <ref type="ref_dok_id">HB01SkU12</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SkU12</ref>
          <ref type="ref_dok_titel">Företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-YWcsUMMNr5rAPeL89eNTQd"/>
        <correspContext corresp="i-YWcsUMMNr5rAPeL89eNTQd">
          <ref type="uppgift">2023/24:TU5</ref>
          <ref type="ref_dok_id">HB01TU5</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">TU5</ref>
          <ref type="ref_dok_titel">Kollektivtrafikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:350 av Angelika Bengtsson m.fl. (SD) Idrottspolitiska frågor</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-Nb2syNuYDZyNGEXEwBhE4Y">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-WbaDKwrBceLSgEbnfeg8fu">
              Riksdagen ställer sig bakom det som anförs i motionen om att
              utreda pandemins effekter på idrottandet samt hur det påverkat
              folkhälsan och tillkännager detta för regeringen.
            </item>
            <item sortKey="Yrkande 2" xml:id="i-3PUptRd8DtrrABdD1WRPQR">
              Riksdagen ställer sig bakom det som anförs i motionen om att
              idrotten inte bör åläggas integrationsuppdrag och tillkännager
              detta för regeringen.
            </item>
            <item sortKey="Yrkande 3" xml:id="i-BEsZrz6ATKRjC7FQbYZVeK">
              Riksdagen ställer sig bakom det som anförs i motionen om att
              ta fram en nationell strategi för hur idrottsmästerskap på alla
              nivåer kan främjas i hela landet och tillkännager detta för regeringen.
            </item>
            <item sortKey="Yrkande 4" xml:id="i-2HaZxqWRnzXM7ittm8ng8s">
              Riksdagen ställer sig bakom det som anförs i motionen om Sveriges
              ställningstagande vid tilldelning av stora mästerskap och tillkännager
              detta för regeringen.
            </item>
            <item sortKey="Yrkande 5" xml:id="i-FAutjQHxey1VJwDBKDiAhD">
              Riksdagen ställer sig bakom det som anförs i motionen om en översyn
              av bl.a. färdtjänstlagen och andra relevanta lagar som försvårar
              parasportande och tillkännager detta för regeringen.
            </item>
            <item sortKey="Yrkande 6" xml:id="i-Liu5vnUT7GLC6i5J4umMi9">
              Riksdagen ställer sig bakom det som anförs i motionen om att
              regeringen ska uppdra åt relevant aktör att göra en inventering
              av vilka idrottsanläggningar som är tillgänglighetsanpassade i
              Sverige och tillkännager detta för regeringen.
            </item>
            <item sortKey="Yrkande 7" xml:id="i-Smd7hsYNqXTjUxLEQimi3f">
              Riksdagen ställer sig bakom det som anförs i motionen om att
              utreda hur man i framtiden bör bekosta och bygga upp en infrastruktur
              kring specialutrustning för parasport och tillkännager detta för
              regeringen.
            </item>
            <item sortKey="Yrkande 8" xml:id="i-EDJhGoNpQzRycVWUQ3fCLp">
              Riksdagen ställer sig bakom det som anförs i motionen om att
              införa en nationell strategi kring idrottande och tävlingar för
              personer med intellektuell funktionsnedsättning och tillkännager
              detta för regeringen.
            </item>
            <item sortKey="Yrkande 9" xml:id="i-DzguvQDdkoYuZnYTC4Gqsa">
              Riksdagen ställer sig bakom det som anförs i motionen om att
              Sverige tillsammans med våra nordiska länder framöver gemensamt
              bör ansöka om stora mästerskap och tillkännager detta för regeringen.
            </item>
            <item sortKey="Yrkande 10" xml:id="i-QVi7tb88KqcP1yJM4Lf8RB">
              Riksdagen ställer sig bakom det som anförs i motionen om elitidrottens
              betydelse och tillkännager detta för regeringen.
            </item>
            <item sortKey="Yrkande 11" xml:id="i-6C9P2bpWEnPY1k6am6UzfT">
              Riksdagen ställer sig bakom det som anförs i motionen om idrott
              för äldre och tillkännager detta för regeringen.
            </item>
            <item sortKey="Yrkande 12" xml:id="i-XacPGY5jhptew8KNJ3Tzbd">
              Riksdagen ställer sig bakom det som anförs i motionen om idrott
              för vuxna och tillkännager detta för regeringen.
            </item>
            <item sortKey="Yrkande 13" xml:id="i-GcJNRF8Jk8B9cPETatSqTQ">
              Riksdagen ställer sig bakom det som anförs i motionen om att
              utreda förslag angående skatteregler för idrottsrörelsen och tillkännager
              detta för regeringen.
            </item>
            <item sortKey="Yrkande 14" xml:id="i-YG2cQyZdCcCptAuXfVPM1o">
              Riksdagen ställer sig bakom det som anförs i motionen om att
              tillsätta en utredning som ser över åtgärder mot anläggningsbristen,
              inklusive hur vi bygger och/eller renoverar bort densamma, och
              tillkännager detta för regeringen.
            </item>
            <item sortKey="Yrkande 15" xml:id="i-SCHv5ksfoE8jxtekRteGhd">
              Riksdagen ställer sig bakom det som anförs i motionen om att
              utreda möjligheten att införa en anläggningsfond och tillkännager
              detta för regeringen.
            </item>
            <item sortKey="Yrkande 16" xml:id="i-S6jwaf7LoEmNPpZRhjAJqD">
              Riksdagen ställer sig bakom det som anförs i motionen om att
              utreda möjligheten att införa ett nationellt kompetenscenter för
              vård eller uppförande av idrottsanläggningar och tillkännager
              detta för regeringen.
            </item>
            <item sortKey="Yrkande 17" xml:id="i-6VyRyyf45FQMrMDXEKJT2e">
              Riksdagen ställer sig bakom det som anförs i motionen om att
              se över bullerreglerna och tillkännager detta för regeringen.
            </item>
            <item sortKey="Yrkande 18" xml:id="i-ABttssdRV8f1bYtGyKYJBL">
              Riksdagen ställer sig bakom det som anförs i motionen om föreningsdemokrati
              och tillkännager detta för regeringen.
            </item>
            <item sortKey="Yrkande 19" xml:id="i-JQLpAizwHVKQcfQF93gPKb">
              Riksdagen ställer sig bakom det som anförs i motionen om villkorstrappan
              och tillkännager detta för regeringen.
            </item>
            <item sortKey="Yrkande 20" xml:id="i-HP29xBqviE72KkNcWBmA2Z">
              Riksdagen ställer sig bakom det som anförs i motionen om att
              det bör genomföras en utredning som ser över problembeskrivningen
              i avsnittet om elitsatsning och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-WnC4FqDp4dh9yZn9oYfhx8">
            Coronapandemins effekter
          </head>
          <p xml:id="i-SkDutUhzug1rWJr6R7EQPo">
            Coronapandemin har påverkat oss alla; inte minst har det varit
            tydligt inom hela idrotts­rörelsen. Elitidrottare fick begränsningar
            i sitt idrottsutövande och barn och unga fick sina träningar inställda.
          </p>
          <p xml:id="i-39U66azhJWZsNMPv3bUJDi">
            Regeringen borde även initiera ett uppdrag som tittar på pandemins
            effekter på folkhälsan och hur det påverkat oss. Ett sådant uppdrag
            borde titta brett som smalt på hur exempelvis stillasittandet,
            nya rörelsemönster och minskat socialt umgänge påverkar oss.
          </p>
          <head type="h1" xml:id="i-322axqa8k7j6U4EtfzFLwE">
            Främja idrott – integrationsuppdrag är något annat
          </head>
          <p xml:id="i-VeyinFhZ7djxQPkfgfgE7Y">
            Idrottsrörelsen i Sverige är vår största förening som når ut
            till över en miljon barn och ungdomar. Med dagens digitala utveckling
            som gör oss allt mer stillasittande är det ovärderligt att idrottsföreningarna
            klarar av att ge nästan vartenda barn i vårt samhälle möjlighet
            att röra sig och ha en aktiv fritid.
          </p>
          <p xml:id="i-YJZLBPAEaZpnDMHPimAB3F">
            Flera rapporter visar att vi blir allt mer stillasittande med
            negativa hälsoeffekter som följd. Oavsett vilken rörelseaktivitet
            vi gör visar forskning att ett aktivt liv ger oss bland annat
            bättre skolresultat och hälsa. Bunkeflomodellen är ett tydligt
            exempel på att daglig aktivitet och idrott förbättrar skolresultaten.
            Utifrån det borde varje skola inspireras av Bunkeflomodellen.
          </p>
          <p xml:id="i-A3BT2GSDm3SeFvF4JdvTny">
            Riksidrottsförbundet har på eget initiativ arbetat fram en ny
            reformagenda kallad ”Strategi 2025”. Tanken är att man ska kunna
            idrotta hela livet. Riksidrottsförbundet har länge sett en tendens
            till att ungdomar slutar idrotta i yngre tonåren, för att sedan
            börja idrotta igen vid vuxen ålder. Strategi 2025 ska få idrottsföreningar
            att erbjuda idrott till alla oavsett ålder, med eller utan tävlingsinslag.
            Det är en bra målsättning.
          </p>
          <p xml:id="i-LmSaLhH8mWA1ZPxgStqDJt">
            Den föregående socialdemokratiska regeringen satsade årligen
            miljonbelopp på att använda idrottsrörelsen som ett integrationsprojekt,
            genom att öronmärka anslag till idrottsrörelsen kopplat till diverse
            olika integrationspolitiska uppdrag. Även om deltagande i idrottsrörelsen
            kan bidra till integrering i samhället, så bör inte staten ålägga
            idrotts­föreningar ett integrationsuppdrag. Idrotten har många
            mervärden, men i och med rörel­sens ofta ideella karaktär bör
            stöden främst utgå för det som de ideella krafterna främst är
            engagerade för, det vill säga idrotten. Idrottsstödens syfte är
            att främja idrott, och integrationsuppdrag är något annat. Av
            den anledningen bör inte integrationssatsningar åläggas idrotten.
          </p>
          <p xml:id="i-WLPL9ZaP33HLT9kPmQStTW">
            Den föregående socialdemokratiska regeringen har under flera
            år riktat anslag mot uppsökande arbete inom utsatta områden i
            försök att få fler barn, framförallt flickor, att idrotta. Den
            dåvarande regeringens ambition med satsningarna var att påskynda
            integra­tionen. Det är enligt oss en för tung börda för idrottsrörelsen
            att bära, och signalerar att idrott för idrottens eller hälsans
            skull inte är gott nog. Dessutom är Sverigedemokraternas utgångspunkt
            att välfärdssatsningar ska göras brett, och inte skilja på var
            man bor eller vilket kön eller vilken etnicitet individer har.
            Att idrotta handlar om att ha roligt, hitta nya vänner, utveckla
            en ny talang och framförallt känna sig sedd. Att idrotta ska vara
            kul, och göras för idrottens skull. Eventuella positiva effekter,
            så som integration eller uppfostrande av stökiga ungdomar, är
            bra men politiken bör inte uppdra åt idrotts­rörelsen att lösa
            samhällsproblem. Idrottsrörelsen bygger på ideella krafter av
            människor som engagerar sig för idrottens skull. Att uppdra åt
            dessa ledare att inte enbart vara fotbollstränare, utan även uppfostrare
            och integreringsambassadör, kan få negativa effekter på det ideella
            engagemanget. Det är den offentliga maktens ansvar att lösa samhällets
            integrationsproblem, inte idrottsrörelsens.
          </p>
          <p xml:id="i-6Rx82TkbreATpuZ4WrPdaq">
            Oavsett blir idrottsrörelsens positiva effekter kraftigare om
            stödet till idrotten riktar sig till hela samhället. Det betyder
            att vi, över hela landet, behöver uppmuntra till deltagande och
            engagemang i civilsamhället och idrottsrörelsen. Utifrån det vi
            anfört ovan bör alla riktade integrationsuppdrag till idrotten
            avslutas.
          </p>
          <head type="h1" xml:id="i-Cmn3QcvvhPvy1pj1JAAn3T">
            Mästerskap i Sverige
          </head>
          <p xml:id="i-EgTjZzy5onc56Ekf7gspBe">
            Regeringen bör ta fram en nationell strategi kring hur vi kan
            anordna mästerskap i alla divisioner i Sverige. De flesta av våra
            större städer har idag påkostade arenor som skulle kunna användas
            flitigare. Mästerskap har en positiv effekt på samanhållningen,
            eftersom det blir lägereldar som vi lätt kan samlas kring. Utöver
            det bidrar Sverige i högre grad till det internationella brobyggandet
            i och med att multinationella sportevenemang skapar mötesplatser
            nationer emellan.
          </p>
          <p xml:id="i-JkqnW9kW3HBpKfay5xWjkx">
            Vissa städer fokuserar särskilt på att ansöka om mästerskap för
            barn och ungdomar medan andra städer fokuserar på mästerskapen
            för professionella idrottare. På så vis kan vi i högre grad nyttja
            arenor över hela landet samtidigt som städer får möjlighet att
            synas. Gothia Cup, världens största ungdomscup inom fotboll, är
            ett sådant exempel där tävlingen haft positiva effekter på Göteborgs
            varumärke samtidigt som det samlar tusentals ungdomar kring tävling
            och träning. Därför bör det utredas hur städers värdskap för mästerskap
            kan underlättas och förenklas.
          </p>
          <head type="h2" xml:id="i-48QZPG5NYVwkb1qmUggjsi">
            Sveriges ställningstagande vid tilldelning av stora mästerskap
          </head>
          <p xml:id="i-PSPR4Zo2PEoTTpGGPeH8GJ">
            Idag tilldelas stora mästerskap till länder med bristfällig demokrati
            och mänskliga rättigheter. Internationella idrottstävlingar för
            inte bara med sig folkfester och under­hållning; i vissa fall
            bidrar de till att förbättra bilaterala relationer stater emellan.
            Tyvärr har större mästerskap som OS och fotbolls-VM tilldelats
            stater som inte ställer upp på de mest grundläggande mänskliga
            rättigheterna.
          </p>
          <p xml:id="i-TShDUX3aWE9sbdYX4W6f9B">
            Under fjolåret gick fotbolls-VM i Qatar av stapeln. Ett mästerskap
            som har ifråga­satts och kritiserats redan innan det spelades.
            Åren innan mästerskapet kom rapporter om hur gästarbetare utnyttjades,
            och vissa rapporter påvisar att 6 500 gästarbetare dog under tiden
            de arbetade i Qatar. Arenor för internationella mästerskap ska
            byggas under goda arbetsförhållanden, och länder som tillåter
            slavliknande arbetsvillkor vid byggandet av arenor bör fråntas
            sitt värdskap för mästerskapet. Sveriges hållning till var och
            hur internationella mästerskap anordnas ska vara tydlig med att
            denna form av anordnande är oacceptabelt. Arrangerandet av internationella
            idrottsevenemang ska ske inom ramen för de mänskliga rättigheterna.
          </p>
          <p xml:id="i-CLx4ZEqMVUQpo7oZeka3P7">
            Om värdlandet inte respekterar de grundläggande mänskliga rättigheterna
            ska de inte tilldelas mästerskap. Oavsett hur stora summor de
            kan donera till det internationella samarbetsorganet eller om
            de är redo att investera stora summor i spektakulära arenor. Sveriges
            hållning vid sådana mästerskap ska vara tydlig med att sådana
            arrangemang av idrottsmästerskap är oacceptabla. Denna hållning
            bör förmedlas av den svenska stats­apparaten och det svenska idrottslivet.
          </p>
          <head type="h1" xml:id="i-8SqhsBzszSj4NHKnt3pyAZ">
            Parasport
          </head>
          <p xml:id="i-Rh6CxmQZ7fNYYeGrj5FLDe">
            Parasport har på senare tid ökat i popularitet i Sverige, och
            med goda skäl. Det är en fantastisk möjlighet för personer med
            funktionsnedsättningar att delta i sport och motion på lika villkor
            som alla andra. Trots att allt fler föreningar i landet erbjuder
            parasport finns det fortfarande många kommuner där det inte finns
            tillgängligt. Det är därför viktigt att riksidrotten gör en större
            insats för att hjälpa och stödja föreningar som vill erbjuda parasport
            i dessa kommuner. Alla borde ha tillgång till parasport oavsett
            var de bor i landet. Det är en rättighet för alla att kunna delta
            i idrott och motion, och det är viktigt att det inte finns några
            hinder som hindrar personer med funktionsnedsättningar från att
            delta i sport och motion. Detta är särskilt viktigt eftersom parasport
            kan ge personer med funktionsnedsättningar möjlighet att träna,
            tävla och utveckla sina färdig­heter, vilket i sin tur kan leda
            till en förbättrad hälsa, ökad självkänsla och bättre social integration.
            Därför är det nödvändigt att riksidrotten samarbetar med lokala
            föreningar och kommuner för att göra parasport tillgängligt för
            alla. Genom att erbjuda utbildning, stöd och resurser kan riksidrotten
            hjälpa föreningar att komma igång med parasport, så att personer
            med funktionsnedsättningar kan få tillgång till sport och motion
            som passar deras behov och intressen. Slutligen, det är viktigt
            att fortsätta att uppmuntra samhället att se parasport som en
            självklar del av idrottslivet och göra det möjligt för personer
            med funktionsnedsättningar att känna sig välkomna och inkluderade.
            Parasport kan bidra till en mer inkluderande och jämlik idrottskultur,
            och genom att erbjuda det i hela landet, kan vi säkerställa att
            alla får samma chans att utöva idrott och motion.
          </p>
          <head type="h2" xml:id="i-Lt1VVpbEqrzCHSW4hPMsfu">
            Se över färdtjänstlagen
          </head>
          <p xml:id="i-8dVQ6r3odXT4PTeqpTg2c6">
            Det finns flera regelverk som försvårar för parasportare. Personer
            med funktions­nedsättningar som behöver specialutrustning för
            sitt idrottsutövande stöter ofta på hinder när de reser med färdtjänst.
            Till exempel kan de inte ta med sig sin specialrullstol med färdtjänsten,
            vilket kan göra det svårt att delta i träningar och tävlingar.
            Dessutom kan vissa personer ha en begränsad mängd färdtjänstresor
            till förfogande, vilket kan göra det svårt att ta sig till idrottsanläggningar.
            För att möjliggöra parasportande för personer med funktionsnedsättningar
            är det nödvändigt att förändra vissa av de befint­liga reglerna.
            Regeringen måste se över bland annat färdtjänstlagen och andra
            lagar som påverkar parasportare, så att personer med funktionsnedsättningar
            kan ha med sig sin utrustning och ta sig till sina träningar.
            Genom att ändra dessa lagar kan vi göra det lättare för personer
            med funktionsnedsättningar att delta i sport och motion på lika
            villkor som alla andra. En annan fråga är tillgången till personlig
            assistans vid idrotts­utövande. Vissa personer med funktionsnedsättningar
            har personlig assistans, men kan inte få hjälp vid idrottsutövande
            på grund av befintliga regler. Detta kan hindra personer med funktionsnedsättningar
            från att delta i idrottsaktiviteter och kan även påverka deras
            hälsa och välbefinnande. Därför är det nödvändigt att förändra
            reglerna så att personlig assistans kan användas vid idrottsutövande.
            Genom att tillåta personlig assistans vid idrottsaktiviteter kan
            personer med funktionsnedsättningar få den hjälp de behöver för
            att delta i sport och motion på lika villkor som alla andra. Regeringen
            behöver se över färdtjänstlagen och andra relevanta lagar för
            att göra det lättare att ta med sig special­utrustning och att
            ta sig till träningar och tävlingar.
          </p>
          <head type="h2" xml:id="i-93atLEwgqZc3vtYXNEKms6">
            Invertering tillgänglighetsanpassning
          </head>
          <p xml:id="i-N4PQRtvWsUvGk51QM9NueP">
            Även bristen på lokalanpassade arenor och idrottsplatser är ett
            problem. Idag saknas en sammanställning och samlad bild över vilka
            idrottslokaler som är anpassade för personer med funktionsnedsättning.
            Därför behöver en inventering av vilka idrotts­anläggningar som
            är tillgänglighetsanspassade göras av en lämplig aktör.
          </p>
          <p xml:id="i-3dh5GqeTpXEAfZX2RTkKSJ">
            Pandemin påverkade parasporten särskilt mycket, upp till 40 procent
            av utövarna har slutat med sin fysiska aktivitet. Parasportare
            överlag är en grupp där det finns en stor andel fysisk ohälsa
            och idrotten är central för att de ska ha en god hälsa. De punkt­insatser
            som idrotten nu gör för att få tillbaka barn och unga till idrotten
            behövs men ytterligare insatser måste göras för att locka tillbaka
            parasportare till idrotten.
          </p>
          <head type="h2" xml:id="i-KCfud27g7d84WAiQpSkYa7">
            Utrustning för parasport
          </head>
          <p xml:id="i-YCUTqhB3L9h3WiyTqgwJML">
            Specialutrustning för parasport är ofta en nödvändig förutsättning
            för personer med funktionsnedsättning att kunna utöva sport och
            delta i tävlingar. Tyvärr är kostnaden för denna utrustning ofta
            hög och kan vara svår för enskilda personer eller mindre föreningar
            att bära ensamma. Detta kan innebära att vissa personer som vill
            prova på parasport eller fortsätta sin träning kan hindras på
            grund av bristande tillgång till utrustning. För att möta denna
            utmaning finns det olika lösningar som kan utforskas. En av dem
            är att etablera parasportotek, där specialutrustning kan hyras
            eller lånas ut till personer och föreningar som behöver den. På
            så sätt kan fler personer få tillgång till den utrustning som
            behövs för att kunna utöva sport och delta i tävlingar. För att
            skapa en hållbar parasportinfrastruktur är det viktigt att samarbeta
            med olika intressenter, inklusive föreningar, myndigheter och
            näringslivet. Genom samverkan kan man identifiera behoven av parasportutrustning,
            utveckla en plan för hur man kan finansiera och bygga upp en infrastruktur
            för parasportotek och utvärdera vilken typ av utrustning som behövs
            på olika platser.
          </p>
          <head type="h2" xml:id="i-YHoDcZeyYr4Pf1cThysYVg">
            Special Olympics och idrott för personer med intellektuell funktionsnedsättning
          </head>
          <p xml:id="i-PCzjhY3FieXvarAKKSyXW9">
            På samma vis som en nationell strategi och en större uppmärksamhet
            kring Paralympics ska finnas, bör liknande satsningar göras för
            att uppmärksamma Special Olympics som riktar sig till personer
            med en intellektuell funktionsnedsättning.
          </p>
          <p xml:id="i-UCwRbqoLofWmQdP4gNirfC">
            Personer med intellektuell funktionsnedsättning kan ofta ha svårt
            att hitta menings­full fritid och kan drabbas av isolering, inaktivitet
            och mental ohälsa. Denna grupp möter ofta fördomar från omgivningen,
            vilket hindrar dem från att delta på ett naturligt sätt i samhället.
            Därför är det av största vikt att en nationell strategi finns
            på plats för att inkludera även denna grupp i idrottslivet.
          </p>
          <head type="h1" xml:id="i-GfGqv3QgZzVCYrkakZbASd">
            Nordiska mästerskap
          </head>
          <p xml:id="i-4yaKk2kmCWgGJhLvdsynht">
            Sverige bör tillsammans med våra nordiska grannländer framöver
            gemensamt ansöka om stora mästerskap. Internationella mästerskap
            innebär stora ekonomiska och infra­strukturella utmaningar, och
            även om det finns vissa långsiktiga ekonomiska fördelar med att
            arrangera större mästerskap är det fortsatt svårmotiverat ur ett
            samhällsekono­miskt perspektiv. Skulle Sverige vara medarrangör
            tillsammans med våra nordiska grannländer skulle detta minska
            kostnaderna avseende de investeringar som krävs för att arrangera
            ett större mästerskap.
          </p>
          <p xml:id="i-RrXy4je5MrxitxEzY6v6YL">
            De nordiska fotbollsförbunden har gemensamt ansökt om att få
            anordna damfotbolls-VM 2027 i Norden. Det är inte avgjort vilket
            land som blir värdland för det mästerskapet, men allt fler nationer
            vill arrangera stora mästerskap gemensamt med ett eller flera
            grannländer. Det här visar på en förändring inom arrangörsansvaret.
            Samarbete på detta område de nordiska länderna emellan kan stärka
            den nordiska samhörigheten. Därför bör Sverige, i enlighet med
            det som anförts ovan, sträva efter att samordna internationella
            idrottsevenemang med övriga nordiska grannländer.
          </p>
          <head type="h1" xml:id="i-SQ54Dnh7Yau7hf4PQyMqTK">
            Elitidrottarna som förebilder och deras betydelse
          </head>
          <p xml:id="i-85e2WTNZhPy4YPDh4vVVba">
            Elitidrottarnas roll i samhället ska inte underskattas. De underhåller
            svenska folket i mästerskap och de inspirerar oss att nå nya mål.
            Många av våra stora idrottare har själva haft en förebild som
            de hejat fram. Inspiration och engagemang går från generation
            till generation. De lyckas samla svenska folket som ingen annan
            kan. Elitidrotten fyller därför en viktig roll som inspirationskälla
            för ungas idrottande, samtidigt som de bidrar till nationens sammanhållning
            när de tävlar för Sverige i internationella idrottstävlingar.
          </p>
          <head type="h1" xml:id="i-M38iEC93vEqhHEaH3zKfqs">
            Idrott för äldre
          </head>
          <p xml:id="i-WD3stZwyHj1uTf9FgAPEgZ">
            Att säkra barn och ungdomars tillgång till idrott och fysisk
            aktivitet är en angelägen uppgift. Lika viktigt är det dock att
            göra detsamma för våra äldre medborgare. Vi vet att idrott och
            friskvård kan motverka många ålderssjukdomar. Bland annat kan
            idrott bidra till att förhindra fallolyckor, och samtidigt kan
            idrott och rörelse bidra till att bryta den sociala isolering
            som många äldre upplever. Vi tillsammans med regeringen satsar
            också extra anslag i budgeten för idrott för äldre. Satsningar
            på idrott för äldre är således inte bara bra för den enskilde,
            det gynnar hela samhället. Studier från bland annat det danska
            socialdepartementet har visat att satsningar på idrott för äldre
            är en samhälls­ekonomisk vinst genom att det medför minskade vårdbehov.
            Liknande studier har även gjorts i Sverige. Tyvärr är de regionala
            skillnaderna när det gäller äldres tillgång till idrott och fysisk
            aktivitet fortfarande väldigt stora. Pensionärernas riksorganisation
            (PRO) uppger till exempel att man i nästan hälften av landets
            kommuner inte får något stöd alls för sin motionsverksamhet för
            äldre och att bristen på aktivitetslokaler är stor. Vi föreslår
            därför att riksdagen tillkännager för regeringen som sin mening
            att ytter­ligare åtgärder bör vidtas i syfte att säkerställa äldres
            tillgång till idrott och fysisk aktivitet över hela landet. Vi
            är beredda att permanenta satsningar som går i denna riktning.
          </p>
          <head type="h1" xml:id="i-AKLbymjxogorSxpaYT6wye">
            Idrott för vuxna
          </head>
          <p xml:id="i-LF6m6EeJW5ebMxXen7Xb2V">
            Bristen på träningstider beror till stor del på lokal- och anläggningsbristen.
            Arbetet med att lösa problemet har precis påbörjats av Boverket,
            och det kommer att ta många år innan det är helt löst. Just nu
            finns det inte tillräckligt med träningsmöjligheter för alla,
            och barn och ungas träningstider har börjat bli färre på grund
            av att vuxna tar plats på träningsanläggningarna. Det är självklart
            viktigt att även vuxna kan idrotta och hålla sig i form, men det
            får inte ske på bekostnad av barn och unga. Idrottande är väldigt
            viktigt för barns utveckling och ger en grund för att fortsätta
            idrotta under hela livet. Därför bör barn och ungas behov prioriteras
            framför vuxnas, så länge det råder brist på tränings­tider och
            anläggningar. Genom att lösa bristen på anläggningar kommer många
            problem att lösa sig själva. I motionen presenteras förslag på
            hur anläggningsbristen kan åtgärdas. Till dess borde regeringen
            uppmana Riksidrottsförbundet att undersöka hur man kan undvika
            att barn och unga trängs undan och hur man kan öka anläggningstätheten
            i landet.
          </p>
          <head type="h1" xml:id="i-38cyhkjtEoofuz5EAXQtJJ">
            Skatteregler
          </head>
          <p xml:id="i-2VfGpw8wj39B8v16KuVXv4">
            År 2004 tillsattes en statlig utredning för att se över föreningars
            skatte- och avgifts­situation. Utredningen tillsattes eftersom
            skattereglerna ansågs ha blivit svåra att efterleva. I utredningen
            ”Nya skatteregler för idrotten” (SOU 2006:23) presenterades ett
            antal förslag på hur beskattningen kan anpassas för den moderna
            idrottsrörelsen. Trots konkreta förslag på hur idrottsföreningars
            skattesituation kan förenklas och förtydligas verkar den politiska
            viljan att ta tag i frågan saknas. Istället för att följa upp
            utredningen med en proposition tillsatte dåvarande regering en
            ny utredning (SOU 2009:65), denna gång för att utreda beskattningen
            för alla ideella föreningar. Inte heller denna utredning resulterade
            i någon proposition från regeringen. Riksidrottsförbundet har
            uttryckt oro över att Skatteverket har börjat tillämpa regelverket
            på ett sätt som innebär att professionell idrott inte längre räknas
            som allmännyttig verksamhet. Detta har också medfört att föreningars
            intäkter från professionell verksamhet är obegränsat skattepliktiga.
            Detta beslut kan få allvarliga konsekvenser för idrottsföreningarna
            och deras möjlighet att bedriva sin verksamhet. Riksidrottsförbundet
            anser att idrottsföreningar som bedriver professionell verksamhet
            bör kunna anses som allmännyttiga och att deras intäkter från
            professionell verksamhet bör vara begränsat skattepliktiga. Utöver
            det så har Skatte­verket ändrat sin praxis vad gäller beskattningen
            av föreningars secondhandförsäljning. Riksidrottsförbundet menar
            att Skatteverkets tolkning drabbar föreningars barn- och ungdomsverksamhet
            negativt. Sverigedemokraterna anser att det är hög tid att ta
            sig an frågan och att regeringen bör återkomma till riksdagen
            med förslag om idrottens skatte­regler under det kommande året.
          </p>
          <head type="h1" xml:id="i-6SQWtGiusFwcFTyXsYXcrY">
            Nationell anläggningsbrist
          </head>
          <p xml:id="i-Gfob2HhDL6sAtL52RSwNyq">
            Runt om i hela Sverige råder det idag brist på anläggningar.
            De som byggdes mellan 40-talet och 50-talet är i stora behov av
            renoveringar, samtidigt som ett flertal kommuner inte har byggt
            nya anläggningar för att möta det behov som finns. Många barn
            och ungdomar blir hindrade från att utöva idrott och röra på sig
            på grund av anläggnings­bristen, vilket leder till att de hamnar
            i köer. För att lösa detta behövs en nationell satsning på att
            bygga och renovera anläggningar för att tillgodose de största
            behoven. Den dåvarande regeringen tillsatte en utredning där Boverket
            presenterade en rapport som är ett litet steg i rätt riktning.
          </p>
          <head type="h2" xml:id="i-W2DYVCgWrg6ZLnwpDsSojE">
            Nationell anläggningsfond
          </head>
          <p xml:id="i-JTScHrvtTLnGuTyF2fPy5d">
            Sverige bör införa en anläggningsfond för innovativa lösningar
            på idrottsarenor, ytor och lokaler. Fonden bör efterlikna den
            som inrättades i Danmark vid namn LOA-fonden (lokal- och anläggningsfond).
            Där ansöker man om bidrag ur fonden vid nybyggnation, tillbyggnation
            eller vid renovering av en idrottsanläggning. Med fondens bidrag
            kan man på ett innovativt sätt bygga om befintlig miljö till en
            mer modern och bättre anpassad miljö för idrott och rörelse. I
            Danmark har fonden fungerat väl och direkt bidragit till nybyggnation
            av idrottsanläggningar. Sverige bör efterlikna och införa liknande
            koncept för att bygga bort bristen på idrottsplatser och anläggningar.
          </p>
          <p xml:id="i-HdHZESMQBefXZq1EhCPGVY">
            Regeringen gav förra året Boverket ett uppdrag som resulterade
            i rapport 2021:6 Miljöer för idrott och fritid. Rapporten visar
            flera aspekter som Sverigedemokraterna belyst. Det är viktigt
            att regeringen går vidare med rapportens innehåll för att möjlig­göra
            flera idrottsanläggningar.
          </p>
          <head type="h2" xml:id="i-MS4zjxRh3WdHn56Vjz8foN">
            Nationellt kompetenscenter
          </head>
          <p xml:id="i-Lpdo8bitbpr8onDjjDoSsE">
            En stor anledning till att bristen av anläggningar uppstått är
            att det inte funnits en sammanhållande knutpunkt som kan bidra
            med expertis till kommuner när det kommer till byggnationen av
            nya idrottsanläggningar. Kommuner och regioner har själva var
            för sig behövt samla in kunskap och expertis avseende hur man
            renoverar eller bygger nya idrottsanläggningar. Istället för att
            samla all kunskap på ett ställe har man behövt upp­finna hjulet
            gång på gång. Ett nationellt kompetenscenter skulle kunna erbjuda
            kunskap, tips och inspiration på hur man renoverat och underhållit
            anläggningar för att effektivi­sera processen och i slutändan
            även minska kostnaderna. Dit ska kommuner och regioner kunna vända
            sig för att rådfråga och få experthjälp för exempelvis renoveringar
            eller ta fram en finansieringsplan.
          </p>
          <p xml:id="i-S6NbMJov4HhnVMgR95nNwy">
            Kommuner och regioner har inte haft råd att upprätthålla annat
            än akut upprustning. Genom att dela erfarenheter kan effektivisering
            spara både tid och resurser. Det är bra för alla involverade parter.
            Detta uppdrag bör läggas på en lämplig myndighet eller annan aktör.
          </p>
          <head type="h2" xml:id="i-QRuSXJJGyBgrYYuWcZXPYu">
            Bullerregler
          </head>
          <p xml:id="i-JpVsGKvZZonwuorjeJhq1n">
            Allt fler intressen konkurrerar om samma yta: bostäder som idrottsplatser.
            I många städer förtätar man staden vilket får till följd att idrottsytor
            och bostadsytor hamnar mycket nära varandra.
          </p>
          <p xml:id="i-7v2rCCCDHvNnKLZ792VPGf">
            I bland annat Stockholm har det här lett till en konflikt mellan
            de boende och idrottsföreningar. De boende har klagat över höga
            bullernivåer, medan idrottsföreningen menar att barn och ungdomar
            som idrottar inte kan anses som ett störande moment enligt befintliga
            bullerregler.
          </p>
          <p xml:id="i-6Fzznmv5v5HzG3oLrak4mw">
            Med tanke på den anläggningsbrist som råder och det förtätningsarbete
            som genomförs i flera städer bör en genomlysning göras avseende
            bullerreglerna. Det kan inte vara rimligt att barns idrottande
            ska bli lidande till följd av ett omodernt regelverk som missgynnar
            deras idrottande och fritidsaktivitet.
          </p>
          <head type="h1" xml:id="i-SsAifMDgFXXBPemaGfCKSi">
            Föreningsdemokrati
          </head>
          <p xml:id="i-JNcfPXNbLvqAJnS3EUvh3e">
            Idrottsrörelsen är mycket mer än bara idrott idag. Man fostras
            i ett demokratiskt arbete som ligger till grund för vårt föreningsliv.
            Många får sin demokratiska fostran tack vare sin idrott. Däremot
            ser många föreningar, inte bara inom idrottsrörelsen, att det
            blir allt svårare att få medlemmar att vilja ta förtroendeuppdrag.
            Många föreningar vittnar om att det är svårare att hitta personer
            som vill bli ordförande och kassörer än ledare/tränare. Det här
            är en utveckling som i längden kan skada föreningslivet. En rapport
            med förslag på åtgärder bör utföras av lämplig aktör med förslag
            om att vända trenden.
          </p>
          <head type="h1" xml:id="i-CBZ8Bhr8jNHc6gVAFrUPuJ">
            Villkorstrappan
          </head>
          <p xml:id="i-PrB3Zq1cd6Drd4czjHEYKJ">
            Innan coronapandemin diskuterades villkorstrappan. När restriktionerna
            omöjliggjorde större publik försvann debatten men blossade upp
            igen lika fort som restriktionerna slopades. Stämningen mellan
            polis, klubbar och supportrar var under en period irriterad.
          </p>
          <p xml:id="i-Ue6jEBoCNWJVFDaeMP4sVv">
            Det viktigaste under ett idrottsevenemang är en trygg och säker
            upplevelse. Det är av stor vikt, och det ligger i allas intresse
            att dialogen mellan polis, klubbar och supportrar fungerar. Därför
            bör lämplig aktör få i uppdrag att säkerställa att dialogen upprätthålls
            mellan polis, klubbar och supportrar för trygga och säkra idrottsevenemang.
          </p>
          <head type="h1" xml:id="i-N37aFNJ3gTWxs4j46qZSjg">
            Elitsatsning
          </head>
          <p xml:id="i-EwteJbusSa4nrMmybdz7XQ">
            Vi har den senaste tiden fått rapporter och indikationer på att
            allt färre väljer att göra en elitkarriär i sin idrott. Det är
            oroande uppgifter. Anledningen till den befarade nedgången är
            dels de ekonomiska förutsättningarna samt ersättningarna, dels
            svårigheten att kombinera idrotten med utbildning.
          </p>
          <p xml:id="i-B7hTxgsti5kAEsqzBJ6akM">
            Idag behöver man satsa tidigt för att nå en elitnivå. Redan på
            gymnasiet behöver man fatta beslut om ifall det är idrotten man
            vill lägga all sin tid och energi på de kommande åren. Idag finns
            flera idrottsgymnasier med nationellt eller regionalt intag. Det
            är en förutsättning för att kunna satsa på sin karriär.
          </p>
          <p xml:id="i-SUGZN8JLwcVtH62kSevLz5">
            Utbildningsmöjligheten efter gymnasienivå är däremot ett av orosmomenten
            framöver. Att studera och göra en elitkarriär blir allt svårare.
            Vid den här åldern, kan tilläggas, stakas ens karriär oftast ut.
            Det är vid den här åldern som elitkarriären börjar.
          </p>
          <p xml:id="i-8UfQcdpQyjMk2omAg4axUd">
            Utöver ovanstående problembeskrivning finns ytterligare ett problem.
            Dagens system med inkomst anses inte vara en sjukpenninggrundande
            inkomst (SGI) eller pensionsgrundande. Ett exempel, de idrottsmän
            som tävlade i OS i Beijing 2022 har ingen inkomst som är SGI-
            eller pensionsgrundande. Det bör därför genomföras en utredning
            som tittar på ovanstående problembeskrivning och återkommer med
            förslag på åtgärder.
          </p>
        </div>
        <div type="motSignatures">
          <list>
            <item xml:id="i-JSWZAeVsCwUH6pNjLfjnUE">
              Angelika Bengtsson (SD)
            </item>
            <item xml:id="i-UMGhEiXXxuqMHMzRm6JGj4">
              Alexander Christiansson (SD)
            </item>
            <item xml:id="i-RsyomYLt53tvmyAyMRSEhE">
              Jonas Andersson (SD)
            </item>
            <item xml:id="i-66PtmCwPSXFjmAxf9MxHgB">
              Runar Filper (SD)
            </item>
            <item xml:id="i-ScKY8CQpJreXDy2ohSJVw1">
              Anna-Lena Blomkvist (SD)
            </item>
          </list>
        </div>
      </div>
    </body>
  </text>
</TEI>
