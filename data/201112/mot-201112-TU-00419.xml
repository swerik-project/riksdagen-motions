<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-TU-00419">
  <teiHeader>
    <fileDesc>
      <titleStmt>
        <title>Trafiksnål samhällsplanering</title>
        <author corresp="i-5CH7vHLGXLfDB5Tn7xx95V">av Siv Holma m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Trafiksnål samhällsplanering</title>
          <idno type="rdwebb">GZ02T419</idno>
          <rs type="number">T419</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GZ02T419/text</ref>
          <ref type="dokument_url_html">http://data.riksdagen.se/dokument/GZ02T419</ref>
          <ref type="dokumentstatus_url_xml">http://data.riksdagen.se/dokumentstatus/GZ02T419</ref>
          <ref type="doc">http://data.riksdagen.se/fil/7127492F-BABC-4A9F-9D5F-B7971711093C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-W2UoAT8V7GS7tSHYigoKvv" type="signed"/>
        <correspContext corresp="i-W2UoAT8V7GS7tSHYigoKvv">
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-PPZKpwNr5kqkWArvESGC5X"/>
        </correspContext>
        <correspAction xml:id="i-NetoNXHMKsfRBL3kXf7X7j" type="numbering">
          <date when="2011-10-10"/>
        </correspAction>
        <correspAction xml:id="i-PrYsaLW1wZgt8YteZ4FZBP" type="submission">
          <date when="2011-10-05"/>
        </correspAction>
        <correspAction xml:id="i-WsTAMUrzmS6EuX69KcBFNB" type="transfer">
          <date when="2011-10-05"/>
        </correspAction>
        <correspAction xml:id="i-NybbzQTE1tZjqvQQJmtJEJ" type="assigned"/>
        <correspContext corresp="i-NybbzQTE1tZjqvQQJmtJEJ">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AZRBRF2sQPndwdxnAk3u5U" type="motBody">
        <div xml:id="i-L8QhAofQCRVnNumDRFihbq" type="motProposal" subtype="förslag">
          <head xml:id="i-KexSariSEemud5WAivviYZ">
            1 Förslag till riksdagsbeslut
          </head>
          <list xml:id="i-HGviPoChx4k5P3bFycosE3" style="ol">
            <item xml:id="i-5E1oBuRAjxFr1Kh5myeVH9">
              Riksdagen tillkännager för regeringen som sin mening vad som
              anförs i motionen om att återkomma med lagförslag som stärker
              den regionala samordningen så att miljöbelastande transporter
              kan minska. 1
            </item>
            <item xml:id="i-RXfZ4eDCZUezVBdGKDW6Y8">
              Riksdagen tillkännager för regeringen som sin mening vad som
              anförs i motionen om att kommuner ska kunna kräva att samhällsbyggare
              redovisar trafiksnåla transportlösningar. 1
            </item>
            <item xml:id="i-PKCamgmzTpQsDMBwPfyPqC">
              Riksdagen tillkännager för regeringen som sin mening vad som
              anförs i motionen om att staten ska föregå med gott exempel genom
              att använda effektiva och miljöanpassade transporter. 2
            </item>
            <item xml:id="i-4gSwtZb9eXsbvrQc5oZfN9">
              Riksdagen tillkännager för regeringen som sin mening vad som
              anförs i motionen om att införa bestämmelser i plan- och bygglagen
              som begränsar detaljhandelsanläggningar i externa lägen. 1
            </item>
            <item xml:id="i-Xp2fcgaM4uUJGsugZqWqQ">
              Riksdagen tillkännager för regeringen som sin mening vad som
              anförs i motionen om att i avvaktan på ändringar i plan- och bygglagen
              lägga ett moratorium mot externa köpcentrum. 1
            </item>
            <item xml:id="i-KBLTV8LtzqMpiWJvtgzv5R">
              Riksdagen tillkännager för regeringen som sin mening vad som
              anförs i motionen om att upprätta en e-strategi för it-sektorn
              i syfte att minska behovet av transporter och därmed minska klimatpåverkan.
            </item>
            <item xml:id="i-GLma1Tp8bND5uuNApSC32x">
              Riksdagen tillkännager för regeringen som sin mening vad som
              anförs i motionen om att arbetet med en e-strategi på EU-nivå
              ska ha samma syfte som den som bedrivs på nationell nivå.
            </item>
            <item xml:id="i-FnykPFJFFbjfsxfSiSwRWz">
              Riksdagen tillkännager för regeringen som sin mening vad som
              anförs i motionen om att staten bör ta huvudansvaret för att alla
              får tillgång till bra bredband till likvärdiga kostnader.
            </item>
            <item xml:id="i-6BjEGK7XK8pFFMU69XZXJn">
              Riksdagen tillkännager för regeringen som sin mening vad som
              anförs i motionen om att stärka den samhälleliga kontrollen över
              och ägandet av it-infrastrukturen.
            </item>
            <item xml:id="i-2sPS2rtmMwKszJYaDrQDCZ">
              Riksdagen tillkännager för regeringen som sin mening vad som
              anförs i motionen om att använda sig av statliga företag som Teracom
              för att bygga upp en rikstäckande it-infrastruktur.
            </item>
            <item xml:id="i-KUmpwNJiZxwSeurUwDdGtF">
              Riksdagen tillkännager för regeringen som sin mening vad som
              anförs i motionen om att utforma en tydlig strategi för att öka
              tillgången till öppna nätverk.
            </item>
            <item xml:id="i-MzBTYXif9GvDkV7wQdcH2z">
              Riksdagen tillkännager för regeringen som sin mening vad som
              anförs i motionen om att tillsätta en utredning om behoven av,
              och lämpliga former för, ekonomiskt stöd till fria programvaror
              som har samhällsekonomisk betydelse.
            </item>
            <item xml:id="i-AJEF7XcC7CWBwBUVRRMRwj">
              Riksdagen tillkännager för regeringen som sin mening vad som
              anförs i motionen om att statliga myndigheter bör övergå till
              fri programvara och öppna standarder.
            </item>
            <item xml:id="i-3ZmWMSdUqq93bMsEEC2V78">
              Riksdagen tillkännager för regeringen som sin mening vad som
              anförs i motionen om att minska den digitala klyftan i samhället.
            </item>
          </list>
          <p xml:id="i-WJUMqG7ttZrYhmULY8oTgg">
            1 Yrkandena 1, 2, 4 och 5 hänvisade till CU.
          </p>
          <p xml:id="i-GnL3Rxwg28YbRnBxkj1ZnC">
            2 Yrkande 3 hänvisat till MJU.
          </p>
        </div>
        <div xml:id="i-97MZqcJBvs75i7AVn8z9Cr" type="motContent">
          <head xml:id="i-UdKWKubprucExgKy9aigEY" type="h1">
            2 Bakgrund
          </head>
          <p xml:id="i-VzatLbNKidka1h1i9vxQHb">
            Inom samhällsplaneringen finns stora möjligheter att minska transportsektorns
            miljö- och energipåverkan. Trafikplaneringen måste ta sin början
            i att skapa ett hållbart samhälle som är tillgänglig för alla,
            men som samtidigt reducerar så mycket som möjligt av onödiga rese-
            och transportförflyttningar. En sådan utveckling är bra för både
            miljön och energiförbrukningen och för dem som inte har tillgång
            till bil.
          </p>
          <p xml:id="i-JRGAEegZxpeK2rf5xtAmV4">
            Trafiksnål samhällsplanering innebär att bebyggelse förtätas,
            redan exploaterad mark tas i anspråk och infartsparkeringar byggs
            ut för att få ett mer transporteffektivt och därmed energisnålare
            samhälle. En sådan planering skapar större förutsättningar för
            att fler ska kunna gå eller cykla mellan olika punkter.
          </p>
          <p xml:id="i-W3rDWfUZ1zJyYTzchsZkhc">
            På korta transportsträckor som motsvarar merparten av förflyttningarna
            i större städer har gång och cykel den största potentialen, vilket
            kräver fler trafiksäkra cykelbanor och regionala cykelleder samt
            satsningar på möjligheter till lånecyklar. I glesare bygder kan
            anropsstyrd kollektivtrafik minska bilresorna på kortare sträckor.
          </p>
          <p xml:id="i-RcyUDKrgUzsHiEyVwUkWRv">
            It-sektorn kan på många sätt användas för att minska miljöpåverkan,
            samtidigt som tillgängligheten ökar. Med exempelvis videokonferenser,
            telefonkonferenser och distansarbeten minskas behovet av fysiska
            transporter och därmed minskas miljöbelastningen.
          </p>
          <head xml:id="i-5HnP6nDxiABgV9njZARr6X" type="h1">
            3 Förslag på åtgärder till trafiksnål samhällsplanering
          </head>
          <p xml:id="i-3Pn4iwxxp4K3igAfZwuoBu">
            För att samhällsplaneringen ska bli en del av en omställning
            till en mer miljöanpassad transportsektor krävs bl.a. följande:
          </p>
          <head xml:id="i-V8DHey4xGDR8yBmQZG9tce" type="h1">
            a) Förbättrad regional samordning
          </head>
          <p xml:id="i-JPiBkHmeizcSrHPCryxVrp">
            Den regionala planeringen har en stor potential när det gäller
            att påverka energianvändning och resmönster för transporter. En
            bebyggelseutveckling som medvetet styr mot ett minskat transportarbete
            är därför en viktig ingrediens för att styra samhället mot låg
            miljöpåverkan i samband med kommunikationer. Men för att detta
            ska vara möjligt krävs en ökad regional samordning och även en
            ökad tyngd för beslut fattade på regional nivå. Regeringen bör
            därför återkomma med lagförslag som stärker den regionala samordningen
            så att miljöbelastande transporter kan minska. Detta bör ges regeringen
            till känna.
          </p>
          <head xml:id="i-Kxrk49ufZnVgkwU7nvN25m" type="h1">
            b) Kommunala transportplaner
          </head>
          <p xml:id="i-ABdtDUcgxCEpUMTchGTH85">
            Idag finns det inte några krav på att den som bygger nya bostads-
            eller företagsområden ska redovisa vilka transportbehov som uppkommer
            efter att byggnationen är slutförd.
          </p>
          <p xml:id="i-F9MUrEpHeUDshnTUnwPDxa">
            Vänsterpartiet anser att kommuner ska ålägga samhällsbyggare
            att i transportplaner redovisa att deras byggprojekt leder till
            trafiksnåla transportlösningar. Detta bör ges regeringen till
            känna.
          </p>
          <p xml:id="i-5B3ie5gECZzNTHRJymFwsu">
            I utredningen Bilen, biffen och bostaden (SOU 2005:51) nämns
            ett antal exempel som skulle kunna ingå i en transportplan. En
            transportplan bör innehålla åtgärder som placering och utformning
            av hållplatser, informationssystem för kollektivtrafiken, placering
            av byggnader så att avståndet till kollektivtrafik minimeras,
            infrastruktur för videokonferenser, säkra p-platser för cyklar,
            särskilda p-platser för bilpoolsbilar, tankställen för miljöfordon
            och ekonomiska incitament för miljöanpassat resande, införande
            av bilpool, parkerings- och resepolicy.
          </p>
          <p xml:id="i-G9EmwGUVh4cwHp67sBoJrQ">
            Det finns mycket som talar för att transportplaner skulle kunna
            leda till ett mer intensifierat arbete med att minska transporternas
            miljöbelastning. Trafiksnåla lösningar gynnar också grupper som
            inte har eller har liten tillgång till bil.
          </p>
          <head xml:id="i-2GHjTXWqLjftB7Co3msXoG" type="h1">
            c) Staten ska föregå med gott exempel
          </head>
          <p xml:id="i-PcpjzEkrxMM2sGg5wRyY5L">
            Staten har en viktig roll när det gäller att ställa om till hållbart
            samhälle och minska transportberoendet. De statliga verksamheterna
            ska föregå med gott exempel genom att ha effektiva och miljöanpassade
            transporter. Det goda exemplet blir normgivande och skapar efterföljare
            inom andra sektorer i samhället. Alla myndigheter bör anta en
            trafiksnål resepolicy. Detta bör ges regeringen till känna.
          </p>
          <head xml:id="i-GVL8mDQZZx9U9rz3zdVkej" type="h1">
            d) Minska etablering av externhandel för dagligvaror
          </head>
          <p xml:id="i-JBjd9Aswrda4MSAKBvUDyn">
            Etableringen av externa köpcentrum är en miljöfråga, en jämlikhetsfråga
            och en jämställdhetsfråga. Det är de billösa i samhället som drabbas
            medan bilägarna, som till 70 procent är män, ökar sin tillgänglighet.
            I gruppen billösa finns ett stort antal kvinnor men även låginkomsttagare,
            personer med funktionsnedsättning och äldre. I de fall där pensionärer
            berörs, drabbas kvinnliga pensionärer mer. I de fall där låginkomsttagare
            berörs är kvinnorna i flertal. Införande av externhandelscentrum
            kring våra städer leder till en ojämställd infrastruktur. Kvinnor
            drabbas i större utsträckning när den bostadsnära servicen försämras
            eller, som på många platser, försvinner helt.
          </p>
          <p xml:id="i-PYJmQJgV7ue2WZoDj1P4iW">
            Kommuner saknar ofta samordning och övergripande konsekvensutredningar
            för handelns utveckling. Alla kommuner är dock skyldiga att verka
            för de nationella miljömålen om god luft och god byggd miljö.
            Kommun och länsstyrelse ska också se till att inblandade kommuner
            samråder inför beslut som får konsekvenser för grannkommunerna.
          </p>
          <p xml:id="i-9FZGkowwKb7PhC1P1ZLCui">
            Ur ett miljöperspektiv är det inte hållbart att etablera verksamheter
            som helt bygger på bilen som transportmedel. Vi behöver istället
            skapa verksamheter som minskar de fossila utsläppen, vilket främst
            kan ske genom mindre bilåkande samtidigt som de kollektiva lösningarnas
            andel av transporterna ökar. Externa affärscentrum medför alltså
            att fler stimuleras att använda bilen och att resorna blir allt
            längre.
          </p>
          <p xml:id="i-SGYSkuQQ6s3G9XoT1Lxsmm">
            Det i sin tur medför ökad miljöbelastning med buller, resursförbrukning,
            barriäreffekter från nya vägar med asfalt, ökad energiförbrukning
            och utsläpp av hälso- och klimatstörande ämnen. Allt fler billösa
            får svårt att klara sina dagliga inköp, vilket inte minst berövar
            dem social kontakt.
          </p>
          <p xml:id="i-LeyJ3RBNdqeTTvkaUEHwp7">
            Glesbygdsverket har gjort en sammanställning som visar att utbyggnad
            av externhandel är en viktig orsak till att allt fler affärer
            stänger både i städer och på landsbygden. Verket krävde därför
            ett tillfälligt stopp för utbyggnaden.
          </p>
          <p xml:id="i-3YubpCBqJ9uk5qs3GT69xr">
            De befintliga stadskärnorna ska utvecklas till hållbara och trafiksnåla
            platser och därför bör plan- och byggnadslagen införa begränsande
            bestämmelser rörande detaljhandelsanläggningar i externa lägen.
            Detta bör ges regeringen till känna.
          </p>
          <p xml:id="i-9d3gWZDjbmHHGmv1ZKsHo7">
            I avvaktan på lagändringar angående detaljhandelsanläggningar
            i externa lägen bör ett moratorium mot externa köpcentrum omgående
            införas. Detta bör ges regeringen till känna.
          </p>
          <head xml:id="i-L4jgWKcashHzuooykBC2xk" type="h1">
            4 Förslag inom it och bredband
          </head>
          <p xml:id="i-51UrigxEW6ZnvaLrq4tWE5">
            It-sektorn kan på många sätt användas för att minska miljöpåverkan.
            Med en utgångspunkt i en transporthierarki blir det tydligt att
            redan den första frågan, dvs. om man överhuvudtaget behöver förflytta
            sig eller inte, ger en uppfattning av potentialen inom it-sektorn.
            Med exempelvis videokonferenser, telefonkonferenser och distansarbete
            minskar behovet av fysiska transporter och därmed minskar miljöbelastningen.
          </p>
          <p xml:id="i-ELWjdHUbYJ9AevR3Gr8ZJU">
            WWF (World Wide Fund for Nature/Världsnaturfonden) har i en rapport
            visat att It-sektorn snabbt kan minska koldioxidutsläppen i EU
            med 50 miljoner ton genom relativt enkla it-lösningar. De har
            räknat ut att om hälften av alla anställda i EU:s 27 medlemsländer
            skulle ersätta ett enda fysiskt möte med telefonkonferens, skulle
            utsläppen av koldioxid minska med drygt 2 miljoner ton koldioxid.
            Ett annat beräkningsexempel: om 20 procent av alla affärsresor
            ersätts med en videokonferens skulle det reducera utsläppen med
            drygt 22 miljoner ton koldioxid.
          </p>
          <p xml:id="i-6fFGiWXL6FY9cq4dSzcey1">
            För att it och bredband ska vara en del av en omställning mot
            en mer miljöanpassad transportsektor krävs bl.a. följande:
          </p>
          <head xml:id="i-E83M6AqaDSHDBSMFQsvjxg" type="h1">
            a) Upprätta en E-strategi för it-sektorn med syfte att minska
            behovet av transporter och därmed minska klimatpåverkan
          </head>
          <p xml:id="i-Ab5R21D8NQxYbKTLJPdMo8">
            Vi anser att det finns en outnyttjad potential i it-sektorn som
            kan användas för att minska koldioxidutsläppen. Regeringen har
            i sin digitala agenda tagit upp potentialen men arbetet ger mer
            uttryck av att handla om mycket snack och lite verkstad. Det har
            saknats en tydlig fokusering på ett konkret arbete för att minska
            behovet av transporter och därmed minska klimatpåverkan.
          </p>
          <p xml:id="i-6C2ZQUMHbHSzyfVfdEZbAo">
            I syfte att nå ett trafiksnålt samhälle bör staten sätta upp
            mål för hur en e-strategi inom it-sektorn kan medverka till att
            minska koldioxidutsläppen. Strategin ska också innehålla en redovisning
            av vilka konkreta medel som ska användas för att nå de uppsatta
            målen. De måste därefter kunna utvärderas och visa på om förväntade
            resultat uppnåtts eller inte. Detta bör ges regeringen till känna.
          </p>
          <p xml:id="i-BP3Q69c14SobWQHGrm7vVP">
            Även arbetet på EU-nivå bör genomsyras av samma systematiska
            och metodiska arbetssätt. En e-strategi för it-sektorn som ska
            syfta till att minska transporter och därmed minska klimatpåverkan
            bör upprättas. Detta bör ges regeringen till känna.
          </p>
          <head xml:id="i-DG3KYVgyJ2izw47cdXKr38" type="h1">
            b) Bredband i hela landet
          </head>
          <p xml:id="i-4fC6HvGiPNo7FPD4BrVtJJ">
            Post- och telestyrelsen (PTS) skriver på sin blogg i augusti
            2011 att 44 procent av hushållen och företagen har tillgång till
            bredband om minst 100 Mbit/s år 2010. Men det finns fortfarande
            områden i vårt glesbefolkade land där marknadens aktörer inte
            ser kommersiella förutsättningar att investera.
          </p>
          <p xml:id="i-MN4rxAwH2hhTsWqSbsok1w">
            För att alla ska kunna tillgodogöra sig den nya tekniken måste
            den finnas fysiskt tillgänglig för alla. Att bygga bredband går
            inte av sig självt. Marknaden har inte klarat av att förse hela
            landet med bredband. Staten har därför förmedlat åtskilliga miljarder
            kronor till byggande av bredband. Men fortfarande finns det vita
            fläckar i förorter och landsbygden där människor saknar tillförlitlig
            infrastruktur. En utbyggd IT-infrastruktur underlättar för människor
            att verka och bo i hela landet.
          </p>
          <p xml:id="i-FNXQEANgeG2JmKeXtJYmyh">
            I proposition 2011/12:2 gör regeringen en tillfällig satsning
            med 495 miljoner kronor under en treårsperiod. Merparten, 375
            miljoner, av satsningarna sker inom landsbygdsprogrammet. Utgångspunkten
            för regeringens politik är att marknaden ska tillhandahålla säkra
            och goda elektroniska kommunikationer. Vänsterpartiet menar att
            marknaden inte har klarat av att förse hela landet med bredband.
          </p>
          <p xml:id="i-KMs4DGfEqtMCmoWgq12x8S">
            För att inte förstärka klyftan mellan tätbebyggda områden och
            glesare bygder måste staten ta huvudansvaret för att alla ska
            få tillgång till bra bredband och att detta sker till kostnader
            som är likvärdiga över hela landet. Detta bör ges regeringen till
            känna.
          </p>
          <p xml:id="i-6fhN8F8nZHtXWernEDkZt8">
            Infrastruktur är nästan alltid en kollektiv nyttighet och av
            sin natur olämplig att driva och äga på kommersiell grund. Den
            samhällsekonomiska nyttan är mycket större med ett gemensamt ägande.
            Därför är järnvägar, vägar, telenät, kassaservice m.m. självklara
            delar i statens förvaltning. Bredband skiljer sig inte i sak från
            detta. Det är en infrastruktur lik järnvägar, dvs. det är inte
            rationellt att bygga fler optiska kablar bredvid varandra bara
            för att öka konkurrensen. Risken med infrastruktur som vilar på
            kommersiell grund är en utveckling som baseras på ett snävt företagsekonomiskt
            perspektiv, som mycket väl kan gynna det egna företaget, men inte
            allmänheten eller miljön. Därför anser vi att den samhälleliga
            kontrollen och ägandet över it-infrastrukturen ska stärkas, bl.a.
            för att kunna utgöra en del i ett samhällsbygge för minskad miljöpåverkan.
            Detta bör ges regeringen till känna.
          </p>
          <p xml:id="i-DGsEU6Qcda2yyjQWmwKXFA">
            Genom ett statligt ansvar kan utvecklingen bli positiv och leda
            till att vardagen förenklas för de flesta, samtidigt som miljöbelastningen
            minskar. Staten bör också mer aktivt använda sig av statliga företag
            som Teracom för att bygga upp en rikstäckande infrastruktur. Detta
            bör ges regeringen till känna.
          </p>
          <head xml:id="i-Y9ueQ1aJCLfYgBGHMc7cKJ" type="h1">
            c) Stöd öppna nätverk
          </head>
          <p xml:id="i-CEPa25MX6G25CshK5HTLDJ">
            Sverige saknar idag en tydlig strategi för att göra nätet fritt
            tillgängligt. På många platser finns det öppna nätverk som kan
            användas fritt, som upprätthålls av allt från kommuner till kaféer,
            hotell och privatpersoner. Öppna nätverk är en del av infrastrukturen
            för kommunikation och kan ge stora positiva externa effekter.
            Vi vill att regeringen utvecklar en strategi för fler öppna nätverk,
            med målsättningen att det ska gå att koppla upp sig fritt på de
            flesta ställen i landet där människor samlas.
          </p>
          <p xml:id="i-2EfcaKcix6sh7cHADTeVrn">
            Det finns många tänkbara sätt att bidra till en sådan målsättning.
            Till exempel skulle staten kunna ge ägardirektiv till SJ och Banverket
            i linje med den utveckling vi ser i Finland, där öppna nätverk
            i tågtrafiken håller på att bli en självklarhet. Den strategi
            SJ använder idag, att använda den ensamrätt som råder i tågvagnen
            för att ta betalt, har samma sorts nackdelar som privata, avgiftsfinansierade
            vägar. Den leder till samhällsekonomiska förluster eftersom en
            prissättning som maximerar intäkterna kommer att stänga ute många
            användare vars behov av nätet inte är tillräckligt starkt för
            att motsvara priset och besväret.
          </p>
          <p xml:id="i-QAEsw9nqAaWinAWbvwzwUA">
            Som en del av en sådan strategi behöver det genomföras samhällsekonomiska
            analyser av hur stora värden fria nät ger i förhållande till vad
            det kostar att driva eller delfinansiera dem. Vi är övertygade
            om att kostnaderna är så låga att den samhällsekonomiska avkastningen
            på många platser skulle visa sig mycket högre än för typiska investeringar
            i t ex nya vägar. Framför allt skulle det öppna många nya möjligheter
            om människor kunde känna sig säkra på att nätet fanns tillgängligt
            på de flesta ställen där de rör sig.
          </p>
          <p xml:id="i-FGAM9E1kyCRscAUgLfEymj">
            Därför vill vi att regeringen tar initiativ till en strategi
            för att öka tillgången till öppna nätverk. Detta bör ges regeringen
            till känna.
          </p>
          <head xml:id="i-EPHc3yWhK9CgmpfcjJ6AwP" type="h1">
            d) Investera i fri programvara för nyckelfunktioner
          </head>
          <p xml:id="i-UNNfLbUxivFeh2Wb4sJKk3">
            Vi vill att regeringen tar initiativ till att utveckla en strategi
            för utvecklad nätkommunikation som bland annat innehåller stöd
            till utvecklingen av fri programvara för vissa nyckelfunktioner.
            Den sortens investeringar skulle vara samhällsekonomiskt betydelsefulla
            av precis samma skäl som investeringar i väg och järnväg. Med
            relativt små medel kan staten bidra till tidigare genombrott för
            olika nätlösningar som ersätter fysiska transporter och därmed
            både spara pengar och minska utsläppen.
          </p>
          <p xml:id="i-EPxAfkY4KVJxv3hCnGwfkG">
            Genom att stödja utvecklingen av fri programvara för t.ex. konferenser
            över nätet skulle det offentliga med mycket små medel kunna göra
            stor skillnad. Det finns redan idag fria program som hanterar
            basfunktionerna för en videokonferens, men en av anledningarna
            till att många ändå prioriterar kostsamma fysiska möten är att
            de är sociala i en bredare mening än bara det som händer runt
            mötesbordet. Staten skulle kunna bidra till att skynda på den
            här teknikutvecklingen och säkerställa att källkoden blir fri
            att vidareutveckla.
          </p>
          <p xml:id="i-KFETtU9fPKd1Xg9Ty5H1Ym">
            Några andra tänkbara nyckelfunktioner är mjukvara för rationalisering
            av transporter eller kollektivtrafik, e-handelslösningar som kan
            bidra till ett mindre beroende av köpcentrum eller olika sorters
            mjukvarustöd för hemarbete över nätet.
          </p>
          <p xml:id="i-RnWzKCTTDJqUvqrYV7YX9y">
            Möjligheten för vem som helst att vidareutveckla källkoden är
            en av de starkaste fördelarna med fri programvara. Ett företag
            eller en kommun, i Sverige eller någon annanstans, kan enkelt
            bygga vidare på koden så att den passar deras specifika behov.
            Därför tenderar framgångsrika fria program att få många intressenter
            som är beredda att bidra till utvecklingen. Poängen med statliga
            investeringar är framförallt att höja takten i utvecklingen på
            de områden där det gör skillnad samhällsekonomiskt.
          </p>
          <p xml:id="i-XbVC1TLFmJAqAc5hZnkxpW">
            Vi vill att regeringen tillsätter en utredning om behoven av,
            och lämpliga former för, ekonomiska stöd till fri programvara
            med samhällsekonomisk betydelse. Detta bör ges regeringen till
            känna.
          </p>
          <head xml:id="i-MPcPaKu7oyAPbmsKsreWHw" type="h1">
            e) Använd fri programvara och öppna standarder
          </head>
          <p xml:id="i-A2LcB6EF5HVJLytkhcWCKd">
            Vi vill att den offentliga sektorn följer Nederländernas exempel
            och går över till att använda fri programvara. Det ökar möjligheterna
            att utveckla nya lösningar, motverka de dyra inlåsningseffekter
            vi ser idag, och ge positiva externa effekter för både företag,
            andra organisationer och privatpersoner.
          </p>
          <p xml:id="i-Nz8hk4BfvDSXtMsBg7JaQ2">
            It måste vara ett utvecklingsområde där alla ges tillgång att
            fritt utveckla sin kreativitet, där man har en chans att använda
            program efter eget huvud, där varje människa har rätt att anpassa
            program efter de behov man har. Det ska också ge rätt till att
            dela med sig av program och information samt att det finns en
            möjlighet för alla att förbättra och utveckla ett program. Det
            är väsentligt att varken hindra eller hämma en it-utveckling som
            kan användas i ett trafiksnålt och hållbart samhälle.
          </p>
          <p xml:id="i-RsVGu5EnNiUf7G2KyQqgiZ">
            Idag ställer stora delar av den offentliga sektorn tvärtom upp
            hinder för fria program, framförallt för att Sverige till skillnad
            från t.ex. Norge och Danmark inte satt upp effektiva rekommendationer
            för öppna standarder. Det innebär att det offentliga både låser
            in sig själv till specifika leverantörer som Microsoft och sätter
            tryck på alla andra som vill ta del av offentlig information att
            låsa in sig till samma leverantörer.
          </p>
          <p xml:id="i-5C4nxr2aEFiJGKBZDHocSr">
            Vi vill att de statliga myndigheterna ska övergå till fri programvara
            och öppna standarder efter samma principer som Nederländerna.
            Detta bör ges regeringen till känna.
          </p>
          <head xml:id="i-W8HiEjNwAAsxa4Ve9S8q3p" type="h1">
            f) Minska den digitala klyftan
          </head>
          <p xml:id="i-YZRw99cPj6ZXhJoXChMNmD">
            Om it ska kunna vara med och skapa det hållbara trafiksnåla samhället
            måste den vara tillgänglig för alla. Idag är det drygt 20 procent
            av befolkningen som saknar tillgång eller inte använder internet
            i vardagen.
          </p>
          <p xml:id="i-TT5bHAbsgs2AhGqAfW5eMm">
            Samhället måste utnyttja tekniken inom lokala mediecenter på
            bibliotek och skolor. Det offentliga samhällets information och
            fakta ska ha hög tillgänglighet till IT. Modern teknik på arkiv,
            museer och bibliotek har en stor betydelse i att medverka i strategin
            för att göra internet tillgänglig för alla.
          </p>
          <p xml:id="i-85oohEBGErbWY7gqpwE4Hs">
            En viktig insats för att minska den digitala klyftan är att börja
            i skolan. Barn växer upp i hem med olika grad av it-kunskap och
            tillgång till it. I skolan kan man kompensera denna ojämlikhet
            genom att låta it bli en naturlig del i skolans arbete. Det finns
            också behov av att utforma särskilda jämställdhetsprogram för
            it-program och det bör genomföras utvecklingsprojekt riktade på
            ökad it-användning för personer med olika funktionsnedsättningar.
            Det finns även behov av att erbjuda it-tjänster på olika språk
            och som riktar sig till personer med utländsk bakgrund. Sammantaget
            behöver arbetet intensifieras med informations- och utbildningsprojekt
            som kan rikta sig till människor som saknar tillgång till och
            som av olika anledningar inte använder sig av internet. Det är
            nödvändigt att staten, studieförbund, folkhögskolor och bibliotek
            samverkar för att utveckla internetanvändningen i vardagen. Det
            som ovan anförs om att minska den digitala klyftan i samhället
            bör ges regeringen till känna.
          </p>
        </div>
        <div xml:id="i-Ci33SXimfMzzQAEkhyCaSC" type="motSignatures">
          <list xml:id="i-LDzFwV22185Wn94bSAPSTi">
            <item xml:id="i-HVfiKmMd5QMj3shwADSkid" who="i-5CH7vHLGXLfDB5Tn7xx95V">
              Siv Holma (V)
            </item>
            <item xml:id="i-3RQut1URUyrHH6SsjsKGmQ" who="i-Beux79YM43dDCxrVuBqfWw">
              Torbjörn Björlund (V)
            </item>
            <item xml:id="i-2PZFiNX8vn6yrfP4ThhaxE" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-7D2j2JEPusYnej7rUQGZov" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-dANpHStcEV6gPfYzTvXax" who="i-FAhoYDeAxVXRZmnF5LnHgv">
              Kent Persson (V)
            </item>
            <item xml:id="i-8TfhrqZt26G35fmNrKQQhp" who="i-PPZKpwNr5kqkWArvESGC5X">
              Jonas Sjöstedt (V)
            </item>
          </list>
        </div>
      </div>
    </body>
  </text>
</TEI>
