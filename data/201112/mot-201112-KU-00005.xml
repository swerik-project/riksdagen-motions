<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-KU-00005">
  <teiHeader>
    <fileDesc>
      <titleStmt>
        <title>med anledning av skr. 2011/12:44 Handlingsplan för att värna demokratin mot våldsbejakande extremism</title>
        <author corresp="i-9fdWbFK67588CD12XaNZBq">av Sven-Erik Österberg m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2011/12:44 Handlingsplan för att värna demokratin mot våldsbejakande extremism</title>
          <idno type="rdwebb">GZ02K5</idno>
          <rs type="number">K5</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GZ02K5/text</ref>
          <ref type="dokument_url_html">http://data.riksdagen.se/dokument/GZ02K5</ref>
          <ref type="dokumentstatus_url_xml">http://data.riksdagen.se/dokumentstatus/GZ02K5</ref>
          <ref type="doc">http://data.riksdagen.se/fil/A204AFFF-60FC-488B-B2F7-26097F90A377</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-YP25iT3t9zdY2dpPgshs5z</idno>
            <name>Phia Andersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-9bqWLXmB7Cb3r3JUmkkLBy</idno>
            <name>Hans Ekström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3hmS3YtKuXCDu8pntcLAdc</idno>
            <name>Hans Hoff</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-AZLUb1tb1XBKEbcvPVdCkZ</idno>
            <name>Helene Petersson i Stockaryd</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-9fdWbFK67588CD12XaNZBq</idno>
            <name>Sven-Erik Österberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-SLMauHd9udrtkguQd9gymK</idno>
            <name>Billy Gustafsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5UYWB8CQBbhH1augNWid2V" type="basedOn"/>
        <correspContext corresp="i-5UYWB8CQBbhH1augNWid2V">
          <ref>Regeringsskrivelse 2011/12:44</ref>
        </correspContext>
        <correspAction xml:id="i-Lf6RSiPQ5siH7yACtSnF3o" type="signed"/>
        <correspContext corresp="i-Lf6RSiPQ5siH7yACtSnF3o">
          <note type="signatory" corresp="i-YP25iT3t9zdY2dpPgshs5z"/>
          <note type="signatory" corresp="i-9bqWLXmB7Cb3r3JUmkkLBy"/>
          <note type="signatory" corresp="i-3hmS3YtKuXCDu8pntcLAdc"/>
          <note type="signatory" corresp="i-AZLUb1tb1XBKEbcvPVdCkZ"/>
          <note type="signatory" corresp="i-9fdWbFK67588CD12XaNZBq"/>
          <note type="signatory" corresp="i-SLMauHd9udrtkguQd9gymK"/>
        </correspContext>
        <correspAction xml:id="i-Evoa6mAkiK2Pedcjc9j2G9" type="referral">
          <date when="2012-01-25"/>
        </correspAction>
        <correspAction xml:id="i-4U9XBq6kJFNQn8qBUyNoZb" type="referral">
          <date when="2012-01-25"/>
        </correspAction>
        <correspAction xml:id="i-9ez7XyTvM2fR9r7GmGaZ9Y" type="dismissal">
          <date when="2012-01-24"/>
        </correspAction>
        <correspAction xml:id="i-QCakpKpk5eNjupsW1cjMug" type="dismissal">
          <date when="2012-01-24"/>
        </correspAction>
        <correspAction xml:id="i-Qy7VYt8VBwWVLeGpV8XXuL" type="submission">
          <date when="2012-01-19"/>
        </correspAction>
        <correspAction xml:id="i-4nVrVoogfWD2YGWT63ZFkw" type="transfer">
          <date when="2012-01-18"/>
        </correspAction>
        <correspAction xml:id="i-NAjLLbwPMEXDivVkhdaSsW" type="assigned"/>
        <correspContext corresp="i-NAjLLbwPMEXDivVkhdaSsW">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DQNQBJMyXLpEAydsxpHCBP" type="motBody">
        <div xml:id="i-98oH1dTTXqxg58sZbWp7ta" type="motProposal" subtype="förslag">
          <head xml:id="i-Rv49uX46yEuFX5WwB7K6i1">
            Förslag till riksdagsbeslut
          </head>
          <p xml:id="i-GgGonKpwH147Rx94MViFMn">
            Riksdagen tillkännager för regeringen som sin mening vad som
            anförs i motionen om åtgärder för att motverka våldsbejakande
            extremism.
          </p>
        </div>
        <div xml:id="i-6Y2qG2kj9DTtH8Akxpye5i" type="motContent">
          <head xml:id="i-5omM7rck7SKZKbZnm8j3Yu" type="h1">
            Motivering
          </head>
          <p xml:id="i-TVWRzVN7EhJop8jdPj9kPb">
            I handlingsplanen redovisas åtgärder som regeringen vidtagit
            och avser att vidta för att stärka medvetenheten om demokratin
            och värna demokratin mot våldsbejakande extremism.
          </p>
          <p xml:id="i-2znjmahHbJ1rhYcyLVhHB2">
            Regeringen avser att genomföra åtgärderna under perioden 20122014.
          </p>
          <p xml:id="i-6nCpVaRbo9fyCMS5K9EtG7">
            Våldsbejakande extremism ska alltid och på effektivaste sätt
            bekämpas. Den målsättningen är vi helt övertygade om att även
            regeringen delar. Men de metoder som regeringen föreslår framstår
            inte som vare sig de mest effektiva eller genomtänkta. De bakomliggande
            orsakerna till våldbejakande extremism är dåligt beskrivna och
            analyserade i regeringens skrivelse. Mot den bakgrunden blir också
            regeringens förslag till konkreta åtgärder inte av den heltäckande
            karaktär som behövs. Det förebyggande arbetet måste bygga på en
            genomarbetad samhällsanalys som leder till effektiva åtgärder
            för att förhindra våldsbejakande extremism utan att stigmatisera
            vare sig individer eller grupper i samhället. Vår grundsyn är
            att väldigt få människor under normala omständigheter frivilligt
            väljer att bli kriminella eller våldsbejakande extremer. Däremot
            är det alltför många som upplever att de inte är en önskvärd del
            av samhället och därför väljer att vända sig från det på olika
            sätt.
          </p>
          <p xml:id="i-LYrrkRcXiLD5b5wxx6Fxxt">
            I skrivelsen föreslås till stor del ytterligare utredningar och
            studier när regeringen kunde tagit till vara den kunskap som redan
            finns, sätta in den i ett större sammanhang och redan nu förslå
            konkreta och verkningsfulla åtgärder. Men i stället för att fokusera
            på hur man ska komma åt orsakerna till problemen, föreslår regeringen
            ett antal åtgärder för att lindra verkningarna av dem när de väl
            uppstått.
          </p>
          <p xml:id="i-9N1DkKHoaXaoEbQCWyvEZE">
            En översiktlig samhällsanalys visar att orsakerna till våldsbejakande
            extremism är ganska odiskutabla.
          </p>
          <p xml:id="i-MvP1CXggYnSn2HJihcPkq">
            I korthet handlar det om följande:
          </p>
          <list xml:id="i-Lzdk2bqET3gMry3udpbSzG" style="ul">
            <item xml:id="i-BNJ11o4NSazrR9oWiBHMmP">
              Ökande klyftor i samhället där ojämlikheten har ökat under den
              nuvarande borgerliga regeringen.
            </item>
            <item xml:id="i-K46GqdX33oNRLyNYsY9fW7">
              Utbildningssystemet där utbildningsnivå, betygens betydelse och
              den klassegregering som där skapas genom olika utbildningsnivåer
              som låser in individer är nyckelfaktorer.
            </item>
            <item xml:id="i-EDAqDev4QWHRgMDuY2RS4K">
              Nedmonteringen av de sociala skyddsnäten som slår hårdast mot
              de individer som har en låg utbildningsnivå och är arbetslösa.
            </item>
            <item xml:id="i-F7prcbqpyA8dRmTp1AgwGi">
              En ökande segregation, inte minst i boendet, och en hög arbetslöshet,
              speciellt bland unga.
            </item>
            <item xml:id="i-PorcqpWwVFugDu8VD8hJz">
              Detta leder till att fler och fler upplever ett utanförskap i
              samhället och att de är diskriminerade.
            </item>
          </list>
          <p xml:id="i-EAaSZMvuTzCwPFnc32opDg">
            Denna utveckling leder fram till en ökande rekryteringsbas för
            all sorts kriminalitet och självklart även den våldsbejakande
            extremismen. För att komma till rätta med problemen med våldsbejakande
            extremism måste alltså det förebyggande arbetet i form av att
            skapa ett samhälle med ökad integration och minskade sociala spänningar
            inta en central position.
          </p>
          <p xml:id="i-DxAATkZsHDS4qghzKfy1Bz">
            Detta är ingen nyhet för regeringen. Det finns redan en bred
            kunskap kring dessa förhållanden som regeringen blundar för. Den
            sociala marginaliseringen av människor är en viktig del av den
            radikaliseringsprocess som leder till extremism. Säkerhetspolisens
            rapport från förra året pekade ut att den ökade polariseringen
            i samhället som fastställer utanförskap är ett hot inför framtiden.
          </p>
          <p xml:id="i-RvMVsMZryjhPXQNtTAXtA2">
            Det är alltså oerhört viktigt att regeringen agerar kraftfullt
            mot de ökande klyftorna i samhället och mot massarbetslösheten
            som gör att människor hamnar i utanförskap.
          </p>
          <p xml:id="i-Pvj7mahK5Yj8EmPam4NXaq">
            Vi har tidigare, bl.a. i vår budgetmotion för 2012, föreslagit
            ett flertal åtgärder som på ett påtagligt sätt skulle förbättra
            möjligheterna att förebygga den våldsbejakande extremismen. Några
            av de mest påtagliga är dessa:
          </p>
          <list xml:id="i-6Mw3DqYTUTxNo2czzMvNEB" style="ul">
            <item xml:id="i-NLHwGgp4cwUoG19KNteQE4">
              Omedelbara insatser mot ungdomsarbetslösheten.
            </item>
          </list>
          <p xml:id="i-NuRL7dHBu1SY79RnejiT1t">
            De som är unga i dag ska bära upp samhället i morgon. Det är
            ett ekonomiskt och mänskligt slöseri att låta många unga börja
            sitt vuxenliv med arbetslöshet.
          </p>
          <p xml:id="i-EoBnWj64sqznBAQyjLr3py">
            Ungdomsarbetslösheten i augusti 2011 var 17,3 procent. Det är
            ovärdigt ett välfärdssamhälle som det svenska. Många unga som
            saknar arbete har inte fullständig gymnasieexamen; de måste få
            chansen att komplettera sin utbildning inom vuxenutbildningen
            eller på folkhögskola. Vi vill se tidiga och snabba insatser för
            unga arbetslösa. De ska inte, som nu är fallet, behöva vänta 100
            dagar på verkningsfulla insatser. En individuell plan med relevanta
            åtgärder ska skyndsamt utarbetas. Aktivitetsförbudet på Arbetsförmedlingen
            ska tas bort.
          </p>
          <list xml:id="i-HAwrwUqmNXFGoWwoFHqbKW" style="ul">
            <item xml:id="i-Da8AmLPQ7St1PP9rSMysff">
              25 000 extra utbildningsplatser inom vuxenutbildning och för
              att läsa in gymnasiekompetens.
            </item>
          </list>
          <p xml:id="i-HMAeRV2izFKee8YsgkzaMs">
            Kunskapskraven på arbetsmarknaden ökar hela tiden. Det gäller
            både generella kunskaper och mer specialiserad kompetens. Antalet
            jobb som inte kräver gymnasiekompetens för att få anställning
            minskar i rask takt medan efterfrågan på gymnasial utbildning,
            särskilt yrkesutbildning, är fortsatt stor och efterfrågan på
            högre utbildning ökar markant och förväntas att fortsätta öka
            under lång tid framåt. Genom utbildningsinsatserna skulle en del
            av de negativa inlåsningseffekterna för unga vuxna som dålig eller
            ofullständig utbildning ger upphov till kunna motverkas.
          </p>
          <list xml:id="i-EViR966WYxQdBENCVuNFPe" style="ul">
            <item xml:id="i-NLdyJMGDxo2xe6JRFXZKqu">
              Bekämpa barnfattigdomen.
            </item>
          </list>
          <p xml:id="i-15Wyzyn99AKKrHF5SR4GVi">
            Alldeles för många barn växer i dag upp i familjer med mycket
            dålig ekonomi, ofta till följd av arbetslöshet i familjen, och
            sedan en tid tillbaka ökar antalet. EU:s fattigdomsmått visar
            att den relativa barnfattigdomen ökat kraftigt under senare år.
            Totalt lever 220 000 barn i Sverige i dag, enligt Rädda Barnens
            definition, i fattiga familjer. Att växa upp i fattigdom har stora
            negativa effekter för framtida arbetsmarknadsanknytning och ökar
            risken för utanförskap och låga livsinkomster.
          </p>
          <p xml:id="i-5FXysShKxS8aVQKnhrLsie">
            Forskning har visat att ekonomiska levnadsförhållanden under
            de första åren i ett barns liv har stark koppling till fullföljande
            av grundläggande utbildning. Det gäller särskilt för barn i familjer
            med de allra lägsta inkomsterna. En politik mot barnfattigdom
            är således inte bara en politik för minskade klyftor och ökad
            social sammanhållning utan också en politik för framtida jobb
            och tillväxt. Den ökande barnfattigdomen blir därmed en fingervisning
            om att rekryteringsbasen för extremism kan komma att öka i Sverige
            om inte åtgärder vidtas. Bland annat av det skälet behöver snabba
            och kraftfulla åtgärder sättas in för att vända den nuvarande
            utvecklingen.
          </p>
          <list xml:id="i-DPGCyCw3C5sG6cF4DD9VZR" style="ul">
            <item xml:id="i-QvvgpsoqVYrYV23sDVoPHP">
              Bekämpa segregationen i skolan.
            </item>
          </list>
          <p xml:id="i-6trqc9ecwRwKu5o8jMRnqo">
            Den ökande skolsegregationen är en av huvudförklaringarna till
            de sjunkande kunskapsresultaten. Detta är djupt allvarligt och
            ett stort misslyckande för skolpolitiken vars mål ska vara att
            ta vara på varje elevs potential. Vårt mål är en sammanhållen
            skola där elever med olika bakgrund lär av varandra och där alla
            elever ges samma chans att lyckas i skolan. Vi anser att det ska
            föras in ett nytt övergripande mål för skolan. Liksom högskolelagen
            ställer krav på lärosätena att arbeta med breddad rekrytering
            anser vi att det ska föras in ett nytt övergripande mål för skolan
            i skollagen: Skolhuvudmannen ska arbeta för att sammansättningen
            av elever i varje skola ska vara heterogen vad gäller kön och
            social och etnisk bakgrund. Vi vill också se mer av organiserat
            samarbete mellan skolor med olika elevsammansättning.
          </p>
          <list xml:id="i-Rx5Zqf83wp2GZcxS4SmA43" style="ul">
            <item xml:id="i-PM3X157FawCC4kvPEmYws">
              Alla elevers lika chans till en bra utbildning.
            </item>
          </list>
          <p xml:id="i-P845ZDdzyNRidmjLigWoHD">
            Enligt Skolverkets rapport Resursfördelning utifrån förutsättningar
            och behov från 2009 så finns det bara i ungefär var fjärde kommun
            en generell tilläggsresurs som skolor får utifrån sin socioekonomiska
            struktur. Resurser differentieras inte tillräckligt mycket med
            tanke på de stora skillnader som finns i skolors förutsättningar
            för sin verksamhet. Skolverket menar att det här systemet bidrar
            till att öka ojämlikheten i den svenska skolan. Det kan inte få
            fortsätta. Resurserna måste fördelas efter skolors och elevers
            behov och det bör framgå av skollagen.
          </p>
          <p xml:id="i-VKpBbmCdxV9g8kRATnxq9a">
            För att höja resultaten och särskilt stödja de elever som inte
            har ett starkt stöd i skolarbetet hemifrån är mer resurser till
            skolan avgörande. Varje barn har rätt till det stöd han eller
            hon behöver för att nå kunskapsmålen.
          </p>
          <list xml:id="i-FqHRjDL7iG9jKnM4fRLLa7" style="ul">
            <item xml:id="i-Pq1KKUcezuJKXSJn32zBdU">
              Lokala utvecklingsavtal för upprustning av miljonprogrammet.
            </item>
          </list>
          <p xml:id="i-2yqQb8G8tURW43j3RzH2Xv">
            Många miljonprogramsområden är i dag starkt segregerade. Arbetslöshet,
            sjuktal, förväntad livslängd, medelinkomst och andra mätare på
            välfärd visar att många invånare i miljonprogramsområden i dag
            lever under sämre villkor och med sämre förutsättningar än genomsnittssvensken.
            Segregerade bostadsområden skapar en grogrund för känslor av utanförskap
            och diskriminering hos dem som bor där. Invånarna upplever ofta
            en hopplöshet och en stark känsla av att vara satta på undantag
            av samhället. Ett sätt att bryta detta mönster kan vara att rusta
            upp själva bostadsområdena.
          </p>
          <p xml:id="i-8u1eWu8EahcPQ93EoiTj9g">
            Det krävs statliga insatser för att fastighetsägare i större
            utsträckning ska ta sitt ansvar för en nödvändig upprustning.
            Ett sätt att göra detta är att införa ett system där staten, eventuellt
            tillsammans med berörd kommun, får garantera lån för upprustning
            av lägenheter i flerfamiljshus. Samtidigt föreslår vi att möjligheten
            till vitesföreläggande av fastighetsägare som inte uppfyller rimliga
            krav på underhåll och renovering av sina fastigheter prövas.
          </p>
          <list xml:id="i-P8vWFdUspKm4rM4J48xA3Z" style="ul">
            <item xml:id="i-Vbag6z8raQT7S2kR4Jkudp">
              Effektivisera arbetet mot den organiserade brottsligheten.
            </item>
          </list>
          <p xml:id="i-9PLaAqBAji2hT5xWk8NsdP">
            Det krävs en centraliserad resursförstärkning för att få i gång
            ett effektivare arbete mot den organiserade brottsligheten. I
            förlängningen vill vi se en nationell spjutspetsorganisation,
            dvs. en sammanslagning av Rikskriminalpolisen, Säkerhetspolisen
            och Ekobrottsmyndigheten med namnet Polisens riksorganisation
            mot ekonomisk och organiserad brottslighet (Reko).
          </p>
          <list xml:id="i-7soAFVtBFNrxEK5ioJ8Fsb" style="ul">
            <item xml:id="i-VFQwbi99QDyiFvfEaW8S84">
              Kontaktpoliser för unga.
            </item>
          </list>
          <p xml:id="i-QQSSkkvZxamKGJWjFa8bME">
            En viktig del i det brottsförebyggande arbetet handlar om att
            skapa bryggor mellan skola, socialtjänst, polis, fritidsverksamheter
            och familjer. Ett nära samarbete här visar resultat där det fungerar
            runt om i landet. En bra åtgärd för att lösa detta är att lokal
            polis knyts till varje skola, en s.k. kontaktpolis.
          </p>
          <p xml:id="i-RsAAanqogmJVwwzoku5Fh6">
            Poliserna ska arbeta både brottsförebyggande, genom att åka ut
            och informera om alkohol inför t.ex. valborg och lucia, men också
            delta i andra aktiviteter på skolan. Polisen ska sprida kunskap,
            bygga förtroende och relationer varje kille och tjej från 6-årsverksamhet
            till sista året på gymnasiet, samt deras föräldrar, ska veta vem
            som är deras kontaktpolis. Det ska stå på varje anslagstavla på
            samma sätt som man informeras om vem som är skolsköterska och
            skolkurator m.m.
          </p>
          <p xml:id="i-5qrWgmZTj5fop77o8nRHSB">
            Dessa poliser ska också vara de som i efterhand utreder incidenter
            och händelser som inträffat i och kring skolan. Med förkunskap
            om och raka kontakter med eleverna får man bättre undersökningar
            och fler som vågar anmäla. Vid ett brott är tanken att varje elev
            direkt skulle veta vem man ska ringa. Ett par mobilnummer till
            den lokala polisen på varje skolas anslagstavla eller hemsida
            skulle vara en trygghet. Kontaktpoliserna ska samverka med fritidsgårdar
            och skolbarnomsorg och vara kontaktpersoner hos kommunerna.
          </p>
          <list xml:id="i-PgDvsaUJ5ciNwWkbcpWXbW" style="ul">
            <item xml:id="i-U7N8zusjoJFZR9onUaiUg7">
              Utslussningspeng.
            </item>
          </list>
          <p xml:id="i-L84LfonfU5Df5fbEFwZjM5">
            För att stödja dem som lämnar fängelset och få dem att bryta
            med sin gamla, kriminella miljö har vi föreslagit en särskild
            utslussningspeng. I de grupper som ägnar sig åt våldsbejakande
            extremism är det mycket viktigt att bryta gamla mönster och förhindra
            den återrekrytering till kriminalitet som ett avtjänat fängelsestraff
            lätt kan innebära. Själva tiden i fängelse kan med fördel användas
            för avradikalisering av de intagna, gärna i samverkan med frivilligorganisationer.
          </p>
          <p xml:id="i-XLy32Y6qEibmcKUzzT4rex">
            Detta är bara några av de åtgärder vi tidigare föreslagit åtgärder
            som utgår från en samhällsanalys och som skapar en betydligt mer
            heltäckande väv av åtgärder för att minska den våldsbejakande
            extremismen än dem regeringen tar fram i sin skrivelse. Regeringen
            har dock valt att blunda för verklighetens krav och fortsätta
            en passiv, reagerande politik i stället för att aktivt bekämpa
            de bakomliggande orsakerna, delvis skapade och förstärkta av regeringens
            egen politik, till den våldsbejakande extremismen.
          </p>
          <p xml:id="i-ANFnfqtnVkRxAVUYGMwN2J">
            Även andra mer konkreta åtgärder behöver övervägas för att skapa
            en mer heltäckande förebyggande insats. Det kan röra sig om insatser
            som de nedanstående:
          </p>
          <list xml:id="i-UgkoA2r17JYfsSHpLsPNmh" style="ul">
            <item xml:id="i-EiRwfe1hVebshoqjC1TuD6">
              Öka demokratiengagemanget och valdeltagandet bland unga.
            </item>
          </list>
          <p xml:id="i-FGfpmc76hvUAxZMzR2MAxY">
            När regeringen under förra mandatperioden ändrade demokratimålet
            försvann målsättningen om ett högt valdeltagande. Regeringen gjorde
            heller inga speciella insatser inför valet 2010. Sådana bör övervägas
            inför valet 2014 för att motverka lågt valdeltagande bland unga.
          </p>
          <list xml:id="i-9AsLGeQkPXGnw68Jvf4KNQ" style="ul">
            <item xml:id="i-EpWsV3gGQicEpnMj3bPSie">
              Samhällets stöd till avhoppare från extremismen.
            </item>
          </list>
          <p xml:id="i-RGyd6AoJXavvsbuSNCteB5">
            Det finns i dag en organisation för den som vill och behöver
            hjälp med att lämna naziströrelser, men det finns ingen som fokuserar
            och har den kunskap som behövs för att stödja dem som vill lämna
            vänsterextrema och islamistiska våldsbejakande rörelser. Även
            det arbetet borde påbörjas så att vi ser de icke våldsbejakande
            vänstergrupperna och islamisterna som en resurs i arbetet med
            att påverka och motverka extremismen. I dag verkar regeringen
            mest se dem som ett latent hot.
          </p>
          <list xml:id="i-M4DX6STqvNXp1dXbv9CyEP" style="ul">
            <item xml:id="i-KWvQTMS85uzix6WE4oVbAG">
              Vapenlagstiftning.
            </item>
          </list>
          <p xml:id="i-JdKnQgvMpuJ6TYEdAP4BUU">
            Antalet illegala vapen i samhället måste begränsas. Det är en
            viktig faktor både för att minska möjligheterna för den våldsbejakande
            extremismen att växa och begränsa dess möjligheter att orsaka
            allvarlig skada för samhälle och individer. Polisen har under
            lång tid vittnat om att det finns en stor mängd illegala vapen
            i omlopp. Man har vid ett flertal tillfällen krävt skärpt lagstiftning
            för grovt vapenbrott. Regeringens utredning om vapenlagen kom
            för snart två år sedan, men den föreslog dessvärre ingen straffskärpning,
            delvis beroende på alltför otydliga direktiv. Efter utredningen
            har regeringen i stort sett inte gjort någonting i vapenfrågorna.
          </p>
          <p xml:id="i-5DmM2Yh92hxetbucNYJSBv">
            Vi socialdemokrater vill skärpa minimistraffet för grovt vapenbrott
            från sex månader till ett år, och vi vill göra det möjligt att
            använda telefonavlyssning för att upptäcka brottet. Vi vill införa
            straffansvar för den som uppsåtligen eller av oaktsamhet förvarar
            skjutvapen åt annan olovligen. Vi vill införa straffansvar för
            förberedelse till vapenbrott bl.a. för att komma åt olovlig vapentillverkning,
            och vi vill införa en vapenamnesti för att få bort så många illegala
            vapen som möjligt från gatorna. Dessutom vill vi att tullen får
            ett särskilt uppdrag att stoppa införsel av illegala vapen.
          </p>
          <list xml:id="i-VXG1ADkaDtBKKx6fjXLbXn" style="ul">
            <item xml:id="i-UR7FBXS5zwVXVs4AR38J2y">
              Lokala utvecklingsavtal.
            </item>
          </list>
          <p xml:id="i-8oMQqt4gGVtMSNrNcDMXxj">
            I skrivelsen står om de lokala utvecklingsavtal som träffats
            med 21 kommuner i områden med brett utanförskap. Utvecklingsavtalen
            löpte ut 2011. Av skrivelsen framgår inte hur det arbetet ska
            fortsätta. Regeringen bör ta initiativ till en utvärdering av
            avtalen och därefter återkomma med förslag på hur arbetet ska
            fortsätta. Den här typen av arbete måste bedrivas långsiktigt
            och med stor uthållighet för att kunna ge någon effekt.
          </p>
          <list xml:id="i-5mQjPkDAGUb5AUFgscCQDa" style="ul">
            <item xml:id="i-4Ld6dBQWiKCK1JdoYQKYVc">
              Idrottsrörelsen som en resurs.
            </item>
          </list>
          <p xml:id="i-EjVnpAWfgVBitLerWYVvJC">
            Idrotten har en viktig roll, kanske speciellt för ungdomar i
            utsatta områden. Här är ledarna och deras möjlighet till ledarutbildningar
            inte bara inom sin idrott utan också demokratiutbildning viktig.
            Ungdomsstyrelsen bör därför få i uppdrag att särskilt fokusera
            på att stötta demokratiprojekt och anordna demokratiutbildningar.
          </p>
          <list xml:id="i-XZhychnAeFqvr3k6TXBqQb" style="ul">
            <item xml:id="i-Ty5jsmgwWUpyaoiJgPbYDV">
              Skolans demokratiarbete behöver intensifieras.
            </item>
          </list>
          <p xml:id="i-Lkrw8brnzTF1EWYfRdKq1t">
            Skolverket bör inom ramen för sitt värdegrundsarbete hitta vägar
            att stötta skolor och enskilda lärare genom nätverksbyggande,
            kurser och utbildningar och konferenser riktade till lärarpersonal.
            Det är ofta de som ser och upptäcker tendenser till våldsbejakande
            extremism först, och de behöver verktygen för att på rätt sätt
            kunna hantera elever som befinner sig i riskzonen för rekrytering
            till extrema grupper.
          </p>
          <p xml:id="i-A3hUo3uUuwqQS5pQKWB5QS">
            Men det förebyggande arbetet måste också kompletteras med ett
            mer aktivt agerande mot den befintliga extremismen. Det är bra
            att säkerhetspolisen nu får möjligheter till mer effektiva spaningsmetoder
            mot den våldsbejakande extremismen, men regeringen behöver bättre
            analysera och förstå den koppling som i dag finns från den grova
            organiserade brottsligheten som genom sin verksamhet delvis finansierar
            våldsbejakande extremism. Det finns i dag så många beröringspunkter
            mellan den våldsbejakande extremismen och annan grov brottslighet
            att de måste ses och därmed också åtgärdas i ett inte­grerat sammanhang.
          </p>
        </div>
        <div xml:id="i-C2oy9CoyYD6AYCSmx6mrjV" type="signatureBlock">
          <list xml:id="i-UXwmFq3qckpJauTtjg7mpR">
            <item xml:id="i-9XdMQN1wNUtReuBqSMyMZy" who="i-9fdWbFK67588CD12XaNZBq" type="signature">
              Sven-Erik Österberg (S)
            </item>
            <item xml:id="i-PND3u4bw69CVN5QkUQ7dqL" who="i-AZLUb1tb1XBKEbcvPVdCkZ" type="signature">
              Helene Petersson i Stockaryd (S)
            </item>
            <item xml:id="i-GGg8GEWS5TEcTtAmrLsKDT" who="i-SLMauHd9udrtkguQd9gymK" type="signature">
              Billy Gustafsson (S)
            </item>
            <item xml:id="i-4rpyVqDDhoSJqWivXrh2bE" who="i-YP25iT3t9zdY2dpPgshs5z" type="signature">
              Phia Andersson (S)
            </item>
            <item xml:id="i-13ZA1YAxs5ozTDDSZ9aQFh" who="i-3hmS3YtKuXCDu8pntcLAdc" type="signature">
              Hans Hoff (S)
            </item>
            <item xml:id="i-LrojAuG5oKoUA3THoSA5Qy" who="i-9bqWLXmB7Cb3r3JUmkkLBy" type="signature">
              Hans Ekström (S)
            </item>
          </list>
        </div>
      </div>
    </body>
  </text>
</TEI>
