<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_226/mot_200405_MJ_226-0001.pdf"/>
      <pb facs="riksdagen-motions-pdf/data/200405/mot_200405_MJ_226/mot_200405_MJ_226-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ226 pnr: s11037
          </p>
          <p>
            Motion till riksdagen 2004/05:MJ226
          </p>
          <p>
            av Krister Örnfjäder (s)
          </p>
          <p>
            Svartfiske i Östersjön
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om åtgärder mot svartfisket i Östersjön.
          </p>
          <p>
            Motivering
          </p>
          <p>
            Under flera år har diskussionen pågått om hur stor, eller liten,
            tillgången på torsk är i Östersjön. Många olika åsikter har framförts
            men det som de flesta varit överens om är att tillgången har minskat.
            Anledningarna till detta har ansetts vara flera. Bland annat hänvisas
            till övergödning och miljögifter. Men den största anledningen
            menar många är svartfiske och ohållbara fiskekvoter. Att minska
            fiskekvoterna är enligt min mening verkningslöst så länge det
            finns okontrollerat fiske. Därför är det dags att ta till hårdare
            tag mot svartfisket. Det finns bedömningar att så mycket som 35
            procent av torsk- och strömmingsfisket i Östersjön är svartfiske.
            Oavsett mängden är det naturligtvis oacceptabelt att det finns
            ett laglöst tillstånd som förstör underlaget för ett långsiktigt
            hållbart fiske i Östersjön. För att komma tillrätta med situationen
            måste det till åtgärder. En av de åtgärder som föreslagits är
            att kontrollera fiskeföretagens rapporterade fångster mot redovisad
            försäljning och inkomst. Enligt uppgift görs inte det idag. När
            nu de flesta länder kring Östersjön är med i EU borde det vara
            en kontroll som lätt skulle kunna införas. Med stöd av ovanstående
            hemställs att riksdagen ger regeringen till känna vad i motionen
            anförts om åtgärder för att komma tillrätta med svartfisket i
            Östersjön.
          </p>
          <p>
            Stockholm den 22 september 2004
          </p>
          <p>
            Krister Örnfjäder (s)
          </p>
        </div>
      </div>
    </body>
  </text>
</TEI>
