<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UU-02572">
  <teiHeader>
    <fileDesc>
      <titleStmt>
        <title>Internationellt demokratiarbete</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2572 av Markus Wiechel m.fl. (SD)</title>
          <idno type="rdwebb">H9022572</idno>
          <rs type="number">2572</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H9022572/text</ref>
          <ref type="dokument_url_html">http://data.riksdagen.se/dokument/H9022572</ref>
          <ref type="dokumentstatus_url_xml">http://data.riksdagen.se/dokumentstatus/H9022572</ref>
          <ref type="docx">http://data.riksdagen.se/fil/E46355A2-E0B6-495D-B62A-8CAD87FDF4A3</ref>
          <ref type="pdf">http://data.riksdagen.se/fil/1F52B171-95AA-4D8D-AF7A-BD88B0E958E0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TFG2PW7ay7mUZBy2GoJDbV</idno>
            <name>Mats Nordberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-FQ1wGBhuvvMAopdvaz3BKM" type="signed"/>
        <correspContext corresp="i-FQ1wGBhuvvMAopdvaz3BKM">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-TFG2PW7ay7mUZBy2GoJDbV"/>
        </correspContext>
        <correspAction xml:id="i-XKkZ2HprDXFhaJUkbig222" type="submitted">
          <date when="2021-10-01"/>
          <time when="18:56:34"/>
        </correspAction>
        <correspAction xml:id="i-7TeEg6S1UcU2U6Q1a5r2NV" type="reviewed">
          <date when="2021-10-04"/>
          <time when="11:57:06"/>
        </correspAction>
        <correspAction xml:id="i-MAwGuMkhg4Met427hQVF1B" type="referred">
          <date when="2021-10-14"/>
        </correspAction>
        <correspAction xml:id="i-Coia25fNqTRKpzpHWEthEX" type="assigned">
          <date when="2022-10-05"/>
          <time when="11:47:35"/>
        </correspAction>
        <correspContext corresp="i-Coia25fNqTRKpzpHWEthEX">
          <ref type="assignedTo">Utrikesutskottet</ref>
        </correspContext>
        <correspAction xml:id="i-BUJbkYCAm2B2KYQc2q6s8w" type="behandlas_i"/>
        <correspContext corresp="i-BUJbkYCAm2B2KYQc2q6s8w">
          <ref type="uppgift">2021/22:UU1</ref>
          <ref type="ref_dok_id">H901UU1</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU1</ref>
          <ref type="ref_dok_titel">Utgiftsområde 5 Internationell samverkan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-93WWW5Ejk5sfdoya4rdZaA" type="behandlas_i"/>
        <correspContext corresp="i-93WWW5Ejk5sfdoya4rdZaA">
          <ref type="uppgift">2021/22:JuU22</ref>
          <ref type="ref_dok_id">H901JuU22</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU22</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5GwaN1ACwEeSD3P6pQSG8c" type="behandlas_i"/>
        <correspContext corresp="i-5GwaN1ACwEeSD3P6pQSG8c">
          <ref type="uppgift">2021/22:UU10</ref>
          <ref type="ref_dok_id">H901UU10</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU10</ref>
          <ref type="ref_dok_titel">Verksamheten i Europeiska unionen under 2021</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KguhAzvxtcbWh52fPNcNbL" type="motHeader">
        <div xml:id="i-2jrRwhENSMSEuse8VtmjMe" type="motTitle">
          Motion till riksdagen 2021/22:2572 av Markus Wiechel m.fl. (SD)
          Internationellt demokratiarbete
        </div>
      </div>
      <div xml:id="i-T3i4YmqErtFRQam2jS21WM" type="motBody">
        <div xml:id="i-2YcXSCRot1zpRQYn2AXjH2" type="motProposal" subtype="förslag">
          <head xml:id="i-EXZ1FGBKDXuRp1S4TWUURB">
            Förslag till riksdagsbeslut
          </head>
          <list xml:id="i-UnVedLbX6bJhGcunJRXLaG" style="ol">
            <item xml:id="i-S5y5hccGnVEb7zioo86Fi8">
              Riksdagen ställer sig bakom det som anförs i motionen om att
              regeringen ska verka för upprättandet av en checklista med kriterier
              som ska uppfyllas och utgöra grund för om det internationella
              samfundet ska erkänna ett politiskt val på nationell nivå som
              fullt ut demokratiskt eller inte, och detta tillkännager riksdagen
              för regeringen.
            </item>
            <item xml:id="i-AQEAh4HBMZ7RWN49panMqL">
              Riksdagen ställer sig bakom det som anförs i motionen om demokratiseringsarbetet
              avseende att regeringen ska verka för att kriterierna uppfylls
              för de länder som inte uppnår kriterierna i checklistan, och detta
              tillkännager riksdagen för regeringen.
            </item>
            <item xml:id="i-V1NU1amB1BqApFu6KHnucY">
              Riksdagen ställer sig bakom det som anförs i motionen om att
              arbeta för bildandet av ett förbund mellan världens alla demokratiska
              länder och tillkännager detta för regeringen.
            </item>
            <item xml:id="i-kD3Yt34Us32g6zTRGDUVh">
              Riksdagen ställer sig bakom det som anförs i motionen om att
              EU ska beställa en ny korruptionsrapport som motsvarar den från
              2014 och tillkännager detta för regeringen.
            </item>
            <item xml:id="i-9mppRU23seZ1iF1JNvfurK">
              Riksdagen ställer sig bakom det som anförs i motionen om att
              medlemsstater som systematiskt med uppsåt eller genom oaktsamhet
              eller underlåtelse utsätter EU-budgeten för bedrägerier bör få
              minskade EU-stöd och tillkännager detta för regeringen.
            </item>
            <item xml:id="i-NoBF95QWgjBpcU569ZcTFo">
              Riksdagen ställer sig bakom det som anförs i motionen om att
              avsluta de turkiska EU-medlemskapsförhandlingarna och tillkännager
              detta för regeringen.
            </item>
          </list>
        </div>
        <div xml:id="i-SKYLqzaVkR9E8q7ymLPdUP" type="motContent">
          <head xml:id="i-NuEW39ZNvaBARRprUN3KVi" type="h1">
            Checklista med kriterier
          </head>
          <p xml:id="i-5tpHxuEqPB3JYtBk8PGZPo">
            Vårt närområde består av många av världens mest framgångsrika
            länder, varför svensk och europeisk utvecklingspolitik alltid
            haft som mål att emulera mottagarländerna efter oss själva. Den
            rådande metoden för att minska interna spänningar och bygga legitimitet
            för regeringsmakten är och har alltid varit hållande av allmänna
            val.
          </p>
          <p xml:id="i-GQVutX3YPKpApvu8NxbSgC">
            I utvecklade länder och medelinkomstländer ger allmänna val legitimitet,
            de skapar ansvarstagande och rensar ut olämpliga politiska alternativ.
            Tyvärr visar forskning från världens främsta experter att allmänna
            val alltför ofta inte har samma effekt i de minst utvecklade länderna.
            Faktum är att i stället för att framtvinga bättre policy, orsakar
            valrörelser i dessa länder snarare försämringar.
          </p>
          <p xml:id="i-WtkufSh6P2QaBFutAT3EH3">
            Det finns flera anledningar till den här effekten. Den absolut
            vanligaste grunden för politiska partier i de minst utvecklade
            länderna är inte politisk ideologi, utan etnisk tillhörighet.
            Detta gör att graden av framgång hos en viss regerings reformagenda
            inte påverkar röstningsmönster, eftersom väljarna tenderar att
            rösta i linje med sin etniska tillhörighet. Politik så som begreppet
            är bekant för personer i västvärlden är ofta en icke-fråga.
          </p>
          <p xml:id="i-Fg5N9ocM3kejFKKxcsKpm5">
            Väljarna i de minst utvecklade länderna har också ofta mycket
            dålig tillgång till information, utbildning och bristande kunskaper
            om hur en stat fungerar och ekonomin i länderna är ofta så skör
            att konjunkturförändringar har lite med ekonomisk policy att göra.
            Dessutom är avregleringar och antikorruptionsåtgärder ofta mycket
            svåra att genomföra, eftersom politiska partier måste ge den egna
            etniska gruppen ekonomiska fördelar för att undvika att gruppen
            i stället väljer andra företrädare.
          </p>
          <p xml:id="i-X6hzjPbU8gTWTuMpZrVeeE">
            Om ärlighet och reformvilja inte lönar sig politiskt kommer oärliga
            och korrupta personer att ges en systematisk fördel inom den politiska
            sfären. Politik i de minst utvecklade länderna attraherar därför
            alldeles för ofta skurkar.
          </p>
          <p xml:id="i-Rhcuo9YJnX1Q7g2YPh6z6y">
            Att regeringar i de minst utvecklade länderna inte hålls ansvariga
            för sina reformer framgår också tydligt av återvalsfrekvensen
            i dessa länder. Det mest använda vetenskap­liga måttet på demokrati
            som styrelseskick är ett index som kallas Polity IV, vilket mäter
            hur väl fungerande en demokrati är på en 20-gradig skala från
            –10 till +10. Bland de minst utvecklade länderna som ligger mellan
            –10 och 0 har regeringar en återvals­frekvens på 88 procent medan
            snittet i OECD är 45 procent.
          </p>
          <p xml:id="i-TYqGPpdo2v3XsdaiERRHEF">
            Val i länder som saknar effektiv maktdelning och ett oberoende
            rättssystem, och där de ledande deltagarna inte är de bäst lämpade,
            blir också en fråga om liv och död eftersom vinnaren efter valet
            de facto har fria händer att straffa den tidigare regimen, eller
            andra partier, vilket leder till desperata metoder i valkampanjer.
          </p>
          <p xml:id="i-FSjuZyPH3HAEUwHcsvJWgV">
            I stället för att skapa legitimitet och avspänning, leder därför
            valkampanjer till ökad risk för politiskt våld i de minst utvecklade
            länderna. Brytpunkten för den här effekten låg 2009 på en medelinkomst
            på 2 700 USD/år. Det är viktigt att förstå att den siffran inte
            är en exakt fingervisning, som avgör risken för länder i det enskilda
            fallet, men att den pekar tydligt på att effekten finns där.
          </p>
          <p xml:id="i-J9gxcHgcTnZZ4FykLLg9Ev">
            Sverigedemokraterna ser demokrati som det enda sättet för de
            minst utvecklade länderna att nå utveckling och framgång, men
            fungerande demokrati är mer än allmänna val. Vi ser stora brister
            i hur givarländer och det internationella samfundet hanterar frågan
            om valrörelser i mottagarländer. Afghanistan och Irak är exempel
            på samhällen, där allmänna val lett till splittring och försämrad
            fysisk säkerhet för befolkningen och mycket lite i form av förbättrad
            policy.
          </p>
          <p xml:id="i-ELsCwyXDHghitEcRCr6Svt">
            Vi ser många exempel på länder som formellt kallar sig för demokratiska.
            Dessa länder hänvisar ofta till egna val, men saknar samtidigt
            de mest fundamentala grund­bultar som bör finnas i en demokrati.
            Valen innebär i sig inte att där finns demokrati. Sverigedemokraterna
            anser därför att det internationella samfundet måste anta ett
            strikt vetenskapligt förankrat synsätt på frågan om val och politiska
            kampanjer, inte minst i fattiga och instabila länder. Allmänna
            val får aldrig användas som en enkel lösning för mycket komplicerade
            problem. Dels för lokalbefolkningens säkerhet, dels för att inte
            urholka förtroendet för demokrati som statsskick.
          </p>
          <p xml:id="i-VuZkUg2cxxEzMVeuGcUQLB">
            Ett steg i rätt riktning är att sammanställa en checklista med
            ett minimum av kriterier som måste uppfyllas. Hur dessa kriterier
            uppfyllts ska utgöra grund för om det interna­tionella samfundet
            ska erkänna ett val som fullt ut demokratiskt eller inte. Innan
            dessa kriterier är uppfyllda bör samfundet arbeta för att kriterierna
            uppnås, så att de val som hålls leder till ökad demokratisering
            snarare än oroligheter och splittring. Kriterier som bör tas i
            beaktande vid utformandet av en sådan checklista bör vara öppenhet
            och deltagande i allmänna val, kapacitet att hålla val, rättsväsendets
            oberoende, juridiska begränsningar i statens befogenhet, kapacitet
            att behålla och övervaka säkerheten i landet, storleken på etniskt
            baserade politiska partier och befintliga motsättningar mellan
            dessa.
          </p>
          <head xml:id="i-6nTZonHZ2otDNTRZsvGQ5P" type="h1">
            Internationellt demokratiförbund
          </head>
          <p xml:id="i-9yyVVAakKzmQ8pKzdnmYrw">
            Sverige är en av världens äldsta demokratier och det ska vi vara
            stolta över. Vi har genom åren sett hur fler och fler länder demokratiserats
            och hur människor i för­tryckarstater kämpat för mer frihet och
            mer demokrati. Att svenskt internationellt arbete då också ska
            främja en demokratisk utveckling bör med andra ord vara naturligt,
            varför ett internationellt samarbete mellan välfungerande demokratier
            är värt att vårda. Demokrati kanske inte bara bör ses som grundläggande
            för att säkerställa mänskliga rättigheter, utan även som en del
            av arbetet för att främja en positiv samhällsutveckling. Det är
            de demokratiska staterna som har den bästa ekonomiska utvecklingen,
            bästa utbildningarna och störst politiskt inflytande. Sist men
            inte minst är risken för att två demokratiska länder hamnar i
            krig med varandra mycket låg.
          </p>
          <p xml:id="i-Jo9TpWFSG3BGYjsYeDJe8i">
            Världssamfundet som vi idag känner till formades i mångt och
            mycket efter andra världskriget, och då inte minst i samband med
            att Förenta Nationerna (FN) bildades. Samarbetet genom FN syftade
            främst till att förhindra ett tredje världskrig, varför det var
            viktigt att såväl demokratier som diktaturer ingick. Idag vet
            vi att de verkligt demokratiska staterna tyvärr inte utgör majoriteten
            i samarbetet, även om utvecklingen för medlemsländerna har gått
            i rätt riktning.
          </p>
          <p xml:id="i-Qkwj1WtH1CXNYJZpcujSZ">
            I Europa finns idag ett mellanstatligt samarbete genom Europarådet.
            Europarådet skapades under en instabil period i världshistorien
            och arbetar i huvudsak med att främja demokrati, mänskliga rättigheter
            och rättsstatsutveckling. Samarbetet kan i många fall ses som
            ett positivt föredöme, där länder tillsammans arbetar för en sund
            värdegrund och formellt accepteras inte heller diktaturer. Sverigedemokraterna
            ser detta som en sund bas för att utveckla något större och mer
            slagkraftigt, som kan påverka demokratiarbetet i andra länder;
            nämligen ett internationellt förbund mellan alla världens demokratiska
            länder. Förbundet kan framöver ha en avgörande roll för att hela
            tiden såväl utvärdera som utveckla demokratin, men även sprida
            kunskap om demokrati. Förbundets medlemsländer skulle även, i
            och med detta samarbete, kunna bli en starkare röst inom FN, som
            idag bland annat arbetar med grundläggande mänskliga rättigheter.
            Regeringen bör arbeta för att möjliggöra ett sådant förbund.
          </p>
          <head xml:id="i-QV1LPkvgS3SJsqmvkUe8kX" type="h1">
            Antikorruptionsarbetet i EU
          </head>
          <p xml:id="i-Rdc66omWjabroTs53oG3cH">
            EU har som ambition att aktivt motarbeta korruption som på olika
            nivåer utgjort ett betydande problem inom flera av medlemsstaternas
            politiska styrning. Denna heder­värda ambition kommer till uttryck
            både i fördragen och genom unionens myndigheter, men trots dessa
            explicit uttalade ambitioner har EU inte gjort tillräckligt för
            att tackla problemet.
          </p>
          <p xml:id="i-A13i2QSgqYREEUGpuXpwoi">
            2010 bad rådet kommissionen att inkomma med en övergripande antikorruptions­policy.
            Kommissionen har fortfarande inte inkommit med någon sådan policy.
            Istället publicerade kommissionen 2014 en särskild rapport med
            syftet att undersöka hur allvarligt problemet var och vilka åtgärder
            medlemsstaterna vidtagit för att hantera problemet.
          </p>
          <p xml:id="i-r2iQ2pWQ58zx6SVzg1zDi">
            Rapporten beskriver situationen i flera medlemsstater som mycket
            allvarlig. Detta tycker Sverigedemokraterna är oroväckande. I
            samband med rapportpubliceringen meddelade kommissionen att man
            planerade att genomföra en uppföljning två år senare i syfte att
            kunna mäta vilka resultat som uppnåtts.
          </p>
          <p xml:id="i-PjD2ueZ8QJ9HZrEpSaYZje">
            I januari 2017 valde kommissionär Frans Timmermans att skrota
            den uppdaterade rapporten. Detta eftersom kommissionären nu ansåg
            att det inte behövdes någon upp­datering, trots att det samtidigt
            till exempel pågick enorma gatuprotester mot just korruption i
            det socialdemokratiskt styrda Rumänien.
          </p>
          <p xml:id="i-DzJZuLi5U4ojp2nsFvP9yG">
            Enligt Transparency Internationals vedertagna korruptionsindex
            har EU-ländernas genomsnitt varit nära oförändrat sedan man började
            mäta år 2012. Under medelvärdet på 65 poäng av en 100-poängsskala
            ligger så många som 16 av EU:s 28 medlemsländer. För ett land
            som Sverige, som är en av unionens största finansiärer, borde
            denna utveck­ling oroa och kunna motivera kritik mot EU:s otillräckliga
            korruptionsåtgärder.
          </p>
          <p xml:id="i-G517S7WBU4RArGW7z5Bhjh">
            Sverigedemokraterna föreslår ett par konkreta åtgärder som EU
            skulle kunna vidta för att återfå trovärdigheten i arbetet mot
            korruption. Vi vill därför att regeringen i rådet driver frågan
            om att kommissionen eller rådet ska besluta om en uppdatering
            av korrup­tionsrapporten från 2014 under kommande lagstiftningsperiod.
          </p>
          <p xml:id="i-YYyUYJZz2QmQTz5GhB9C6z">
            För det andra bör den kommande långtidsbudgeten innehålla regler
            om att medlems­stater som systematiskt, med uppsåt, eller genom
            oaktsamhet eller underlåtelse utsätter EU-budgeten för bedrägerier
            bör få minskade EU-stöd. Detsamma bör gälla för alla stater som
            misslyckas med att åtgärda problemet generellt.
          </p>
          <head xml:id="i-WR5bjReAcWjugxiokaetLt" type="h1">
            Anslutningsförhandling om EU-medlemskap för Turkiet
          </head>
          <p xml:id="i-arDMvBMTGZRkbuDWyzS9D">
            Turkiet är idag en instabil och auktoritär stat som fängslar
            flest journalister i världen, förtrycker den inhemska demokratiska
            oppositionen och som leds av en uttalad islamist. Därtill har
            vi sett omfattande brott mot internationell rätt, där man gått
            in i andra stater och bistått terrorgrupper med såväl ekonomiska
            medel som militära resurser.
          </p>
          <p xml:id="i-DwnpEvQypt7TuVQmU1u3Tw">
            Mot bakgrund av den politiska utvecklingen har medlemskapsförhandlingarna
            med det landet i praktiken avstannat. I EU-nämnden den 18 oktober
            2017 uttryckte sig statsminister Stefan Löfven (S) så här angående
            Turkiets EU-anslutning:
          </p>
          <p xml:id="i-M3qHoDi9t5G1nXpwCTMB1N">
            Medlemskapsförhandlingarna har de facto avstannat sedan länge,
            och det är också rimligt med tanke på utvecklingen. Då är det
            också rimligt att förmedlemskapsstödet till Turkiet påverkas.
            Det är samtidigt viktigt att dialogen med Turkiet fortsätter,
            inte minst med oppositionen.
          </p>
          <p xml:id="i-Uw6mWkQbLc6Y6Kx8znSr9g">
            Europaparlamentets utrikesutskott har sedan tidigare röstat för
            att helt avsluta de turkiska medlemskapsförhandlingarna. Vi anser
            att Europa bör vara berett att markera när den turkiska oppositionens
            kontor sprängs i småbitar, deras företrädare sätts i fängelse
            och val ogiltigförklaras. Därför anser vi att regeringen inom
            Ministerrådet bör driva på för att en gång för alla avsluta de
            turkiska medlemskapsförhandlingarna.
          </p>
        </div>
        <div xml:id="i-WZcK8ZdRZ9vhQrr5fW2h7f" type="signatureBlock">
          <list xml:id="i-LpKEtGvMWc9CPNEfMRtveS">
            <item xml:id="i-LkZDW7MmVDQPXTJaZf1xrA" who="i-Lw92TAaAVgG8Kdf7YxhViy" type="signature">
              Markus Wiechel (SD)
            </item>
            <item xml:id="i-6MjyRyJWsvaGUZY4xi48Zn" who="i-TKwDinNn4twnLieK52EXRu" type="signature">
              Björn Söder (SD)
            </item>
            <item xml:id="i-MUbSjeiESZQSrLaga45tBx" who="i-TFG2PW7ay7mUZBy2GoJDbV" type="signature">
              Mats Nordberg (SD)
            </item>
          </list>
        </div>
      </div>
    </body>
  </text>
</TEI>
