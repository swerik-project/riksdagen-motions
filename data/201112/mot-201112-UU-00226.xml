<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UU-00226">
  <teiHeader>
    <fileDesc>
      <titleStmt>
        <title>Colombia</title>
        <author corresp="i-K3yJ7rruozYUK99nj91ffc">av Hans Linde m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Colombia</title>
          <idno type="rdwebb">GZ02U226</idno>
          <rs type="number">U226</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GZ02U226/text</ref>
          <ref type="dokument_url_html">http://data.riksdagen.se/dokument/GZ02U226</ref>
          <ref type="dokumentstatus_url_xml">http://data.riksdagen.se/dokumentstatus/GZ02U226</ref>
          <ref type="doc">http://data.riksdagen.se/fil/78BDF440-51AC-48C1-9554-B466104CC112</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BAkzMReKkSLr9rKrr23aAh" type="signed"/>
        <correspContext corresp="i-BAkzMReKkSLr9rKrr23aAh">
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
        </correspContext>
        <correspAction xml:id="i-5EFrH4vPu43o7Br8WyjwKw" type="numbering">
          <date when="2011-10-03"/>
        </correspAction>
        <correspAction xml:id="i-UfG3et4KZXdNzeoSgUQg2i" type="submission">
          <date when="2011-09-29"/>
        </correspAction>
        <correspAction xml:id="i-82zbM8mhcR29iVAQUg6vtT" type="transfer">
          <date when="2011-09-29"/>
        </correspAction>
        <correspAction xml:id="i-FBDLzf7oLPD3tD66ko2sfJ" type="assigned"/>
        <correspContext corresp="i-FBDLzf7oLPD3tD66ko2sfJ">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-8L9GpREY2xbpgti9AUV65Q" type="TOC">
          <head xml:id="i-SYYR3h5JAJaKk9V7CVNaPJ">
            1 Innehållsförteckning
          </head>
          <list>
            <item>
              2Förslag till riksdagsbeslut 2
            </item>
            <item>
              3Inledning 3
            </item>
            <item>
              4Läget idag 3
            </item>
            <item>
              5Mänskliga rättigheter 5
            </item>
            <item>
              5.1Förföljelser av människorättsaktivister 6
            </item>
            <item>
              6Kvinnors rättigheter är också mänskliga rättigheter 6
            </item>
            <item>
              6.1Det sexualiserade våldet i skuggan av annat våld 7
            </item>
            <item>
              6.2Rätten till laglig och säker abort 8
            </item>
            <item>
              7Fackliga rättigheter 9
            </item>
            <item>
              7.1Handel och fackliga rättigheter 9
            </item>
            <item>
              8Omvärldens ansvar för konflikten i Colombia 10
            </item>
          </list>
        </div>
        <div type="motProposal" subtype="förslag">
          <head xml:id="i-7FELMtrZrHSfSF25egwudZ">
            2 Förslag till riksdagsbeslut
          </head>
          <list style="ol">
            <item xml:id="i-MJTDQz7J8DVBAmW4o4oULZ">
              Riksdagen tillkännager för regeringen som sin mening vad som
              anförs i motionen om att Sverige som enskilt land och som medlemsland
              i EU och FN måste kräva att den colombianska regeringen ska uppfylla
              sin skyldighet att garantera säkerheten och de mänskliga rättigheterna
              för sin befolkning.
            </item>
            <item xml:id="i-D45Q34AbkYjRFi8EgPBGEH">
              Riksdagen tillkännager för regeringen som sin mening vad som
              anförs i motionen om att Sverige aktivt ska agera både som enskild
              stat och som medlem i EU och FN, för att fredsförhandlingar ska
              komma till stånd i Colombia.
            </item>
            <item xml:id="i-5Y3S1kho4qw2H5PYdpNDwj">
              Riksdagen tillkännager för regeringen som sin mening vad som
              anförs i motionen om att den svenska regeringen i sina kontakter
              med den colombianska regeringen och i internationella forum måste
              verka för att den colombianska regeringen uppfyller sin skyldighet
              att garantera säkerheten för människorättsaktivister.
            </item>
            <item xml:id="i-Nqu3ewfQ6STMU892artDpy">
              Riksdagen tillkännager för regeringen som sin mening vad som
              anförs i motionen om att Sverige, som medlem i FN, ska verka för
              en förlängning av mandatet för FN:s särskilda representant i frågor
              som rör sexuellt våld i krig och konflikter.
            </item>
            <item xml:id="i-BXRUmx2ZbJWBLQHX72eLJy">
              Riksdagen tillkännager för regeringen som sin mening vad som
              anförs i motionen om att Sverige i samarbete med colombianska
              kvinnorättsorganisationer bör a gera för att en speciell rådgivare
              tillsätts för den colombianska riksåklagaren i frågor som rör
              sexualiserat våld.
            </item>
            <item xml:id="i-PHcnSjTnWHR7BZcWxER7qw">
              Riksdagen tillkännager för regeringen som sin mening vad som
              anförs i motionen om att Sverige som enskilt land och som medlemsland
              i EU och FN måste agera för att Colombias kvinnor får rätt till
              fria och säkra aborter.
            </item>
            <item xml:id="i-4RgQ4NfW4e8kJvoTTRuRYe">
              Riksdagen tillkännager för regeringen som sin mening vad som
              anförs i motionen om att den svenska regeringen i sina kontakter
              med den colombianska regeringen och i internationella forum bör
              verka för att den colombianska regeringen uppfyller sin skyldighet
              att garantera säkerheten för fackligt aktiva.
            </item>
            <item xml:id="i-BKYtm1iohrBeJy9LtiC1QX">
              Riksdagen tillkännager för regeringen som sin mening vad som
              anförs i motionen om att Sverige inom ramen för EU bör verka för
              att associeringsavtal med Colombia villkoras med att landet ratificerar
              ILO:s åtta kärnkonventioner.
            </item>
            <item xml:id="i-HJxZ1QRt9FN1mNGUp9Sc5j">
              Riksdagen tillkännager för regeringen som sin mening vad som
              anförs i motionen om att Sverige inom EU bör verka för att associeringsavtal
              med Colombia villkoras med att de grova och omfattande övergreppen
              på fackföreningsaktivister upphör.
            </item>
            <item xml:id="i-7aR9kxH7BYfMxrhZYiw7sk">
              Riksdagen tillkännager för regeringen som sin mening vad som
              anförs i motionen om att den svenska regeringen bör verka för
              att det i alla samarbetsavtal mellan EU och den colombianska regeringen
              ställs tydliga krav på att respekten för mänskliga fri- och rättigheter
              upprätthålls samt att eventuellt redan ingångna avtal suspenderas
              om kraven inte efterlevs.
            </item>
            <item xml:id="i-P9isxvfoixE642Vnin84Hq">
              Riksdagen tillkännager för regeringen som sin mening vad som
              anförs i motionen om att Sverige ska agera för att USA avslutar
              Plan Colombia och att den amerikanska militära närvaron i Colombia
              avvecklas.
            </item>
          </list>
        </div>
        <div type="motContent">
          <head xml:id="i-4HssPaaHGfvrdKxBBJD9T6" type="h1">
            3 Inledning
          </head>
          <p xml:id="i-B93rfmJRQjgEieMS3uF9VY">
            Under det senaste decenniet har stora och grundläggande förändringar
            skett i Latinamerika. Efter att i decennier varit en kontinent
            känd för kupper, militärjuntor och grova brott mot de mänskliga
            rättigheterna har demokratiskt valda vänsterregeringar tillträtt
            makten i land efter land och sociala reformer förverkligats inom
            en lång rad områden.
          </p>
          <p xml:id="i-79UQ86vN2PSRAVDTePDyFY">
            I några länder är polisiärt och militärt övervåld, förföljelser
            av oppositionella och mord på journalister och fackligt aktiva
            dock fortfarande vanligt förekommande. I detta avseende utmärker
            sig Colombia. Under de senaste 20 åren av inbördeskrig har mer
            än 70 000 människor dödats i landet de allra flesta civila som
            inte varit inblandade i strider. Enligt människorättsorganisationen
            Codhes befinner sig i dag ungefär en tiondel av Colombias befolkning
            på flykt inom landet, nästan fyra miljoner människor. Tiotusentals
            människor har torterats, kidnappats och försvunnit. Ansvaret vilar
            på regeringen såväl som på de paramilitära grupperna och gerillagruppen
            Farc. Det exakta antalet offer som har försvunnit är svårt att
            fastställa med säkra siffror, men fram till idag finns nästan
            60 000 personer anmälda (Registro Nacional de Desaparecidos).
          </p>
          <p xml:id="i-UfwB2MG9nphs7hPS3pYyP4">
            Vänsterpartiet är övertygat om att Sverige kan göra skillnad
            i Colombia. Genom Sveriges långsiktiga utvecklingssamarbete med
            Colombia, det växande ekonomiska utbytet mellan våra länder och
            inte minst genom alla de colombianer som idag bor i Sverige har
            vårt land god möjlighet att bli en verklig kraft för fred, rättvisa,
            jämställdhet och mänskliga rättigheter i Colombia. I denna motion
            har vi valt att presentera några förslag på vad Sverige skulle
            kunna göra för att bli en sådan kraft.
          </p>
          <head xml:id="i-1FNv44R3YaTMe67iKk1V9" type="h1">
            4 Läget idag
          </head>
          <p xml:id="i-2UM28gyZaTpc2ScXpaKsvp">
            Den långvariga väpnade konflikten i Colombia har bidragit till
            att nästan 200 000 personer har tvingats fly från sina hem varje
            år under de senaste 20 åren. Enligt IDMC (Internal Displacement
            Monitoring Centre) är det arméstödda paramilitära grupper som
            stått för majoriteten av brotten som lett människor på flykt,
            men även Farc gör sig skyldigt till omfattande brott mot de mänskliga
            rättigheterna.
          </p>
          <p xml:id="i-BAdE8ryEX7y1dGJTuFvU4G">
            Under 2010 fick Colombia en ny president, Juan Manuel Santos.
            Han var tidigare försvarsminister i den förre presidenten Álvaro
            Uribe Vélez regering. Santos var den kanske viktigaste strategen
            bakom den s.k. demokratiska säkerhetspolitiken i Colombia det
            hårdföra militära och civila projekt vars mål sägs vara att förvandla
            Colombia till ett säkrare land. Projektet har kritiserats hårt
            av flera människorättsorganisationer som menar att medborgarnas
            fri- och rättigheter har offrats i jakten på ökad säkerhet.
          </p>
          <p xml:id="i-JJ9HVhCr4AvbDGxPn7HzPR">
            President Uribes förvaltning plågades av många skandaler. Bland
            annat gällde det en mycket ifrågasatt paramilitär avmobiliseringsprocess
            * 1 men även den nationella underrättelsetjänstens olagliga övervakning
            av journalister, människorättsförsvarare, domare i Högsta domstolen
            m.fl. Utöver detta har Colombias armé fått skulden för ett alarmerande
            antal utomrättsliga avrättningar av civila. Pressad att visa resultat
            har armén dödat civila och rapporterat dem som rebeller eller
            soldater som dödats i handling (s.k. falsos positivos eller falskt
            positiva). Avrättningarna sägs ha skett i hela Colombia. Alla
            de militärer som hitills anklagats och ställts inför rätta har
            frisläppts.
          </p>
          <p xml:id="i-qLxnzPf2FckaFHEsHsFUU">
            Efter att Santos tillträdde har han betonat vikten av ett oberoende
            rättsväsen och bl.a. fördömt hot mot människorättsförsvarare.
            Det återstår dock att se om hans inställning resulterar i något
            mer konkret med tanke på att övergreppen har fortsatt och till
            och med ökat under hans år som president. Detta gäller exempelvis
            antalet mord på internflyktingar. Efter att Santos regering förra
            året lovade att återlämna jord som internflyktingar tvingats överge
            har antalet mord på internflyktingar ökat. Under de åtta år som
            Álvaro Uribe Vélez var president mördades 35 ledare för internflyktingar.
            Under Santos administration, som just avslutat sitt första år,
            har 11 ledare redan dödats.
          </p>
          <p xml:id="i-NwNYEWTsGySA4h7khXgZPk">
            Enligt inrikesministeriet skyddas i dag drygt 11 000 personer
            i Colombia till en kostnad av 80 miljoner dollar. Ledare fortsätter
            dock att mördas för att de inte får det skydd de behöver.
          </p>
          <p xml:id="i-6UjDPutePt4DZEJb49hB1c">
            Stora utmaningar väntar Colombia. Problemet med internflyktingarna
            kräver strukturella åtgärder såsom avstängning av de militärer
            som varit delaktiga i tvångsfördrivningarna i olika områden samt
            att staten etablerar bättre kanaler för dialog med internflyktingarna
            och deras lokala ledare. Dessutom måste åtgärder vidtas mot de
            sociala orättvisor och det kvinnoförtryck som präglar landet.
            I detta land, där knappa femtontalet familjer än i dag äger i
            princip all jord * 2 , är kvinnor i vissa fall fortfarande rättslösa.
            Så länge Colombias rikedomar och naturresurserna är så snett fördelade
            och kvinnorna fortsätter att ha en så låg rättsstatus kommer det
            inte att gå att finna någon politisk lösning på landets problem.
          </p>
          <head xml:id="i-TxKWHyouv98aDVkmnbgGtM" type="h1">
            5 M änskliga rättigheter
          </head>
          <p xml:id="i-EkH72r1Y6cbWkv1KW5GrnS">
            Colombia är utan tvekan ett av de länder i Latinamerika där brotten
            mot de mänskliga rättigheterna är mest omfattande. De stridande
            parternas övergrepp mot civilbefolkningen är fortfarande omfattande
            och den humanitära situationen i landet är ytterst allvarlig.
            Även övergreppen mot fackligt aktiva, oppositionella, oberoende
            journalister och ursprungsbefolkningen fortsätter att vara omfattande
            och grova.
          </p>
          <p xml:id="i-Jn399gCTEW7n6XXrbvgr48">
            Liksom den colombianska juristkommissionen menar Vänsterpartiet
            att huvudansvaret för merparten av dessa omfattande och grova
            brott mot de mänskliga rättigheterna vilar på Colombias regering.
            Att den colombianska regeringen hävdar att det inte längre finns
            paramilitära grupperingar är ett allvarligt problem. Enligt regeringen
            finns det idag bara kriminella grupper (bandas criminales, Bacrim).
            Dessa grupperingar består emellertid till största delen av just
            före detta paramilitärer.
          </p>
          <p xml:id="i-AAqNWCLVbpsXyrk7ZXmDhQ">
            Human Rights Watch rapport Paramilitaries' Heirs, The New Face
            of Violence (2010) är en svidande kritik av Uribes avväpningskampanj.
            Under 2005 lämnade över 30 000 personer in sina vapen med löften
            om att kunna återgå till ett civilt liv med förmåner som staten
            skulle garantera: stipendier och en minimilön under 18 månader.
            Dessutom garanterades att i händelse av straff för begångna brott
            skulle dessa aldrig överstiga 8 år i fängelse. En kort och tydlig
            sammanfattning av problemet med avmobiliseringsprocessen kan göras
            med hjälp av ett citat taget från sidan 78 i Human Rights Watch
            rapport: Not all the paramilitaries demobilized, and not all those
            who demobilized were paramilitaries (Inte alla paramilitärer blev
            avväpnade, och inte alla som avväpnades var paramilitärer).
          </p>
          <p xml:id="i-J7m23KEESMVqH2yHXjjYLe">
            Vänsterpartiet anser att de colombianska myndigheterna måste
            börja med att erkänna vilka problem som faktiskt finns, inklusive
            de sociala och ekonomiska orättvisorna i landet, och att man dessutom
            måste erkänna konsekvenserna av den långvariga konflikten. Annars
            kommer befolkningens mänskliga rättigheter aldrig att kunna tillgodoses.
          </p>
          <p xml:id="i-DbpW4PUyWiudgk9JoLsw7W">
            Som enskilt land och som medlemsland i EU och FN måste Sverige
            tydligt våga kräva att den colombianska regeringen uppfyller sin
            skyldighet att garantera säkerheten och de mänskliga rättigheterna
            för sin befolkning. Detta bör riksdagen som sin mening ge regeringen
            till känna.
          </p>
          <p xml:id="i-U5ToffqFW3boRL2wzPd5Rn">
            Sverige var ett av de länder som genom sitt utvecklingssamarbete
            tidigt bidrog till Colombias avmobiliseringsprocess av paramilitära
            grupper. Detta trots upprepade varningar från flera MR-organisationer.
            Vänsterpartiet anser att ansvaret vilar tungt på Sverige för det
            stöd man gett till avmobiliseringsprocessen, och en grundlig utvärdering
            av detta stöd och dess konsekvenser behöver genomföras. Samtidigt
            finns det ett stort behov av länder som är beredda att driva på
            för en verklig avmobiliseringsprocess och för att verkliga fredsförhandlingar
            kan komma till stånd. Sverige kan genom sina band till Colombia,
            sin militära alliansfrihet och i stora delar avsaknad av kolonial
            historia spela en roll. Vänsterpartiet anser att Sverige aktivt
            ska agera både som enskild stat och som medlem i EU och FN, för
            att fredsförhandlingar ska komma till stånd i Colombia. Detta
            bör riksdagen som sin mening ge regeringen till känna.
          </p>
          <head xml:id="i-F6aA7TwAURNmWij6zeBYJg" type="h2">
            5.1 Förföljelser av människorättsaktivister
          </head>
          <p xml:id="i-AVV6AwNfCe6icMbm2mXDX9">
            Som medlem i FN och de amerikanska staternas samarbetsorganisation
            OAS har Colombia frivilligt åtagit sig att respektera människorättsaktivisters
            arbete och garantera deras säkerhet.
          </p>
          <p xml:id="i-MKdMDFCJbamAP9gzFBmmo8">
            I Amnesty Internationals rapport om Colombia, Colombia Fear and
            Intimidation: The Dangers of Human Rights Work , beskrivs dock
            noggrant hur allvarlig situationen är för just människorättsaktivister
            i Colombia. I årets rapport från Human Rights Watch (World report
            2011: Colombia, Human Rights Watch) förstärks denna bild ytterligare.
          </p>
          <p xml:id="i-G4N1tu4FsE1fdPcHR2xJpm">
            Människorättsförsvarare hotas och attackeras rutinmässigt i Colombia.
            Enligt den colombianska organisationen Somos Defensores mördades
            29 människorättsförsvarare och 51 hotades under första halvåret
            2010. En koalition av colombianska och internationella frivilligorganisationer
            rapporterade mord på 30 människorättsaktivister mellan juli och
            oktober 2010. Straffrihet för denna typ av brott bidrar till att
            de fortsätter.
          </p>
          <p xml:id="i-EXvyT1kX4Lcnon1eHNQyEf">
            Den svenska regeringen måste i sina kontakter med den colombianska
            regeringen och i internationella forum verka för att den colombianska
            regeringen uppfyller sin skyldighet att garantera säkerheten för
            människorättsaktivister i enlighet med ratificerade avtal. Detta
            bör riksdagen som sin mening ge regeringen till känna.
          </p>
          <head xml:id="i-QcjgbKiTQhCwotc5vMtt7v" type="h1">
            6 Kvinnors rättigheter är också mänskliga rättigheter
          </head>
          <p xml:id="i-TZLq6vFEbcszUvRGvdjkf3">
            I väpnade konflikter, som den i Colombia, har systematiska våldtäkter
            och sexualiserat våld alltid använts som vapen. Massvåldtäkter
            påverkar familjer och samhällen ekonomiskt, socialt och moraliskt
            och har kommit att betraktas som massförstörelsevapen en uppfattning
            som delas av Vänsterpartiet.
          </p>
          <p xml:id="i-PMFdEMzBBPyt544h7FSyMf">
            Under ledning av Margot Wallström har FN byggt upp en ny fristående
            organisation vars uppgift är att se till att de som gör sig skyldiga
            till övergrepp mot kvinnor och barn under konflikter ska ställas
            inför rätta, i enlighet med FN-resolution 1820. Organisationen
            är direkt underställd FN:s generalsekreterare.
          </p>
          <p xml:id="i-72VX6zCKCBVfNXD1EmsH5q">
            Att Margot Wallström har utsett Colombia till ett av organisationens
            fokusländer är ett viktigt steg i kampen mot det konfliktrelaterade
            sexuella våldet och den praktiskt taget totala straffriheten som
            råder i landet då det gäller dessa brott. Genom resolution 1960
            fick Wallströms organisation dessutom ett förstärkt mandat och
            ytterligare ett verktyg mot straffriheten.
          </p>
          <p xml:id="i-LkJ8KAVAwUtn5EK1uEDMmc">
            Initiativet från FN är lovvärt och en svensk regering bör ge
            det sitt fulla stöd. Vänsterpartiet anser dock att arbetet med
            att genomföra FN-resolutionen 1820 är ett långsiktigt arbete och
            att det två år långa förordnade som Wallström inledde i februari
            2010 därför bör förlängas. Vänsterpartiet anser att Sverige, som
            medlem i FN, ska verka för en förlängning av Margot Wallströms
            mandat som FN:s särskilda representant i frågor som rör sexuellt
            våld i krig och konflikter. Detta bör riksdagen som sin mening
            ge regeringen till känna.
          </p>
          <head xml:id="i-8wQ8Nm3vJhMAheES6pnT6w" type="h2">
            6.1 Det sexualiserade våldet i skuggan av annat våld
          </head>
          <p xml:id="i-GMP2ykuJzdNaNNFAvmTsE7">
            Som i alla länder utsätts colombianska kvinnor alltför ofta för
            våld. Varje timme drabbas åtta kvinnor i Colombia för våld i hemmet
            av sin make eller sambo (2009). Under samma timme faller två kvinnor
            offer för sexuellt våld inom hemmets ramar (Claudia Mejía, Sisma
            Mujer).
          </p>
          <p xml:id="i-6Frw4tLMK8rPdvZN3DZwFX">
            I Colombia är 80 procent av internflyktingarna kvinnor eller
            barn. Enligt FN:s statistik har så många som 63 procent av dessa
            kvinnor utsatts för hot och sexuellt våld. Men trots att risken
            för att kvinnor och flickor utsätts för sexuella övergrepp ökar
            i samband med internflykt har det inte talats så mycket om kvinnors
            utsatta situation i konfliktens Colombia. Exakt hur många som
            drabbats av våldtäkt, påtvingad prostitution och sexuella trakasserier
            är naturligtvis svårt att veta, men enligt U.S. Office on Colombia
            utsattes 489 687 (18 procent) kvinnor för sexuellt våld i de 409
            byar där närvaron av gerilla och paramilitärer var högst under
            perioden 20012009. Enligt Sisma Mujer begås, i de fall där förövarna
            är kända, 83 procent av övergreppen av den colombianska armén,
            7 procent av paramilitära grupper och 9 procent av gerillan.
          </p>
          <p xml:id="i-YDp2pon3HnA1RHtvWCi4G1">
            Det sexuella våldet mot kvinnor är ett vapen och ett brott mot
            mänskligheten. Men trots att våldet är så vanligt förekommande
            i Colombias väpnade konflikt är det osynliggjort och i princip
            är alltså straffriheten för brotten total. Så många som 75 procent
            av de drabbade kvinnorna menar att närvaron av beväpnade aktörer
            är en avgörande faktor bakom det låga antalet brottsanmälningar.
            Kvinnorna är helt enkelt rädda för konsekvenserna av att anmäla
            brottet. För de kvinnor som ändå gör en brottsanmälan eller deltar
            i förhör går inte säkerheten att garantera.
          </p>
          <p xml:id="i-7G74GDAW1h7bKp5DoYvkXf">
            Tack vare kvinnoorganisationernas kamp antogs under 2008 en ny
            lag för att förebygga och motverka straffriheten kring olika former
            av våld och diskriminering mot kvinnor (lag 1257). Lagen har hittills
            inte verkställts och de colombianska myndigheterna saknar kännedom
            om den. Bristen på personal och resurser är stor. Ett annat problem
            är paramilitärernas ovilja att erkänna sexuella brott under förhör
            inom ramen för Freds - och rättviseprocessen (Justicia y paz).
            Drygt 701 fall av sexuellt våld finns registrerade i Colombia.
            Bara 41 av dessa brott erkändes av paramilitärer under förhör.
            Bara två procent av de fall som gått till domstol har lett till
            en fällande dom (Sisma Mujer).
          </p>
          <p xml:id="i-5pATifPpPvXqPUPHeD9MTG">
            Slutligen har även den colombianska riksåklagaren misslyckats
            med att fördjupa sig i utredningar kring sexuellt våld. Under
            ett seminarie som arrangerades av Colombiagruppen i Stockholm
            i juni 2011 förde Margot Wallström ett offentligt samtal med colombianska
            kvinnorättsaktivister. De senare framförde då bland annat en önskan
            om att ge riksåklagaren en speciell rådgivare för frågor som rör
            sexualiserat våld i väpnad konflikt. Vänsterpartiet tror att en
            sådan modell vore till stor hjälp för att minska straffriheten
            för sexuellt våld samt för att implementera lag 1257. Sverige
            bör i samarbete med colombianska kvinnorättsorganisationer a gera
            för att en speciell rådgivare tillsätts för den colombianska riksåklagaren
            i frågor som rör sexualiserat våld. Detta bör riksdagen som sin
            mening ge regeringen till känna.
          </p>
          <head xml:id="i-QRWPDs2QbuNQUNvNS3cQfr" type="h2">
            6.2 Rätten till laglig och säker abort
          </head>
          <p xml:id="i-RMgBv2iDQj2PFGZiD7N5Ni">
            Rätten att bestämma över sin egen kropp, sexualitet och reproduktion
            är grundläggande mänskliga rättigheter. Rättigheter som kränks
            och inskränks i alldeles för hög utsträckning i Latinamerika,
            så även i Colombia.
          </p>
          <p xml:id="i-SjiGpPX2gRgA7vfrBQXcLz">
            Nästan alla länder som valt att totalförbjuda abort återfinns
            i Latinamerika. När våldtagna flickebarn med sina egna liv som
            insats tvingas föda sina egna pappors barn är det dags för omvärlden
            att ställa krav.
          </p>
          <p xml:id="i-AEYwvtvpn5xnTRXoanruZ5">
            Tills för bara några år sedan tillhörde Colombia det begränsade
            antal länder i världen som hade ett sådant totalt abortförbud.
            Genom en rättslig process lyckades dock landets kvinnorörelse
            få den colombianska författningsdomstolen att förklara landets
            lagstiftning om totalt abortförbud som stridande mot dess författning.
            Man menade att lagen stred mot de internationella konventioner
            som Colombia skrivit under. Det är en stor seger för Colombias
            kvinnor att en kvinna idag får genomgå abort vid graviditet orsakad
            genom våldtäkt och incest, eller ifall kvinnans liv är i fara.
          </p>
          <p xml:id="i-P7EaCSnLm7YwGBQhM1M8Ln">
            När det gäller oönskade graviditeter och illegala aborter skiljer
            sig Colombia annars inte nämnvärt från övriga Latinamerika. Varje
            år utförs hundratusentals illegala aborter i landet. Dödsfall
            orsakade av illegala aborter är den tredje största dödsorsaken
            bland kvinnor och den vanligaste dödsorsaken bland kvinnor i fertil
            ålder.
          </p>
          <p xml:id="i-RPjNvsr2uLsj35sG3UU8Pv">
            Kvinnorörelsen i Colombia har lyckats åstadkomma framsteg. Trots
            det är det långt kvar till att alla colombianska kvinnor ska garanteras
            rätten till sin egen kropp, sexualitet och reproduktion. Sverige
            har en viktig roll att spela i arbetet med att förbättra fattiga
            kvinnors situation runt om i världen. Få länder i världen vågar
            stå upp för kvinnans rätt till sin egen kropp; därför vilar ansvaret
            tungt på Sverige. Sverige bör, som enskilt land såväl som medlemsland
            i EU och FN, agera för att Colombias kvinnor ska få rätt till
            fria och säkra aborter. Detta bör riksdagen som sin mening ge
            regeringen till känna.
          </p>
          <p xml:id="i-SRT4kVmMgFkB9aCXZtpFmW">
            I konflikter där sexualiserat våld mot kvinnor förekommer sprids
            hiv/aids och andra sexuellt överförbara sjukdomar snabbt. Väpnade
            konflikter och fattigdom orsakar många gånger att kvinnors tillgång
            till sexuell och reproduktiv hälsovård begränsas eller blir obefintlig.
            Sexuell och reproduktiv hälsa och dithörande rättigheter är en
            avgörande faktor för att minska fattigdom och konflikter i världen.
            Vänsterpartiet har under flera år drivit att 10 procent av biståndsbudgeten
            ska öronmärkas för sexuell och reproduktiv hälsa och dithörande
            rättigheter. Läs mer om Vänsterpartiets strategi för en feministisk
            utrikespolitik i riksdagsmotion 2010/11:U296 En feministisk utrikespolitik.
          </p>
          <head xml:id="i-7NSYyPoAQq9K6faNpzqWS9" type="h1">
            7 Fackliga rättigheter
          </head>
          <p xml:id="i-DdZ8YZ8kZncFKPeGuPQE1U">
            Att få organisera sig och bilda fria och oberoende fackföreningar
            är en grundläggande mänsklig rättighet, som kränks och inskränks
            i många länder.
          </p>
          <p xml:id="i-Fgvd1Q9Y5iYsvFG2ecy26X">
            Colombia fortsätter att utmärka sig som det land i världen där
            flest fackligt aktiva mördas; det är fortfarande det land i världen
            där det är farligast att vara fackligt engagerad. Sedan 1986 har
            mer än 2 800 mord på fackligt aktiva rapporterats in i Colombia
            (National Labor School, ENS). Under 2010 mördades 49 fackligt
            aktiva och ytterligare 20 mordförsök dokumenterades. Året innan
            skedde enligt ILO (International Labour Organization) så många
            som 60 procent av alla mord på fackligt aktiva i hela världen
            just i Colombia.
          </p>
          <p xml:id="i-VyZVgoXwtAiSEc9zDovgXB">
            Straffrihet i dessa fall är utbredd i Colombia. Bara 25 procent
            av de 2 800 morden på fackföreningsmedlemmar har utretts. Det
            har öppnats utredningar i mer än 1 300 fall av antifackligt våld
            (inklusive flera hundra som inte finns med på ENS lista) men av
            dessa har bara 14 procent lett till fällande domar.
          </p>
          <p xml:id="i-MajyBMvQGNnB1DjQH1YvEr">
            Dessutom har det framkommit att paramilitära grupper och säkerhetstjänstemän
            varit inblandade i de flesta av morden på fackligt aktiva i Colombia
            de senaste åren (ILO).
          </p>
          <p xml:id="i-84fCoM8MpBEPXU9tvExu3i">
            Med anledning av ovanstående anser Vänsterpartiet att den svenska
            regeringen i sina kontakter med den colombianska regeringen och
            i internationella forum bör verka för att den colombianska regeringen
            uppfyller sin skyldighet att garantera säkerheten för fackligt
            aktiva. Detta bör riksdagen som sin mening ge regeringen till
            känna.
          </p>
          <head xml:id="i-EQKLGqrZaVu8dhpy7DEdkT" type="h2">
            7.1 Handel och fackliga rättigheter
          </head>
          <p xml:id="i-XMNJUnoyydBJwDPfBGGk6d">
            Handeln mellan Sverige och Colombia är fortfarande begränsad,
            men den har ökat de senaste åren. Enligt uppgift från Sveriges
            ambassad i Bogotá och Exportrådet i Colombia har exporten dit
            ökat med 25 procent mellan 2009 och 2010. Dessutom öppnade det
            svenska Exportrådet i april 2010 ett kontor i Colombia.
          </p>
          <p xml:id="i-DTUFWtf2T7541q6StwpB9d">
            Sedan Sveriges inträde i EU 1995 omfattas Sverige av EU:s handelspolitik
            och handelsavtal. I flera av de länder som omfattas av EU:s associeringsavtal
            sker omfattande och grova brott mot de fackliga rättigheterna.
            Colombia är det tydligaste exemplet. Vänsterpartiet anser att
            det inte är rimligt att EU:s inre marknad ska vara öppen för länder
            och företag som skapat sig konkurrensfördelar genom grova och
            omfattande brott mot de fackliga rättigheterna. EU borde i stället
            understödja lokala krav från fackföreningar om ökad respekt för
            deras arbete.
          </p>
          <p xml:id="i-Gnet2d6w89aXGEs89xif59">
            I skrivande stund ligger ett associeringsavtal mellan Colombia
            och EU och väntar på underskrifter från de respektive parterna.
            Enligt uppgift som Vänsterpartiet erhållit ska avtalet ratificeras
            först i maj 2012. Sverige bör därför verka för att EU:s associeringsavtal
            med Colombia villkoras med att landet ratificerar ILO:s åtta kärnkonventioner.
            Detta bör riksdagen som sin mening ge regeringen till känna.
          </p>
          <p xml:id="i-HpvKjiSMPB4WovrnrCWHtn">
            Med tanke på den ytterst allvarliga situationen som fortfarande
            är verklighet för fackligt aktiva i Colombia menar Vänsterpartiet
            att det är rimligt att EU så långt man förmår använder associeringsavtal
            för att tydligt avkräva avsevärda förbättringar rörande de fackliga
            rättigheterna i landet. Sverige bör inom EU verka för att associeringsavtal
            med Colombia villkoras med att de grova och omfattande övergreppen
            på fackföreningsaktivister upphör. Detta bör riksdagen som sin
            mening ge regeringen till känna.
          </p>
          <p xml:id="i-DzvpJvp5L46Jk9D2BneR5X">
            I stort anser Vänsterpartiet att den svenska regeringen bör agera
            inom EU för att de handelsavtal som EU knyter ska omarbetas så
            att de alltid tar sin utgångspunkt i hållbar utveckling, fattigdomsbekämpning
            och mänskliga rättigheter. Då det gäller Colombia specifikt anser
            vi att EU bör använda denna möjlighet till att sätta tryck på
            den colombianska regeringen för att förmå den att vidta åtgärder
            så att de mänskliga rättigheterna verkligen respekteras i landet.
            Den svenska regeringen bör verka för att det i alla samarbetsavtal
            mellan EU och den colombianska regeringen ställs tydliga krav
            på att respekten för mänskliga fri- och rättigheter upprätthålls
            samt att eventuellt redan ingångna avtal suspenderas om kraven
            inte efterlevs. Detta bör riksdagen som sin mening ge regeringen
            till känna.
          </p>
          <head xml:id="i-HhTmor1uU8pbhUGh1ZEJrh" type="h1">
            8 Omvärldens ansvar för konflikten i Colombia
          </head>
          <p xml:id="i-TtDoh8TeFHVEzRi77KFfX7">
            Den väpnande konflikten i Colombia brukar beskrivas som ett inbördeskrig.
            Men faktum är att omvärlden på olika sätt varit djupt involverad
            i denna konflikt genom direkt militärt ingripande, vapenexport
            som möjliggjort konflikten, stöd till den starkt kritiserade avmobiliseringsprocessen
            osv. Tyvärr är exemplen på när omvärlden spelat en destruktiv
            roll betydligt fler än motsatsen.
          </p>
          <p xml:id="i-HvGzqfjvHN9CmYjVRrZSrS">
            USA är fortfarande den mest inflytelserika utländska aktören
            i Colombia. Landet har en lång historia av inblandning i Colombias
            angelägenheter, och i takt med att vänstern växt sig starkare
            i Latinamerika så har Colombia allt tydligare utkristalliserat
            sig som USA:s starkaste allierade på kontinenten.
          </p>
          <p xml:id="i-EB7PiUWDnQkXcPzimqnxdJ">
            Även med Barack Obama som president är USA:s politik fortfarande
            en utrikespolitik som utgår från USA:s ekonomiska och säkerhetspolitiska
            intressen, vilket inte minst visat sig genom USA:s planer att
            stärka sin militära närvaro i Colombia inom ramen för den s.k.
            Plan Colombia.
          </p>
          <p xml:id="i-G9EhcqXXAJXQ5S5pcPYaoR">
            Plan Colombia var ursprungligen formulerad som ett biståndsprojekt
            som syftade till att hjälpa Colombias dåliga ekonomi, halvera
            antalet kokaodlingar under 5 år samt avsluta Colombias väpnade
            konflikt. Inget av målen har uppfyllts.
          </p>
          <p xml:id="i-3sLS42aQjDd9E32pWjSGdD">
            Fortfarande lever en stor majoritet av befolkningen i fattigdom.
            När Plan Colombia inleddes år 2000 fanns det 140 000 hektar kokaodlingar
            i Colombia, tre år senare fanns 165 000 hektar.
          </p>
          <p xml:id="i-62iGYbpRFrKZ9nn2Zdo8Q8">
            Av alla miljarder som USA hittills spenderat på Plan Colombia
            sedan den inleddes har hela 80 procent varit militärt bistånd
            och bara 20 procent ekonomiskt bistånd. Colombia har fått helikoptrar,
            vapen, militärutbildning, gift och besprutningsplan varor som
            oftast producerats av amerikanska företag som starkt lobbar för
            fortsatta ökade amerikanska resurser till Colombia.
          </p>
          <p xml:id="i-TcKoENe6GCCSwSRZ6LgsAW">
            Mot bakgrund av detta anser Vänsterpartiet att det är av största
            vikt att den svenska regeringen agerar för att USA avslutar Plan
            Colombia och att den amerikanska militära närvaron i Colombia
            avvecklas. Detta bör riksdagen som sin mening ge regeringen till
            känna.
          </p>
        </div>
        <div type="motSignatures">
          <list>
            <item xml:id="i-4g8TBP5c2dJJgWieSRAfbo" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-HicYEGwgnjrioVz2R7YShQ" who="i-Beux79YM43dDCxrVuBqfWw">
              Torbjörn Björlund (V)
            </item>
            <item xml:id="i-BRcmNyeAD9xresuLPSzCGf" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-4N7tsgkuFveLFpmXSZMimP" who="i-5CH7vHLGXLfDB5Tn7xx95V">
              Siv Holma (V)
            </item>
            <item xml:id="i-XX6Z6yrPserdHpA8K2z5By" who="i-FAhoYDeAxVXRZmnF5LnHgv">
              Kent Persson (V)
            </item>
            <item xml:id="i-Sgso1FujrrHKShnC3mLJyn" who="i-PPZKpwNr5kqkWArvESGC5X">
              Jonas Sjöstedt (V)
            </item>
          </list>
        </div>
      </div>
    </body>
  </text>
</TEI>
