<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-JuU-00384">
  <teiHeader>
    <fileDesc>
      <titleStmt>
        <title>Stockholmsprogrammet</title>
        <author corresp="i-34FRvyXQKUigF3Qr9AwKJe">av Bodil Ceballos m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stockholmsprogrammet</title>
          <idno type="rdwebb">GX02Ju384</idno>
          <rs type="number">Ju384</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GX02Ju384/text</ref>
          <ref type="dokument_url_html">http://data.riksdagen.se/dokument/GX02Ju384</ref>
          <ref type="dokumentstatus_url_xml">http://data.riksdagen.se/dokumentstatus/GX02Ju384</ref>
          <ref type="doc">http://data.riksdagen.se/fil/6D75E28B-32DE-4703-906D-3CDC0E54B321</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-PPtpTU7erj7n8C4rdQihuK</idno>
            <name>Lage Rahm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8mttmhrdZwLXReKHwsSKmJ" type="signed"/>
        <correspContext corresp="i-8mttmhrdZwLXReKHwsSKmJ">
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-Q6UywURdDfH4kXfTm7hwEb"/>
          <note type="signatory" corresp="i-PPtpTU7erj7n8C4rdQihuK"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction type="numbering" xml:id="i-Y8tjeXvKpV6PYXuLZsSpV1">
          <date when="2009-10-07"/>
        </correspAction>
        <correspAction type="submission" xml:id="i-FbmAbYKXkUYyX91BacPW3U">
          <date when="2009-10-05"/>
        </correspAction>
        <correspAction type="transfer" xml:id="i-AEddionVsrXCJRRU8cmXjM">
          <date when="2009-10-05"/>
        </correspAction>
        <correspAction type="assigned" xml:id="i-AaqhGL5njzSowhGCdfnJVe"/>
        <correspContext corresp="i-AaqhGL5njzSowhGCdfnJVe">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="TOC" xml:id="i-Kh8X2W9RuNobvzQh7XihD3">
          <head xml:id="i-LhzWzCu7sVGMStdKSWDC1g">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Inledning 4
            </item>
            <item>
              4 Integritetsfrågor och rättsliga frågor 5
            </item>
            <item>
              4.1 Gemensamma databaser 5
            </item>
            <item>
              4.2 Utökad övervakning 6
            </item>
            <item>
              4.3 Ömsesidigt erkännande av domar mellan EU:s medlemsstater
              6
            </item>
            <item>
              4.4 Civilrätten 7
            </item>
            <item>
              5 Migration 7
            </item>
            <item>
              5.1 Reglerad invandring 7
            </item>
            <item>
              5.2 Partnerskap med ursprungs- och transitländer 7
            </item>
            <item>
              5.3 Skapa lagliga vägar att söka asyl 8
            </item>
            <item>
              5.4 Kvotflyktingar 8
            </item>
            <item>
              5.5 Anhöriginvandring 8
            </item>
            <item>
              5.6 Frontex 9
            </item>
            <item>
              5.7 Arbetskraftsinvandring 9
            </item>
            <item>
              5.8 Skydd vid konflikt i hemlandet 9
            </item>
            <item>
              5.9 Klimatflyktingar 10
            </item>
            <item>
              5.10 Dublinkonventionen 10
            </item>
            <item>
              5.11 Förbättra situationen för de irreguljära migranterna 10
            </item>
            <item>
              5.12 Människohandel och smuggelnätverk 11
            </item>
          </list>
        </div>
        <div type="motProposal" subtype="förslag">
          <head xml:id="i-SP41T6Emm8REPgdvtabjpK">
            2 Förslag till riksdagsbeslut
          </head>
          <list style="ol">
            <item xml:id="i-JEKKTyniRXFEUWuULdixAs">
              Riksdagen tillkännager för regeringen som sin mening vad som
              anförs i motionen om informationsutbyte av personuppgifter till
              andra EU-länder. 1
            </item>
            <item xml:id="i-9xATJXJzJS8kpYkZBqKd1d">
              Riksdagen tillkännager för regeringen som sin mening vad som
              anförs i motionen om att respektera Europakonventionen om de mänskliga
              rättigheterna, särskilt artikel 8 som stadgar skyddet om privatlivet.
            </item>
            <item xml:id="i-447SWCLjTogSJLQNQmDuHA">
              Riksdagen tillkännager för regeringen som sin mening vad som
              anförs i motionen om att inte ömsesidigt erkänna domar mellan
              EU:s medlemsstater.
            </item>
            <item xml:id="i-Gwy8mZp4tBf3TEP1xwCyUj">
              Riksdagen tillkännager för regeringen som sin mening vad som
              anförs i motionen om en uppsättning gemensamma normer på det rättsliga
              området.
            </item>
            <item xml:id="i-id5m2KG1wPX6unAKwd6eZ">
              Riksdagen tillkännager för regeringen som sin mening vad som
              anförs i motionen om att ej reglera civilrättsliga frågor på EU-nivå.
              2
            </item>
            <item xml:id="i-UQQofjoDZnrwLH8HxfCnCU">
              Riksdagen tillkännager för regeringen som sin mening vad som
              anförs i motionen om att exportera tillämpningen av reglerad invandring.
              3
            </item>
            <item xml:id="i-H4zX3kop6ApsmeM2jht8ca">
              Riksdagen tillkännager för regeringen som sin mening vad som
              anförs i motionen om partnerskap med ursprungs- och transitländer.
              3
            </item>
            <item xml:id="i-JKwqFDnJAE4bPPEr9pLcRA">
              Riksdagen tillkännager för regeringen som sin mening vad som
              anförs i motionen om att skapa lagliga vägar till EU. 3
            </item>
            <item xml:id="i-XfQCDL71UdwK13vbWzP4Ms">
              Riksdagen tillkännager för regeringen som sin mening vad som
              anförs i motionen om mottagandet av kvotflyktingar. 3
            </item>
            <item xml:id="i-9ygY185YGe4XdHTrF7eZ4e">
              Riksdagen tillkännager för regeringen som sin mening vad som
              anförs i motionen om familjeåterförening i EU. 3
            </item>
            <item xml:id="i-9HZadtKvoeQNavMFLHyfoB">
              Riksdagen tillkännager för regeringen som sin mening vad som
              anförs i motionen om fri rörlighet för alla arbetstagare med hemvist
              i EU, inklusive deras familjemedlemmar. 3
            </item>
            <item xml:id="i-G1TG8q4ARtRgWNFdjQ6Jzg">
              Riksdagen tillkännager för regeringen som sin mening vad som
              anförs i motionen om användandet av tillfälliga uppehållstillstånd
              i EU. 3
            </item>
            <item xml:id="i-94794e2nT43AKWVAHiHZtU">
              Riksdagen tillkännager för regeringen som sin mening vad som
              anförs i motionen om att innefatta klimatflyktingarna i flyktingbegreppet.
              3
            </item>
            <item xml:id="i-SDZDNqNPM27QcrN1zp7qFp">
              Riksdagen tillkännager för regeringen som sin mening vad som
              anförs i motionen om Frontex.
            </item>
            <item xml:id="i-RqU1PoyhRaG59wD3iUmz4w">
              Riksdagen tillkännager för regeringen som sin mening vad som
              anförs i motionen om att motverka krav på integration ställda
              före migrantens inresa i EU. 3
            </item>
            <item xml:id="i-LK2nNLXXyYqQiD8BAtq91x">
              Riksdagen tillkännager för regeringen som sin mening vad som
              anförs i motionen om den gemensamma asylprocessen. 3
            </item>
            <item xml:id="i-61tvThnPqdiiFEHKyCqRNN">
              Riksdagen tillkännager för regeringen som sin mening vad som
              anförs i motionen om förvarstider. 3
            </item>
            <item xml:id="i-FaDegAaRLgwoMpJFAqgnK1">
              Riksdagen tillkännager för regeringen som sin mening vad som
              anförs i motionen om Dublinkonventionen. 3
            </item>
            <item xml:id="i-SSw2TPVWFjCFQMG24jKKyW">
              Riksdagen tillkännager för regeringen som sin mening vad som
              anförs i motionen om rätt till hälso- och sjukvård samt skola
              för irreguljära migranter. 3
            </item>
            <item xml:id="i-3ftewbtD4nomf7Mqurrt3K">
              Riksdagen tillkännager för regeringen som sin mening vad som
              anförs i motionen om att regulariseringar bör vara tillåtna i
              EU-länderna då sådana behov föreligger. 3
            </item>
            <item xml:id="i-38wdyFTQ8zZRBG8GQiuobg">
              Riksdagen tillkännager för regeringen som sin mening vad som
              anförs i motionen om att tydligt särskilja människosmugglare från
              livräddare och att inte kriminalisera de senare. 3
            </item>
            <item xml:id="i-PXJpPb63ezDDrSYdi4xkvF">
              Riksdagen tillkännager för regeringen som sin mening vad som
              anförs i motionen om att närmaste hamn alltid ska vara skyldig
              att ta emot nödställda.
            </item>
            <item xml:id="i-RjbAJQD656qKggzbetCtSY">
              Riksdagen tillkännager för regeringen som sin mening vad som
              anförs i motionen om att begränsa marknaden för människosmugglare.
              3
            </item>
            <item xml:id="i-7yvFYfvsG8qHrXUX9oMZz7">
              Riksdagen tillkännager för regeringen som sin mening vad som
              anförs i motionen om permanenta uppehållstillstånd för offer för
              människohandel. 3
            </item>
          </list>
          <p xml:id="i-5eSt5Xq91m4LNEvqtNVdee">
            1 Yrkande 1 hänvisat till KU.
          </p>
          <p xml:id="i-NerD2ZxkmHBPgb3J7n8BQi">
            2 Yrkande 5 hänvisat till CU.
          </p>
          <p xml:id="i-BNfA1TUDFyjkM5qExWYPUB">
            3 Yrkandena 613, 1521, 23 och 24 hänvisade till SfU.
          </p>
        </div>
        <div type="motContent">
          <head type="h1" xml:id="i-7Jy4873U5pUr5zzqjhrQre">
            3 Inledning
          </head>
          <p xml:id="i-QqnqTWeDWw2y3BTYWXoo1Q">
            Under Sveriges ordförandeskap i EU kommer EU:s nya femårsplan
            för frihet, säkerhet och rättvisa att förhandlas fram och slutligen
            antas på ett toppmöte i december. Programmet benämns Stockholmsprogrammet
            med anledning av orten det är tänkt att antas i och kommer att
            ersätta den nuvarande femårsplanen Haagprogrammet. Det kommer
            att innefatta polis- och tullsamarbete, räddningstjänst, straff-
            och civilrättsligt samarbete, asyl-, migrations- och viseringspolitik
            och är i grunden ett viktigt dokument för EU-ländernas trygghet
            och säkerhet.
          </p>
          <p xml:id="i-GJaeYDao9z5bzoHKMsCdUC">
            Det utkast som nu ligger på bordet, kommissionens meddelande
            KOM(2009) 262 Ett område för frihet, säkerhet och rättvisa i allmänhetens
            tjänst, väcker dock allvarliga tveksamheter kring hur respekten
            för den personliga integriteten, skyddet av privatlivet och rätten
            till asyl upprätthålls. Programmet förväntas att leda till mer
            övervakning av EU-medborgare och en mer restriktiv och harmoniserad
            asylpolitik där jakten på illegala invandrare är i fokus.
          </p>
          <p xml:id="i-X8uWLDPBnLS872HDkzyNx2">
            EU:s nuvarande asylpolitik är under all kritik. EU bygger höga
            murar mot omvärlden och bedriver en hetsjakt mot illegala invandrare.
            Haagprogrammet har fört med sig en ökad harmonisering av asyllagstiftningen,
            gemensamma viseringsregler inom EU, flyktingjägarorganisationen
            Frontex samt transportörsansvar för resebolagen, vilket resulterat
            i rasprofilering vid inresa till EU. Unionen har rest murar mot
            omvärlden som nu ska bli ännu svårare att ta sig över. Detta är
            skrämmande särskilt som främlingsfientliga och högerpopulistiska
            vinner allt större inflytande i EU. Planen är en fullt harmoniserad
            asyl- och flyktingpolitik med absolut största restriktivitet och
            mer militarisering vid yttergränserna som följd.
          </p>
          <p xml:id="i-F6AC9jaua3uyEQ9Hu379JH">
            Att röra sig fritt i världen borde vara en mänsklig rättighet.
            Migranter har bidragit till att skapa kulturer och samhällen och
            kommer även i fortsättningen att göra det. Påtvingad migration
            leder dock till stort lidande och vi måste därför bekämpa grundorsakerna
            till att människor tvingas lämna sina samhällen.
          </p>
          <p xml:id="i-8EN7St44up55Zcf56kGP9h">
            Gränserna i EU är inte bara de faktiska yttre gränserna. De finns
            på flygplatser, vid summariska identitetskontroller inne i länderna
            och i elektroniska system som används runtom i EU. Vi motsätter
            oss en EU-harmoniserad politik på området. Vi ser dock positivt
            på en ökad samordning inom EU för denna politik som då grundar
            sig inte bara i solidaritet mellan medlemsstater utan också med
            migranterna och deras hemländer. En ökad samordning bör enligt
            vårt sätt att se det utgå från de rättigheter vi tilldelar människor,
            inte från hur vi bäst ska begränsa invandringen.
          </p>
          <p xml:id="i-AhGSEthCPwQehKJw3rnpc4">
            Miljöpartiet tror, precis som våra europeiska gröna kollegor,
            på mångfald som ett positivt värde. Vi är inte rädda för förändringar
            i vårt samhälle. Vi vill bygga broar in till EU, inte resa höga
            murar. Därför vill vi skapa lagliga vägar för människor att kunna
            bosätta sig i EU-länderna. Ju fler lagliga sätt att migrera, desto
            färre människor ger sig ut på farliga och många gånger dödliga
            resor.
          </p>
          <p xml:id="i-3kEPh7yDTweXC2BfMTako1">
            Den grundinställningen innebär inte att vi inte kommer att arbeta
            med att förebygga det som gör migration till en nödvändighet istället
            för ett fritt val för många. Åtgärder för att förebygga klimatpåverkan
            måste utvecklas mer och ges de resurser som behövs för att kunna
            ge resultat. EU måste lägga mer energi på att förebygga konflikter
            och återskapa fredliga villkor i hela världen.
          </p>
          <head type="h1" xml:id="i-MX9Fg2fXbgYoaVhJtoR7YJ">
            4 Integritetsfrågor och rättsliga frågor
          </head>
          <head type="h2" xml:id="i-DggQypLq7rKHtq14c1dt3x">
            4.1 Gemensamma databaser
          </head>
          <p xml:id="i-9zGqq2xdvfeHiw5dQVS6PF">
            Enligt underlaget till Stockholmsprogrammet ska befintliga EU-databaser
            byggas ut och göras gemensamma (dit hör till exempel Europol och
            Frontex), vilket bland annat benämns som en europeisk informationsmodell.
            Att bygga gemensamma stora databaser som bland annat innehåller
            information om vem som reser vart och vid vilka tidpunkter samt
            uppgifter ur belastningsregister avseende alla som befinner sig
            inom EU är ett stort risktagande för den personliga integriteten,
            speciellt med hänsyn till de brister som dataskyddsdirektivet
            uppvisar. Den europeiska datatillsynsmannen har till exempel i
            ett utlåtande från den 3 mars 2008 beträffande EU-kommissionens
            gränskontrollpaket, anmärkt på EU-kommissionens brist på samråd
            med såväl den europeiska datatillsynsmannen som nationella dataskyddsmyndigheter.
            Anmärkningarna gällde bland annat hanteringen av biometriska uppgifter
            och vikten av konsekvensanalyser av åtgärdernas inverkan på enskildas
            integritet.
          </p>
          <p xml:id="i-HkRW4iKEriQb2FXKVoYsG8">
            I EU-kommissionens meddelande efterfrågas större resurser för
            bästa möjliga informationsutbyte 1 och en förstärkt förmåga att
            analysera och sammanställa de strategiska uppgifter som den har
            tillgång till 2 . För Sveriges del innebär detta att de utökade
            befogenheter som Försvarets radioanstalt har fått genom FRA-lagen
            kommer att göra att den information som inhämtas kan komma att
            delas till resten av EU:s medlemsländer. Vi motsätter oss att
            personliga uppgifter som kränker den personliga integriteten delas
            till andra medlemsländer i EU.
          </p>
          <p xml:id="i-WrNhyuJf4oXJx9EJbJKuJn">
            I EU-kommissionens meddelande står även att läsa att ett effektivt
            polissamarbete kräver att det utvecklas nära förbindelser med
            tredjeländer 3 . Att den massavlyssning som Försvarets radioanstalt
            kommer att bedriva och den stora mängden information som kommer
            att finnas tillgänglig för utbyte med resten av EU är illa nog,
            men att informationen också ska delas till så kallade tredjeländer,
            som exempelvis USA, är något Miljöpartiet är starkt kritiskt till.
          </p>
          <head type="h2" xml:id="i-BYbz1xceN7Er7WF2d3bsmQ">
            4.2 Utökad övervakning
          </head>
          <p xml:id="i-KhSvEyCBXYTS2wY8bi1UHh">
            I ett rättssamhälle bör noggranna avvägningar göras med hänsyn
            till ändamålet och ingripandet i integriteten samt proportionen
            mellan nyttan av ingripandet och den personliga integriteten.
            Det finns inget register som aldrig har läckt uppgifter till otillbörliga
            personer, vilka missbrukat detta. Detta bör man ha i åtanke då
            Sverige för sin talan i dessa frågor i EU. Den personliga integriteten
            får inte sättas på spel utan måste respekteras enligt Europakonventionen
            om de mänskliga rättigheterna, särskilt artikel 8 som stadgar
            skyddet om privatlivet.
          </p>
          <p xml:id="i-2v7TvQQiu2b8JnMbeXH45o">
            EU-kommissionens uttalande föreslår att utnyttjandet av Internet
            för terrorismändamål måste övervakas mer intensivt, bland annat
            genom att förstärka de övervakande myndigheternas operativa kapacitet
            4 , vilket är oroväckande med tanke på att definitionen av terrorism
            breddas allt mer och kan innefatta det mesta, samt att övervakningssystem
            historiskt sett alltid har missbrukats. Den så kallade kampen
            mot terrorismen riskerar att leda till fler och fler förslag där
            medborgerliga rättigheter och friheter åsidosätts. Miljöpartiet
            anser inte att grundläggande demokratiska principer och medborgerliga
            rättigheter ska åsidosättas.
          </p>
          <head type="h2" xml:id="i-A7E8N3dzHDGfuKDQ9nvkZJ">
            4.3 Ömsesidigt erkännande av domar mellan EU:s medlemsstater
          </head>
          <p xml:id="i-AmUTAiDfWbJbvqFrETD4Y7">
            Skillnaden mellan hur de olika medlemsstaterna respekterar de
            mänskliga fri- och rättigheterna är fortfarande mycket stor. Miljöpartiet
            ser därför stora svårigheter med att i många fall verkställa domar
            i Sverige som direkt bryter mot mänskliga rättigheter. Det finns
            även länder där kvinnor, enbart på grund av att de är just kvinnor,
            har sämre rättssäkerhet. Miljöpartiet anser att Sverige måste
            stå upp för Europakonventionen och garantera att den som vistas
            i Sverige inte blir kränkt i förhållande till konventionen även
            om kränkningen har sin grund i en dom från ett annat EU-land.
            Miljöpartiet anser att risken är stor att Sverige till exempel
            kommer att behöva tillämpa andra EU-länders hårdare IT-politik.
            I EU-kommissionens meddelande föreslås att principen om ömsesidigt
            erkännande tillämpas i alla stadier i förfarandet. 4 Miljöpartiet
            avvisar förslag om att ömsesidigt erkänna domar mellan EU:s medlemsstater.
          </p>
          <p xml:id="i-Q4zMYkXRf2T7Y98Zj1ygsj">
            EU-kommissionens meddelande vill även införa en uppsättning gemensamma
            normer 5 på det rättsliga området när det gäller vissa typer av
            allvarlig gränsöverskridande brottslighet. Miljöpartiet motsätter
            sig denna inskränkning av det nationella självbestämmandet på
            det rättsliga området.
          </p>
          <head type="h2" xml:id="i-PPbb5grK1FAnmJtvEt3aq1">
            4.4 Civilrätten
          </head>
          <p xml:id="i-ELDN99Xk6yXwimpa1KV6rQ">
            Miljöpartiet anser att det finns en risk för att samarbetet kring
            civilrätten kan innebära att framgångar som har gjorts inom till
            exempel familjerätten i Sverige går förlorade. Den fria rörligheten
            är i grunden något mycket positivt men krav bör ställas på medlemsländerna
            så att enskilda individer, som barn och föräldrar, inte riskerar
            att komma i kläm. Inte minst gäller detta på familjerättens område.
            EU-kommissionens meddelande är dock otydligt och svårtolkat. Vilka
            konsekvenserna kan bli för exempelvis regelverket kring arv, testamente
            samt makars förmögenhetsförhållanden är svåra att uttyda. Miljöpartiet
            anser därför att civilrättsliga frågor inte bör regleras på EU-nivå.
          </p>
          <head type="h1" xml:id="i-YBzvHj16YSLoiV84348rcC">
            5 Migration
          </head>
          <head type="h2" xml:id="i-CkhyDdEFf1FUKS2Qf28Haj">
            5.1 Reglerad invandring
          </head>
          <p xml:id="i-WGrzkaMwBtv4AdDxBUL3me">
            När det gäller migration ser migrationsströmmarna till EU:s medlemsländer
            olika ut och ett enhetligt system riskerar, enligt Miljöpartiets
            mening, därför att bli alldeles för fyrkantigt och utesluta många
            av dem som idag på ett eller annat sätt tar sig till EU. Konventionsflyktingarna
            utgör bara en bråkdel av alla dem som flyr undan miljökatastrofer
            och klimatpåverkan samt dem som flyr hunger och ekonomisk misär.
            Trots detta är det endast dessa människor som är i fokus för skyddsbehov
            enligt förarbetena till Stockholmsprogrammet. Begreppet reglerad
            invandring har i svensk utlänningsrätt utvecklats mot betydelsen
            begränsad invandring. Regeringen vill att denna restriktiva invandringspolitik
            ska exporteras till Stockholmsprogrammet. Miljöpartiet menar att
            det är felaktigt att exportera denna begränsningsprincip till
            övriga länder. Miljöpartiet anser inte heller att en harmonisering
            av asyllagstiftningen som förbjuder enskilda medlemsländer att
            bedriva en mer human asylpolitik är önskvärd. Istället för att
            föreslå att alla länder ska ha en begränsad invandring ska varje
            land självt ha rätt att definiera sin invandringspolitik.
          </p>
          <head type="h2" xml:id="i-5WsQsRBZ1tfGSgK97aiXHQ">
            5.2 Partnerskap med ursprungs- och transitländer
          </head>
          <p xml:id="i-YSFq3jGquK6D9EBMnDmn4z">
            Dialogen och samverkan med transit- och ursprungsländer är viktig
            och utgångspunkten måste vara samarbete kring strategier för migration
            och utveckling, dels för att stärka ursprungslandet, dels för
            att färre ska vilja eller behöva lämna ursprungslandet och dels
            för att hitta fler lagliga vägar in i unionen. Att röra sig fritt
            i världen borde vara varje människas rätt. Frivillig migration
            är i grunden något mycket positivt och berikande både för den
            som migrerar och för det mottagande landet. För att ta vara på
            migrationens positiva möjligheter måste en framtida invandringspolitik
            vara öppen. Den övergripande strategin för migration och partnerskap
            med ursprungs- och transitländerna är dock ytterligare ett sätt
            att stänga gränserna och hindra människor att komma till EU. Miljöpartiet
            motsätter sig denna strategi och är motståndare till EU-gemensamma
            flykting- och interneringsläger i icke-EU-länder.
          </p>
          <head type="h2" xml:id="i-V4HrgDcCNkZc1Eo7n8dDYa">
            5.3 Skapa lagliga vägar att söka asyl
          </head>
          <p xml:id="i-ESW6xzTg5PHJgQ96GNSGMo">
            Flyktingfrågor och utvecklingssamarbete måste ses i ett sammanhang.
            De som återvänder kan bidra till utvecklingen i sina hemländer.
            Fokus bör emellertid inte ligga på ett återvändande, utan tyngdpunkten
            i arbetet borde vara utvecklingssamarbete och fredsfrämjande arbete
            i syfte att människor ska slippa lämna sina hemländer, vilket
            de flesta inte vill. Samtidigt är det viktigt att på sikt öka
            möjligheten att fritt röra sig över gränser för att arbeta och
            tjäna pengar. På så vis kan också migrerade personer själva bidra
            till uppbyggnaden av hållbara lokala ekonomier. Det är bra om
            fler länder tar ett större ansvar för vidarebosättning inom kvotflyktingsystemet.
            Detta ökade ansvar bör gå hand i hand med ett större delat ansvar
            även för andra migranter. Det är idag i princip omöjligt att ta
            sig till eller in i EU för att söka asyl. Det är därför angeläget
            att möjligheten att införa ett så kallat asylvisum på EU-beskickningar
            utomlands utreds. Oavsett hur mottagandet harmoniseras i syfte
            att förhindra sekundära förflyttningar kommer dessa ändå alltid
            att ske. Det är därför individens val av land som bör avgöra var
            asylprövningen ska ske. Skapandet av ett enhetligt förfarande
            i syfte att ytterligare reglera invandringen riskerar att leda
            till att de individuella behoven inte sätts i centrum för prövningen
            och att ännu färre personer får stanna i EU.
          </p>
          <head type="h2" xml:id="i-h8o9dGi2gCa3wL1pxEgFE">
            5.4 Kvotflyktingar
          </head>
          <p xml:id="i-PvpkjoAgZXuMB6CU95NjcC">
            Fler länder föreslås ta emot kvotflyktingar: flyktingar som enligt
            UNHCR bedömts som särskilt skyddsvärda och ofta befinner sig i
            flyktingläger. Miljöpartiet anser att det är positivt att EU vill
            att fler än de nio unionsländer som i dagsläget tar emot kvotflyktingar
            ska göra det. Mottagandet av kvotflyktingar bör dock inte försämra
            möjligheterna för spontanflyktingar eller irreguljära migranters
            möjlighet att söka asyl.
          </p>
          <head type="h2" xml:id="i-NZvhidpeQkLhYSyVofvVSX">
            5.5 Anhöriginvandring
          </head>
          <p xml:id="i-WTK26pnRzPH6gEiJ5ABGFz">
            Alla migranter omfattas av de mänskliga rättigheterna. Familjeåterförening
            är en av dessa. Miljöpartiet anser att alla har rätt att leva
            tillsammans med sina familjer. Stockholmsprogrammet föreslår dock
            restriktivare regler för anhöriginvandring, vilket endast kommer
            att leda till att hålla isär familjer i många år och försämra
            integrationsmöjligheterna för dem som har kommit hit, och att
            effektivt styra strömmen av personer som invandrar i familjeåterföreningssyfte
            6 . Miljöpartiet anser att anhöriginvandringen inte borde göras
            mer restriktiv genom exempelvis försörjningskrav, utan istället
            öppnas upp för exempelvis vuxna barn och äldre föräldrar.
          </p>
          <head type="h2" xml:id="i-8PhNhJYXs913bSMwqbirzt">
            5.6 Frontex
          </head>
          <p xml:id="i-SD5im2R2Y2uxuw38XGtPYG">
            Den dag EU:s byrå för gemensam operativ förvaltning av de yttre
            gränserna (Frontex) omvandlas till en gemensam räddningstjänst
            vars huvudsyfte är att rädda liv och skydda migranter kommer vi
            att stötta organisationen. Huvudsyftet är nu istället att hindra
            inflödet av migranter till EU; livräddandet är så att säga en
            bisyssla i sammanhanget. De migranter Frontex försöker stoppa
            utgörs av blandade migrationsströmmar, däribland människor som
            tänkt söka asyl. På grund av Frontex stoppas de från detta, vilket
            inte är acceptabelt. Frontex har fått kritik från människorättsorganisationer
            för att inte särskilja på legala och illegala invandrare i sin
            jakt, vilket försvårar för EU:s medlemsstater att leva upp till
            Genèvekonventionen och garantera att rätten att söka asyl efterlevs.
            EU-kommissionens meddelande föreslår att Frontex operativa förmåga
            behöver förstärkas, bland annat genom inrättande av regionala
            och/eller specialiserade byråer. 7 Miljöpartiet anser inte att
            Frontex behöver större resurser för att förhindra människor från
            att ta sig in i EU, utan vill att Frontex får ett annat uppdrag,
            alternativt läggs ned.
          </p>
          <head type="h2" xml:id="i-GMsMu23eM8YAuHzbTsqRKx">
            5.7 Arbetskraftsinvandring
          </head>
          <p xml:id="i-GMta8Xja49gn6XaZ8HsWAZ">
            Det är viktigt att tredjelandsmedborgare bosatta inom unionen
            så långt som möjligt ska ha samma rättigheter som unionsmedborgare.
            En harmonisering är emellertid inte önskvärd eftersom det troligen
            kommer att medföra att regelverket hamnar på lägsta möjliga nivå.
            När det gäller reglerna för högkvalificerad arbetskraftsinvandring
            är de diskriminerande eftersom de innebär en förmånligare behandling
            av vissa tredjelandsmedborgare i förhållande till andra och att
            olika regler gäller för olika åldersgrupper. Fri rörlighet bör
            gälla för alla arbetstagare med hemvist i EU, inklusive deras
            familjemedlemmar. Miljöpartiets ståndpunkt är att alla som arbetskraftsinvandrar
            ska behandlas lika och att arbetskraftsinvandring är något som
            bäst beslutas om på nationell nivå.
          </p>
          <head type="h2" xml:id="i-UYKFtr5bR6uu9mTX7dtZMs">
            5.8 Skydd vid konflikt i hemlandet
          </head>
          <p xml:id="i-P1XRj21BWd9TetY4dARUaf">
            De som flyr en konflikt i hemlandet är skyddsbehövande och ska
            därför omfattas av ett starkt skydd. Familjeåterförening och tillträde
            i arbetsmarknaden ska inte få dröja. För den som en gång flytt
            ett trauma kan en återresa bli ännu ett, även om den akuta situationen
            lugnat ner sig i hemlandet. Användandet av tillfälliga uppehållstillstånd
            bör begränsas och permanent uppehållstillstånd ges på ett tidigt
            stadium.
          </p>
          <head type="h2" xml:id="i-FM1NnB3XBHAaKHwMdqFzjH">
            5.9 Klimatflyktingar
          </head>
          <p xml:id="i-2poHeAmZjqowqNV7MsY8LD">
            Vi ser nu nya migranter som tvingats flytta tillsammans med sina
            familjer p.g.a. miljö- och naturkatastrofer. Klimatpåverkan spär
            på detta, t.ex. höjda havsnivåer, kusterosion, ökenspridning,
            kollapsande ekosystem, vattenföroreningar, ändrade regnmängder
            och regntider samt ökat antal stormar och översvämningar. Människor
            kan inte längre bo kvar på sina hemorter och i vissa fall riskerar
            hela nationer att försvinna under vatten.
          </p>
          <p xml:id="i-QJEtmCG1SrG53tEHKNLnUv">
            Hittills används ordet flykting endast för dem som flytt någon
            form av förföljelse i hemlandet. Vi menar att klimatflyktingarna
            också måste omfattas av flyktingbegreppet i Genèvekonventionen.
          </p>
          <head type="h2" xml:id="i-PYHr1GAN4adDEhCAfcdptv">
            5.10 Dublinkonventionen
          </head>
          <p xml:id="i-6oWijYFJp8K7LLAfTssAUM">
            Dublinkonventionen, som innebär att asyl måste prövas i det första
            land som skrivit under konventionen som den asylsökande passerat
            på väg till sitt slutmål, fungerar inte och bör därför upphöra
            att gälla. Den skapar en oproportionerlig börda på vissa länder
            samtidigt som andra lätt kan undvika inströmningen av asylsökande
            som just sökt sig till deras länder genom att hänvisa till Dublinkonventionen.
            Den svenska regeringen arbetar för att fler EU-länder ska ta ett
            större ansvar för vidarebosättningar, vilket vi stödjer, men det
            innefattar inte det stora antalet spontanflyktingar som utanför
            UNHCR:s ram tar sig till EU. Skyddsnivån även för dessa måste
            naturligtvis vara hög i alla länder. Vi motsätter oss förslag
            till Stockholmsprogrammet om att att inrätta en mekanism för intern
            omplacering mellan medlemsstaterna för personer som åtnjuter internationellt
            skydd 8 , utan anser att det är det land som är individens slutliga
            mål som ska pröva asylansökan.
          </p>
          <head type="h2" xml:id="i-Y8SyMEAfVrxEVFKy6Nf8f1">
            5.11 Förbättra situationen för de irreguljära migranterna
          </head>
          <p xml:id="i-Td4XVfatUeNi4d1GCVNhtx">
            Många av de migranter som befinner sig i EU-länderna utan tillstånd
            lever i en väldigt utsatt situation. Ett minimikrav är att alla
            ska ha rätt till hälso- och sjukvård och att barn ska få gå i
            skola. Miljöpartiet vill, tillsammans med våra syskonpartier i
            Europa, att regulariseringar ska genomföras då så behövs. Miljöpartiet
            är emot inskränkningar i enskilda EU-länders möjlighet att genomföra
            allmänna regulariseringar i de riktlinjer för hur regulariseringar
            ska genomföras skulle kunna utarbetas i Stockholmsprogrammet.
            9
          </p>
          <p xml:id="i-WKJPGSvE3kToCVo4T96UKb">
            Det är stor skillnad på att vara människosmugglare och att hjälpa
            nödställda migranter. Ibland blandas dessa ihop i diskussioner.
            Att rädda människor i sjönöd får aldrig kriminaliseras. Inte heller
            får något land stänga sina hamnar för de kaptener som räddat människor
            från att drunkna. Närmsta hamn bör alltid stå öppen och kaptener
            som räddat liv får inte straffas. Det är helt oacceptabelt att,
            som Italien, bryta mot Genèvekonventionen genom att inte ge människor
            rätt att söka asyl utan skicka dem direkt tillbaka till exempelvis
            Libyen.
          </p>
          <head type="h2" xml:id="i-UpY66cvUVh1io26QZBRxBK">
            5.12 Människohandel och smuggelnätverk
          </head>
          <p xml:id="i-HD2xQCeCzFrJGZDMNuogqz">
            Det bästa sättet att bekämpa smugglarnas nätverk är att begränsa
            deras marknad och de smugglades beroendeställning till desamma.
            Regulariseringar i kombination med lagliga vägar för migration
            samt utvecklingshjälp till hemlandet är ett antal metoder för
            att slå sönder marknaden.
          </p>
          <p xml:id="i-Q8KveWC38L8xrkpaovgx8Z">
            När det gäller människohandlare och deras offer är det viktigt
            att kunna ge offren permanenta uppehålls- och arbetstillstånd
            även utan att kräva att de ska vittna mot människohandlarna. Vittnesmål
            kan utgöra en större risk för personens liv än att fortsätta att
            låta sig utnyttjas.
          </p>
        </div>
        <div type="motSignatures">
          <list>
            <item xml:id="i-Ujw9ekCvPz8Lr8bL5qQJrm" who="i-34FRvyXQKUigF3Qr9AwKJe">
              Bodil Ceballos (mp)
            </item>
            <item xml:id="i-MgpDFL3bQwh3nXjGBRKdLk" who="i-Q6UywURdDfH4kXfTm7hwEb">
              Max Andersson (mp)
            </item>
            <item xml:id="i-WaJbmLg5T6YSVh98Zyn88m" who="i-PPtpTU7erj7n8C4rdQihuK">
              Lage Rahm (mp)
            </item>
            <item xml:id="i-GQmyY4eFqd4Gn2W2tE6TDJ" who="i-FfCiJc8kVZcwio9wsCvVkH">
              Mehmet Kaplan (mp)
            </item>
            <item xml:id="i-D4M1auTrnzSbszaP7r3rb6" who="i-9x2nw6aosA3pyEJfJTc1eD">
              Ulf Holm (mp)
            </item>
          </list>
        </div>
      </div>
    </body>
  </text>
</TEI>
