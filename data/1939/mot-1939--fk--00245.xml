<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1939--fk--00245">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1939/mot_1939__fk__245/mot_1939__fk__245-001.pdf"/>
      <fw xml:id="i-DxRbiYrTrFH93VHBQfBazN">
        Motioner i Första kammaren, Nr 245. 7
      </fw>
      <div xml:id="i-36y8XEkTJGSfVAxqK87Tj4" type="motHeader">
        <div xml:id="i-GS1MvnTbr5M3CnSkY2urHg" type="motTitle"/>
        <div xml:id="i-PxfDpnXBEDkqsNHfPpp5Rj" type="motSubmissionInfo"/>
      </div>
      <div xml:id="i-Qyz7FjdE2XntAXAekBLhQo" type="motBody">
        <div xml:id="i-EFaGjd3B436urcZgyEo4yc">
          <p xml:id="i-5iRpRSUHaiBoMyhtTFJTzM">
            Nr 245.
          </p>
          <p xml:id="i-4BYCDvTq1n1qJo59bnsbCF">
            Av herr Olsson, Oscar, i anledning av Kungl. Maj:ts proposition
            an- gående anslag till befrämjande av den andliga vården vid för-
            svarsväsendet.
          </p>
          <p xml:id="i-Goe1RGXU29or23nK79WFVV">
            I Kungl. Maj:ts proposition nr 139 till innevarande års riksdag
            föreslås omläggning av den andliga vården vid försvarsväsendet
            i nära anslutning till förslag av tillkallade sakkunniga (statens
            offentliga utredningar 1938:33). I spetsen för organisationen
            ställes ”centralrådet för religiös och kulturell verksamhet inom
            försvarsväsendet” med två sektioner, den religiösa och den kulturella.
            Det skulle bestå av åtta ledamöter: en officer som ordförande,
            en representant för underbefälsförbundet, en präst i svenska kyrkan,
            en repre- sentant för diakonistyrelsen och en från frikyrkliga
            samarbetskommittén samt tre representanter för folkbildningsverksamheten.
            En sekreterare skulle utses för vardera sektionen. Vid truppförbanden
            skulle det bli skilda organ för den religiösa och kul- turella
            vården. Den religiösa verksamheten skulle dels lämna utrymme för
            ordinarie re- ligionsvård, under ledning av särskilt anställd
            präst tillhörande svenska kyrkan, dels en under mera fria former
            arbetande verksamhet, utövad av frivilliga sammanslutningar av
            olika slag. Beträffande den ordinarie reli- gionsvården ”vilja
            de sakkunniga anföra, att den särskilda andliga vården delvis
            torde böra ingå i den militära dagordningen. Så föreslås, att
            såväl obligatoriska korum och gudstjänster som ock ”krigsmans
            erinran”, foster- ländska högtiders firande, religiösa föredrag
            för hela förbandet m. m. skola i största möjliga utsträckning
            hållas å tjänstetid”. Anordningar dessutom på personalens fritid
            avse emellertid frivilligt deltagande. Organet för den kulturella
            verksamheten skulle bli ”det kulturella ut- skottet” — ”bildningsrådet”
            i de sakkunnigas förslag — vid varje trupp- förband. Det skulle
            bestå av fem medlemmar: en av truppförbandschefen utsedd ordförande,
            militärpastorn som självskriven ledamot, en represen- tant för
            det fast anställda manskapet och två för i landet verksamma folk-
            bildningsorganisationer. — Deltagandet i den kulturella verksamheten
            skulle vara helt frivilligt och helt förläggas till fritiden.
            Kostnaderna för centralrådet skulle belöpa på 12,000 kr., för
            de kulturella utskotten på 23,000 kr. samt för den religiösa vården
            vid truppförbanden ungefär 65,000 kr. (35,000 kr. till soldathem'
            och motsvarande verksamhet på riksstaten och ungefär 30,000 kr.
            till avlöning åt militärpastorerna från kyrkofonden). En föregående
            utredning av tillkallade sakkunniga rörande den andliga vården
            vid krigsmakten avlämnades år 1921, men kom inte till beaktande
          </p>
          <pb facs="riksdagen-motions-pdf/data/1939/mot_1939__fk__245/mot_1939__fk__245-002.pdf"/>
          <fw xml:id="i-JhWyPmuKBGycn7kkxEYmj2">
            8 Motioner i Första kammaren, Nr 245.
          </fw>
          <p xml:id="i-CiSMSKSaTmvzU8Z3Sd8foB">
            på grund av den snart därefter avsevärt nedskurna försvarsorganisationen.
            Av intresse är emellertid riksdagens behandling av frågan på grund
            av motioner 1918, då det uttalande gjordes som föranledde tillkallandet
            av nämnda sakkunniga. Kamrarna stannade i olika beslut i fråga
            om moti- veringen. Första kammaren uttalade sig för en organisation
            av den andliga vården allt fortfarande under regementspastorernas
            ledning. Andra kam- maren däremot biföll en av herr Engberg m.
            fl. avgiven reservation, vari uttalades att ”regementspastorsinstitutionen
            bör avskaffas, och att den reli- giösa verksamheten bland de värnpliktige
            bör anförtros åt frivilligheten”. I motiveringen förekommer följande
            uttalande, som andra kammaren således gjorde till sitt: ”Det är
            också utskottets övertygelse att varje tvång i reli- giöst hänseende
            totalt förfelar sitt syfte. Tvångskommenderingar till guds- tjänster
            äro lika litet som det till gyckelspel förvandlade ”korum” ägnade
            att utöva ett förädlande inflytande. Här måste tvånget bort och
            rätt ges åt var och en att tvångsfritt få tillgodose sina religiösa
            behov.” För övrigt uttalades i anslutning till en till första
            kammarens utskott fogad reservation, att den organisation som
            skulle omhänderta den andliga vården kunde lämpligen till väsentlig
            del bestå av kommittéer för större och mindre truppenheter med
            representanter för befäl och manskap. Förslaget av 1937 års sakkunniga
            står således direkt i strid med andra kammarens principuttalande
            om full religionsfrihet åt de värnpliktiga. De sakkunniga gå rakt
            motsatta vägar i fråga om frivilligheten, när det gäller den religiösa
            och den kulturella verksamheten vid truppförbanden. När det gäller
            den kulturella vården, tycks de inse att den skulle motverka i
            stället för att främja sin uppgift, om de värnpliktiga kunde kommenderas
            till un- dervisnings-, uppbyggelse- och nöjesanordningar. Men
            de anser det tydligen inte lika absurt att försöka genom tvångsanordningar
            kommendera fram fromhet och gudsfruktan som det vore att med den
            metoden åstadkomma trevnad och kulturella intressen. Någon motivering
            för tvång i ena fallet och frihet i andra har de sakkunniga inte
            givit. Vad de säger om behovet av en effektiv andlig vård —— ”att
            detsamma icke alltid är känt och erkänt av de unga värnpliktiga
            i den grad, att de av egen drift vilja i full utsträckning se
            det till godo ” — gäller, som de omedelbart erkänner, både det
            ”specifikt religiösa” och ”det allmänt intellektuella behovet
            av kunskap och bildning”. Båda måste således ”väckas”. Att väckelsen
            i det ena fallet mer än i det andra bör åstadkommas eller skulle
            befordras av tvångsanordningar och kommenderingar lämnar de intet
            skäl för. Andra kammarens uttalande 1918, att ”tvånget måste bort
            och rätt ges åt var och en att tvångsfritt få tillgodose sina
            religiösa behov”, är en lika självklar rättighet för de värnpliktiga
            nu. De har ålagts att utbilda sig mili- tärt för landets försvar
            och har ingen skyldighet att därför låta sätta sig under förmynderskap
            i fråga om livsåskådning och andlig självuppfostran.
          </p>
          <pb facs="riksdagen-motions-pdf/data/1939/mot_1939__fk__245/mot_1939__fk__245-003.pdf"/>
          <fw xml:id="i-JiAsPGanp12KEKK8eq3tor">
            Motioner i Första kammaren, Nr 245. 9
          </fw>
          <p xml:id="i-A1JzBnQQ1ST12n6fSpNnuU">
            Intoleransen mot oliktänkande har för övrigt skärpts under de
            år som förflutit mellan sakkunnigutlåtandena av 1921 och 1938.
            Trots all den möda som de 1918 tillkallade sakkunniga gjort sig
            för att krångla sig undan an- klagelsen för den i tvångsgudstjänster
            liggande kränkningen av religions- och samvetsfriheten (sid. 87—90)
            för alla som inte deltaga helt frivilligt, medge de oförbehållsamt
            att deras försvar dock inte räcker till för folk ”som på allvar
            besjälades av annan religiös övertygelse än den som därvid förkunnades”.
            Därför anser de också att befrielse från deltagande bör be- viljas
            envar, som av sin religiösa åskådning föranledes att anhålla därom.
            Inte ens det undantaget vill de 1937 tillkallade sakkunniga medgiva.
            Vis- serligen bör inte alltför stor vikt läggas på denna större
            vidsynthet hos 1918 års sakkunniga. De utgår nämligen ifrån att
            endast en kristen åskådning kan kallas för religiös och anser
            nog alla indifferenta och mot den kristna bekännelsen direkt inställda
            personer som oberättigade till full religions- och samvetsfrihet.
            Dessa stämplas som representanter för gudlöshet och religionsförakt.
            Uttryckligen ömma de sakkunniga i sin månhet om ”reli- gions-
            och samvetsfrihet” endast för de mest bigotta och ofördragsamma
            kristna, de som ”hava en religiös åskådning så införlivad med
            vissa tros- och lärosatser, att en förkunnelse, som ej direkt
            och uttryckligen anslöte sig därtill, komme att för dem te sig
            såsom ett försök att förleda till avfall”. Tydligt är emellertid
            att med den formulering de sakkunniga nödgats giva sin bestämmelse
            för befrielse från tvångsgudstjänsterna, konsekvensen krä- ver
            att varje religiös betänklighet mot personligt deltagande måste
            till- erkännas vitsord. Därför måste förslaget i sakkunnigbetänkandet
            av år 1938 anses som ännu mera kränkande för samvetsfriheten.
            Det föreliggande förslaget kommer emellertid, om det av riksdagen
            god- kännes, att bekräfta båda sakkunnigutlåtandenas uppfattning
            om de sven- ska medborgare, vilka inte ansluta sig till någon
            kristlig bekännelse, som mindervärdiga i förhållande till de kristna,
            varför de inte bör ha samma rätt till full religions- och samvetsfrihet
            vid fullgörandet av sin värnplikt. Ty den rätten har ingen oförkränkt
            som tvingas deltaga i religionsutövning och kulthandling mot sin
            önskan. Deltagande i betydligt enklare kulthand- lingar som den
            romerska statsreligionen krävde av sina soldater fördömdes av
            de första kristna, och deras martyrium för den sakens skull uppställes
            fortfarande som föredömlig ståndaktighet för oss. Men de kristna
            kyrkorna tyckas alltjämt vara mycket ömtåliga för övergrepp mot
            deras anhängares samvetsfrihet, under det att de för bekämpande
            av andras åskådningar inte är benägna att begränsa sig till användande
            av andens vapen utan gärna gripa till våldets, i kraft av sin
            sociala maktställning. Såsom i förevarande fall. Ty här har organisationen
            av den religiösa vården vid truppförbanden utbyggts mycket fastare
            och frikostigare än organisationen för den kultu- rella vården,
            så att möjligheterna att med andens vapen utan kommende-
          </p>
          <p xml:id="i-RMh4aMAK2rYZzzo3PEscWn">
            &gt;
          </p>
          <p xml:id="i-KkXexU8n8YZMWcGjeYxfWD">
            Bihang till riksdagens protokoll 1939. saml. Nr 3 243—245, 2
          </p>
          <pb facs="riksdagen-motions-pdf/data/1939/mot_1939__fk__245/mot_1939__fk__245-004.pdf"/>
          <fw xml:id="i-ARwakib131jbBPvNaftj1T">
            10 Motioner i Första kammaren, Nr 245.
          </fw>
          <p xml:id="i-BFTQayHKqZH6hLGQG3U9Mz">
            ring och tvång nå fram till de värnpliktigas religiösa intresse
            blivit väsent- ligt starkare än för väckandet av deras kulturintressen
            i övrigt. Det kan emellertid inte vid ordnandet av den andliga
            vården för den värnpliktiga ungdomen vara förenligt med statens
            vare sig intresse eller värdighet att trycka denna kränkande mindervärdighetsstämpel
            på de sven- ska medborgare, som inte bekänna sig till någon kristen
            åskådning och ut- lämna dem till tvångsuppfostran i en statsreligion.
            Grundlagen garanterar även icke kristna svenska medborgare religiös
            okränkbarhet. Principiellt kan det inte anses ligga något mera
            berättigat i att ett land vill påtvinga sina medborgare en viss
            religiös åskådning genom en skickligt lagd propaganda- organisation
            vid truppförbanden än att ett annat land i sina koncentrations-
            läger vill uppfostra t. ex. bekännelsekristna och marxister till
            den i sitt tycke enda berättigade fosterländska livsinställningen.
            I ett fritt demokratiskt land borde en sådan uppdelning av nationen
            i en rättrogen livsuppfattning å ena sidan och åt de rättrognas
            omvändelseförsök utlämnade villfarande livs- åskådningar å den
            andra vara orimlig. Hur en sådan uppdelning skall kunna stärka
            fosterlandskänslan och försvarsviljan hos de till deltagande i
            den kristna kulten tvångskommenderade medborgarna är svårt att
            förstå. Den religiösa vården anses dessutom böra tillförsäkras
            ytterligare infly- tande genom att militärpastorn skall vara självskriven
            representant i det kulturella utskottet vid truppförbandet. I
            årtionden fördes för folkskolans vidkommande en ofta bitter strid
            för avskaffande av pastors självskrivenhet i skolrådet. Det finns
            inga bärande skäl för upptagande av denna förlegade och i vår
            lagstiftning avförda självskrivenhet för pastor i ledningen av
            det militära folkbildningsarbetet. Då det således inte från någon
            synpunkt kan anses vara lämpligt för styr- kan och sammanhållningen
            vid våra truppförband med anordningar för den andliga vården som
            kan föranleda religiösa stridigheter mellan grupper av värnpliktiga
            med olika religiös uppfattning och varje värnpliktig bör vara
            garanterad full okränkbarhet i sin religions- och samvetsfrihet,
            hem- ställer jag, att riksdagen vid beslut i anledning av Kungl.
            Maj:ts för- slag i proposition nr 139 rörande den andliga vården
            vid för- svarsväsendet måtte uttala sig mot anordnandet av obligato-
            riska gudstjänster och andaktsövningar samt ävenledes mot pastors
            självskrivenhet i de föreslagna kulturella utskotten vid truppförbanden.
          </p>
          <p xml:id="i-2w78nh5TwXHtyQTu2c7DM7" type="date">
            Stockholm den 14 mars 1939. Oscar Olsson. I motionens syften
            instämmer
          </p>
          <p xml:id="i-GN95J5FYDKWSBeZxxa71DC">
            Knut Petersson.
          </p>
          <p xml:id="i-9Fx8stCemvLVASiNsidhGt">
            Victor Pettersons Bokindustriaktiebolag, Stockholm 1939
          </p>
        </div>
      </div>
    </body>
  </text>
</TEI>
