<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198788-KU-00225">
  <teiHeader>
    <fileDesc>
      <titleStmt>
        <title>om vissa grundlagsändringar</title>
        <author corresp="r-0 i-WCrN5vpCNm6z9SvfXfby4e">av Alf Svensson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om vissa grundlagsändringar</title>
          <idno type="rdwebb">GB02K225</idno>
          <rs type="number">K225</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GB02K225/text</ref>
          <ref type="dokument_url_html">http://data.riksdagen.se/dokument/GB02K225</ref>
          <ref type="dokumentstatus_url_xml">http://data.riksdagen.se/dokumentstatus/GB02K225</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>av Alf Svensson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-WCrN5vpCNm6z9SvfXfby4e</idno>
            <name>Alf Svensson</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DPVkBdWiVsZrkX8jyPbdrm" type="signed"/>
        <correspContext corresp="i-DPVkBdWiVsZrkX8jyPbdrm">
          <note type="signatory" corresp="r-0"/>
          <note type="signatory" corresp="i-WCrN5vpCNm6z9SvfXfby4e"/>
        </correspContext>
        <correspAction xml:id="i-9hwCouRLEo5MaEZfQ9n7nk" type="submission">
          <date when="1988-01-26"/>
        </correspAction>
        <correspAction xml:id="i-UhNTYm4NmGuFwjfaa4dfFU" type="dismissal">
          <date when="1988-02-01"/>
        </correspAction>
        <correspAction xml:id="i-8dkGHGfmwyAC3dvVK2SqBJ" type="referral">
          <date when="1988-02-02"/>
        </correspAction>
        <correspAction xml:id="i-5ck5xVxis97anqxyGckuZB" type="assigned">
          <date when="2014-11-19"/>
          <time when="16:33:14"/>
        </correspAction>
        <correspContext corresp="i-5ck5xVxis97anqxyGckuZB">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_k_225/mot_198788_k_225-001.pdf"/>
      <div xml:id="i-2THrGoUaGhCKz1jwm4gVdX" type="motHeader">
        <div xml:id="i-XwHD6kS9UMoLbMhEFQwvT7" type="motTitle"/>
        <div xml:id="i-Mwk3KSMsN1PcXtgKUmPcSE" type="motSubmissionInfo"/>
      </div>
      <div xml:id="i-Mu2i8QbHPGXasCzWwAfX1G" type="motBody">
        <div xml:id="i-9pgMreE2VEsNUTqY7k8m1G">
          <p xml:id="i-VqhxWurUXxceNfRviE2cg1">
            Motion till riksdagen 1987/88:K225
          </p>
          <p xml:id="i-SZLH4wxUtr4FrKzZ3tr1Uz">
            av Alf Svensson (c) om vissa grundlagsändringar
          </p>
          <p xml:id="i-N4AzT7Mh9mowHLhFckHQrX">
            Demokratin är till sin grundläggande karaktär en process. Det
            statiska samhället har lämnat demokratin. Demokratin är det ständiga
            sökandet efter en grundläggande överensstämmelse om dess innehåll
            och dess uttrycksfor- mer. Demokratin måste ständigt erövras åter.
            Vi kristdemokrater är övertygade om att en verklig samhällsgemenskap
            inte kan skapas utan demokrati och att en verklig demokrati bara
            kan byggas upp när den leds utifrån målet om en samhällsgemenskap.
            Demokrati handlar inte om majoritetsstyrelse utan om något vida
            mer. Den danske statsrättsprofessorn Alf Ross, som ju är en av
            efterkrigstidens mest framstående analytiker av demokratin, har
            definierat demokratin på följande sätt:
          </p>
          <p xml:id="i-Ngs7o8DY93s7LoSa6uAJQE">
            Idealtypen är den statsform i vilken de politiska funktionerna
            med maximal intensitet, effektivitet och extensitet utövas av
            folket på parlamentarisk nivå.
          </p>
          <p xml:id="i-Raz3Hi9xkdbYLaygJqwUw7">
            Med intensitet avses omfånget av den personkrets som får tillstånd
            att delta i omröstningar och val. I praktiken handlar det om rösträtten
            och dess verkningar. Effektiviteten handlar om den verkningsgrad
            varmed folket förmår göra sina synpunkter gällande. I den mån
            folket verkar genom sina representanter beror effektiviteten på
            styrkan av den kontroll som folket kan utöva över sina representanter,
            vilket bl. a. är beroende av valperiodernas längd och valsystemens
            övriga konstruktion. Extensiteten handlar om omfattningen vari
            det folkliga inflytandet och kontrollen består, dvs. graden av
            verklig styrelse. Sverige har under lång tid utvecklat en demokratisk
            tradition. Varje demokrati riskerar dock att fastna i olika former.
            Varje maktstruktur tycks ha en inneboende tendens att söka konservera
            den egna maktstrukturen. Även i Sverige har sådana tendenser utvecklat
            sig. En levande demokrati förutsätter en politisk öppenhet och
            en förmåga att låta nya opinioner bland folket ta sig nya uttryck.
            Rent historiskt har det varit så att nya grupper som vuxit fram
            har inneburit en vitaliserad demokrati. Det är därför viktigt
            att debatten och initiativen kring vår författning hålls levande.
            I denna motion kommer att beröras områden som har med alla tre
            dimensionerna av demokratidefinitionen att göra. Det gäller valsystemets
            inställning rörande mandatfördelningsspärren i val till riksdagen,
            utlands- svenskars rösträtt och valperiodens periodicitet och
            valdagens inplacering. Dessutom föreslås inrättande av en författningsdomstol.
          </p>
          <p xml:id="i-L8Ex4NDshUNHoTvjySMyqr">
            1
          </p>
          <pb facs="riksdagen-motions-pdf/data/198788/mot_198788_k_225/mot_198788_k_225-002.pdf"/>
          <p xml:id="i-H4k12Yz1jUp45MbYJqzxgC">
            Skilda valdagar
          </p>
          <p xml:id="i-M6YCcLBGkuVAzVFCRkdFd1">
            Den gemensamma valdagen för val till riksdag, kommunfullmäktige
            och landsting var ett utslag av en fyrpartikompromiss i samband
            med författ- ningsrevisionen i slutet på 60-talet. Denna kompromiss
            har inget egenvärde. Det finns uppenbara nackdelar med gemensam
            valdag. Landstings- och kommunpolitiken riskerar att hamna i skymundan.
            Inte minst storleken på de kommuner som bildats efter kommunsammanslagningarna
            har medfört att lokala frågor kommit helt i skymundan i valrörelsearbetet.
            Detta har lett till att många lokala småpartier har dykt upp bl.
            a. därför att man uppfattar ett ointresse för kommunpolitiken
            från de partier som även deltar i riksdagsvalrörelsen. Detta kan
            leda till att den kommunpolitiska debatten snedvrids. Nya lokala
            partier kan ha en stor betydelse för en vitaliserad kommundemokrati,
            men det finns också en risk för att de koncentrerar sig på en
            enda fråga till förfång för helheten. Åtskilda valdagar där riksdagsvalet
            placeras för sig och landstings- och kommunvalen för sig vore
            därför en viktig åtgärd. Även om rikspolitiken aldrig helt kan
            undgå att påverka lokala val så kan en sådan ordning leda till
            att partierna och väljarna i högre grad kan fokusera den lokala
            politiken i landsting och kommuner. Det skulle med andra ord leda
            till en förbättrad effektivitet i demokratin.
          </p>
          <p xml:id="i-NFpUVsLLCKuz3JfAE68oMe">
            Fyraåriga mandatperioder
          </p>
          <p xml:id="i-A4XHYgrx8gJU7zBNMHzc7d">
            Den treåriga mandatperioden var en konsekvens av den gemensamma
            valdagen. Det ansågs att det inte borde gå alltför lång tid mellan
            val. Om de tidigare tvåårsintervallerna skulle ersättas med en
            fyraårig mandatperiod och gemensam valdag så ansågs tidsrymden
            mellan valen bli alltför stor för väljarna. Därför valde man treåriga
            perioder. Detta har inneburit en försämrad demokratisk extensitet.
            En regering får alltför kort period på sig att genomföra det program
            som den blivit vald på. Det finns därför också anledning att återgå
            till fyraåriga mandatperioder både för riksdag och de lokala organen.
          </p>
          <p xml:id="i-V4oegisuPiyLB2haqnziJR">
            Mandatfördelningstekniken
          </p>
          <p xml:id="i-2G6VynDh59CWAJWD9zAEcL">
            I kravet på demokratins intensitet och effektivitet ligger att
            väljarnas inställning till de politiska partierna skall ges ett
            rimligt genomslag i parlamentets sammansättning. I princip bör
            gälla att varje röst skall ha lika värde för utdelning av mandat.
            I Sverige har man delvis beskurit denna princip genom mandatfördelningsspärrar
            i valet till riksdagen. En valsedels- beteckning måste uppnå minst
            fyra procent av giltiga valsedlar i hela riket för att få delta
            i fördelningen av mandaten. Det enda undantaget är om en valsedelsbeteckning
            uppnår minst tolv procent i en enskild valkrets. Då kan riksdagsmandat
            erhållas där. Dessa mandatfördelningsspärrar brukar motiveras
            utifrån behovet av stabila regeringsmajoriteter. Syftet sägs vara
            att undvika partisplittring. I och för sig finns det skäl som
            talar för att det vore bra med stabila regeringsmajo- riteter,
            men sådana hör till sällsyntheterna i Sverige trots detta valsystem.
          </p>
          <p xml:id="i-P7Saae6iRVoiKMeb1nP7Tp">
            Mot. 1987/88 K225
          </p>
          <p xml:id="i-GpfiWDhBt2ntZm67Ahgspg">
            12
          </p>
          <pb facs="riksdagen-motions-pdf/data/198788/mot_198788_k_225/mot_198788_k_225-003.pdf"/>
          <p xml:id="i-JNbwqrhAMgwxAHNpS7pKBb">
            Det normala har alltsedan 1970 års val varit att Sverige har
            en minoritetsrege- ring. Majoritetsregeringar tillhör undantagen.
            Det finns heller inga garantier för att stabila regeringsunderlag
            etableras bara för att det finns en kraftig mandatfördelningsspärr.
            Danmark brukar ofta åberopas som exempel mot en ändrad svensk
            spärrsituation. Men det är ett illa valt exempel. De små partierna
            har oftast påtagit sig regeringsansvar på ett seriöst sätt. Det
            stora problemet där har varit ett tidvis stort missnöjesparti,
            men det hade inte kunnat utestängas ens med de svenska spärrarna.
            Mandatfördelningsspärrarna är heller inte någon garanti för att
            inte ett stort antal partier skall kunna etableras i riksdagen.
            I t. ex. 1982 års val fanns det fyra politiska partier som befann
            sig i närheten av de fyra procenten. Mandatfördelningsspärren
            på fyra procent har tämligen abrupta effekter. Valsedelsbeteckningar
            som samlar strax över 200 000 röster blir helt utan mandat medan
            beteckningar som samlar strax över 220 000 röster får minst 14
            mandat. Dessa tröskel- eller falluckeeffekter är helt orimliga.
            I vissa fall kan det leda till att en mycket stor del av svenska
            folket saknar representation i landets parlament. Demokratins
            intensitet och effektivitet blir lidande i en sådan situation.
            Man kan ha förståelse för att valsystemet inte alltför mycket
            skall uppmuntra till partibildningar utifrån opportunistiska vindar,
            men samtidigt är det viktigt att valsystemet heller inte diskriminerar
            nya politiska rörelser genom helt orimliga tröskeleffekter. Det
            måste finnas dynamik och möjlig- het till vitalisering i det demokratiska
            systemet. Det svenska valsystemet har alltför litet av detta;
            det tillhör i själva verket de mest rigida i västvärlden. Det
            finns självklart olika tekniska lösningar för att göra det svenska
            valsystemet mer representativt för väljaropinionen. I debatten
            framställs gärna en handlingsduglig riksdag som motpol till en
            vitaliserad demokrati öppen för nya politiska opinioner. Men det
            behöver inte vara motstridiga krav om man avstår från en absolut
            millimeterrättvisa när det gäller riksproportionaliteten. Och
            det har man ju redan gjort genom nuvarande system. Om en absolut
            millimeterrättvisa skulle gälla skulle ju de mandat som inte fördelas
            till partibeteckningar under fyra procent egentligen vara obesatta
            i riksdagen. Redan nu förekommer alltså en viss överrepresentation
            för partierna i riksdagen. Systemet med fyraprocentsspärren vid
            fördelning av mandaten bör avvecklas. Det bör också påpekas att
            man skulle slippa alltför kraftiga marginaleffekter i mandatfördelningen
            om nuvarande riksspärr på fyra procent ersattes med en intrappningsskala.
            För partier är det ju viktigare att ha någon representation i
            parlamentet än att stå utanför helt i ett system med kraftig initialspärr.
            Ett sådant system skulle göra valsystemet smidigare och leda till
            en ökning av demokratins intensitet och effektivitet. En annan
            väg att gå är att kraftigt minska antalet mandat i riksdagen.
            Då kommer den jämkade uddatalsmetoden att i sig innebära en mandatfördel-
            ningsspärr som vore tillräcklig utifrån rimliga skäl. Ett genomförande
            av detta förutsätter dock en viss självövervinnelse hos ett stort
            antal riksdagsle- damöter. Sett i detta perspektiv är troligen
            ett intrappningssystem det bästa alternativet.
          </p>
          <p xml:id="i-9eLZA7e8vFy7DGJG6FY4JR">
            Mot. 1987/88 K225
          </p>
          <p xml:id="i-2Hy3mHL88PcAt6Dwhcpq9o">
            13
          </p>
          <pb facs="riksdagen-motions-pdf/data/198788/mot_198788_k_225/mot_198788_k_225-004.pdf"/>
          <p xml:id="i-Gw4vUSb9fcBxCNNHHSpSZt">
            Kristdemokratiska samhällspartiet vill dock betona att den principiella
            inställningen partiet har är att kraftiga spärrar i valsystemet
            inte har något värde i sig. Med hänsyn till det rådande opinionsläget
            vill kds dock föreslå ett intrappningssystem vid val till riksdagen
            enligt följande modell: Valsedelsbeteckningar som erhållit minst
            en procent av rösterna i hela riket deltar i fördelningen av de
            fasta valkretsmandaten. I enskild valkrets får valsedelsbeteckning
            deltaga i fördelningen av valkretsens fasta mandat, om beteckningen
            uppnått minst åtta procent av rösterna i valkretsen. För valsedelsbeteckningar
            som uppnått en procent men ej fyra procent av rösterna utgår utjämningsmandat
            på följande sätt: beteckning som erhållit en procent av rösterna
            men ej 1,5 procent tilldelas ett utjämningsmandat, i intervallet
            1,5-2 procent utgår två mandat, i intervallet 2-2,5 procent utgår
            tre mandat, osv. för varje halvprocentintervall upp till fyra
            procent. Högst sex utjämningsmandat kan därmed tilldelas sådan
            valsedelsbeteckning. Vid fördelningen av utjämningsmandat till
            sådan beteckning skall också hänsyn tas till antalet erhållna
            valkretsmandat. Har sex fasta valkretsmandat eller flera erhållits
            tilldelas inte utjämningsmandat. Om utjämningsmandat tillde- las
            skall det totala antalet, alltså valkretsmandat och utjämningsmandat,
            uppgå till högst sex mandat. För valsedelsbeteckningar med minst
            fyra procent av rösterna sker en proportionell fördelning enligt
            nuvarande modell efter det att de mandat som tilldelats valsedelsbeteckningar
            med mindre än fyra procent av rösterna har avräknats. Exempel
            på motionens förslag om mandatfördelning: Om röststödet för de
            olika partierna i 1985 års val används för att undersöka effekterna
            av kds-förslaget så erhålls (utan valsamverkan) följande mandatfördelning
            med faktiskt utfall för valet 1985 inom parentes: moderaterna
            77 mandat (76), centerpartiet 35 mandat (43), folkpartiet 51 mandat
            (51), socialdemokraterna 160 mandat (159), vänsterpartiet kommu-
            nisterna 19 mandat (19), kristdemokraterna 5 mandat (1) och miljöpartiet
            2 mandat (0). I konsekvens med förslaget till ändring av RF ovan
            bör riksdagsordningens bestämmelser om partigrupper ”som motsvarar
            partier med minst fyra procent av rösterna i hela riket” ändras
            till ”som motsvarar partier med minst en procent av rösterna i
            hela riket”. Regeringsformens användning av begreppet parti (3
            kap. 7 $) bygger inte på en relevant partidefinition utan är egentligen
            tillkommen för att reglera fördelningen av mandaten i riksdagen
            efter ett val. Med parti avses i gängse språkbruk en politisk
            sammanslutning som på olika nivåer arbetar både under och mellan
            valen. Det är närmast begreppet politiskt parti såsom juridisk
            person som avses när begreppet används i dagligt tal. Det kan
            också nämnas att även riksdagsordningen har en liknande icke allmängiltig
            ”partidefinition” vad avser val inom riksdagen. Det relevanta
            och adekvata begreppet som bör användas i lagtexter av denna typ
            är närmast valsedelsbeteckning i stället för parti. Utformning
            av regeringsformens 3 kap. 7 $, 8 $ samt 9 $ enligt vår modell
            skulle kunna ske på följande sätt:
          </p>
          <p xml:id="i-V7uowPepzfoMtk57UssPta">
            Mot. 1987/88 K225
          </p>
          <p xml:id="i-YTAEWf5Bsh7s2cDkHkS5Ru">
            14
          </p>
          <pb facs="riksdagen-motions-pdf/data/198788/mot_198788_k_225/mot_198788_k_225-005.pdf"/>
          <p xml:id="i-W4oLVKv6VALvv4bFBRL8tA">
            3 kap. 7$
          </p>
          <p xml:id="i-BQxv6jiV47fi1ZCAmBAZnF">
            Mandaten fördelas mellan valsedelsbeteckningar. Endast valsedelsbeteckningar
            som har fått minst en procent av rösterna i hela riket är berättigade
            att deltaga i fördelningen av mandaten. Valsedelsbe- teckning
            som har fått färre röster deltager dock i fördelningen av de fasta
            valkretsmandaten i valkrets, där beteckningen har fått minst åtta
            procent av rösterna.
          </p>
          <p xml:id="i-8oRodEtsCNH4dVaCJJ4PwF">
            8$
          </p>
          <p xml:id="i-7UhpmyzDE3vaMcuzFRrSBq">
            De fasta valkretsmandaten fördelas på varje valkrets proportionellt
            mellan valsedelsbeteckningarna på grundval av valresultatet i
            valkretsen. För valsedelsbeteckningar som erhållit minst en procent
            men ej fyra procent av rösterna i hela riket görs följande fördelning
            av utjämningsman- daten. Beteckning som erhållit en procent men
            ej 1,5 procent av rösterna tilldelas ett mandat. För varje ytterligare
            halvprocentsintervall upp till fyra procent av rösterna tilldelas
            ett mandat, dock så att fasta valkretsmandat och utjämningsmandat
            uppgår till högst sammanlagt sex mandat. Har sådan valsedelsbeteckning
            erhållit sex eller flera fasta valkretsmandat bortses från beteckningen
            vid fördelning av utjämningsmandat. De återstående utjämningsmandaten
            fördelas mellan valsedelsbeteck- ningar på minst fyra procent
            av rösterna i hela riket så, att fördelningen av alla mandat i
            riksdagen, med undantag av de mandat som har tillfallit valsedelsbeteckningar
            med mindre än fyra procent av rösterna, blir propor- tionell mot
            de i fördelningen deltagande beteckningarnas röstetal i hela riket.
            Har valsedelsbeteckning vid fördelningen av de fasta valkretsmandaten
            erhållit flera mandat än som motsvarar den proportionella representationen
            i riksdagen för valsedelsbeteckningen, bortses vid fördelningen
            av utjäm- ningsmandaten från beteckningen och de fasta valkretsmandat
            den har erhållit. Sedan utjämningsmandaten har fördelats mellan
            valsedelsbeteck- ningarna tillföres de valkretsar. Vid mandatfördelningen
            mellan valsedelsbeteckningarna användes udda- talsmetoden med
            första divisorn jämkad till 1,4, utom vid fördelning enligt andra
            stycket.
          </p>
          <p xml:id="i-Mr12tJg8grX3nXtM4bvA71">
            9$
          </p>
          <p xml:id="i-9gcXC7wyBu8REoAVhBzXWY">
            För varje mandat som en valsedelsbeteckning erhållit utses en
            riksdagsle- damot samt ersättare för honom.
          </p>
          <p xml:id="i-Fn5M7Hmei7BYANJoQL7WL8">
            Svensk medborgares rösträtt
          </p>
          <p xml:id="i-WHePjRzJX8fsrPNFHbXXvu">
            Med ett enkelt riksdagsbeslut kan svenska medborgare som vistas
            utomlands fråntas sin rösträtt. Skyddet för denna rösträtt behöver
            förstärkas och inskrivas i grundlagen. Rösträtt vid val till riksdagen
            bör tillkomma svensk medborgare som är eller någon gång varit
            bosatt i riket. Det torde vara naturligt att knyta rösträtten
            i riksdagsval mycket fast till medborgarskapet.
          </p>
          <p xml:id="i-BByGpuq2gsTmY244Qzk9ni">
            Författningsdomstol
          </p>
          <p xml:id="i-HQwJXs2MYhdGSLDS1QUgLx">
            Det finns flera skäl att ha en rättslig myndighet som granskar
            samstämmighet mellan grundlag och annan lagstiftning. Det föreligger
            visserligen en generell
          </p>
          <p xml:id="i-HswsP6wQYq5SUHgqK26Muq">
            Mot. 1987/88 K225
          </p>
          <p xml:id="i-7QTtrrM1VLsoRdxY9TwHcC">
            15
          </p>
          <pb facs="riksdagen-motions-pdf/data/198788/mot_198788_k_225/mot_198788_k_225-006.pdf"/>
          <p xml:id="i-LiuLiLzqNBSamYr74fJWXX">
            lagprövningsrätt för svenska domstolar, men den saknar i stort
            sett praktisk betydelse. Speciellt när det gäller frågor kring
            den politiska demokratin finns det skäl att grundlagen och vallag
            kan få prövas utifrån strikt juridiska aspekter. Viktiga frågor
            kring valen hanteras nu av valprövningsnämnden, som ju är, bortsett
            från ordföranden, en helt partipolitiserad institution. Det finns
            också exempel på att man i den politiska debatten har saknat förmåga
            att på ett korrekt sätt tolka innebörden av grundlagsparagrafer.
            En författningsdomstol skulle i sådana lägen kunna betyda mycket
            för en korrekt information till allmänheten. Även den mest hängivne
            partipolitiker borde kunna inse betydelsen av en partipolitiskt
            oavhängig, ojävig, juridisk myndighet som kan avgöra tvister mellan
            de olika partipolitiska synsätten i frågor av stor juridisk betydelse.
            En författningsdomstol skulle också kunna ha stor betydelse när
            det gäller enskilda medborgares mänskliga rättigheter. Det är
            ju en något märklig process att svenska medborgare som anser sig
            ha fått sina mänskliga rättigheter kränkta skall behöva gå till
            Europadomstolen för att få sin rätt prövad.
          </p>
          <p xml:id="i-7Wg9mhr4fkVAugcEpHQP9E">
            Hemställan
          </p>
          <p xml:id="i-HengUPYAYEt5XZADtib5n6">
            Med hänvisning till det anförda hemställs 1. att riksdagen hos
            regeringen begär förslag till förändringar av grundlagen så att
            åtskilda valdagar och fyraåriga mandatperioder införs, 2. att
            riksdagen hos regeringen begär grundlagsförslag i syfte att ersätta
            nuvarande mandatfördelningsspärr vid val till riksdagen med ett
            intrappningssystem enligt vad som anförts i motionen, 3. att riksdagen
            hos regeringen begär förslag till ändring av grundlagen i syfte
            att skydda rösträtten för svenska medborgare bosatta utomlands
            i enlighet med vad som anförts i motionen, 4, att riksdagen hos
            regeringen begär förslag till inrättande av författningsdomstol
            i enlighet med vad som anförts i motionen.
          </p>
          <p xml:id="i-22REEbuTyHg7T27WTxqypr">
            Stockholm den 25 januari 1988
          </p>
          <p xml:id="i-9dcMRD5KrUvugWGBYNaUsh">
            Alf Svensson (c)
          </p>
          <p xml:id="i-FKY7RS4BA5vCk7t9URiFYz">
            gotab Stockholm 1988 14466
          </p>
          <p xml:id="i-FsUQ9JPojBgnyw5aRSHcqa">
            Mot. 1987/88 K225
          </p>
          <p xml:id="i-SDUP4rwojhMhRf2V3KojA2">
            16
          </p>
        </div>
      </div>
    </body>
  </text>
</TEI>
