<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SoU-01299">
  <teiHeader>
    <fileDesc>
      <titleStmt>
        <title>FN:s barnkonvention blir svensk lag</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:1299 av Jan Lindholm (MP)</title>
          <idno type="rdwebb">H4021299</idno>
          <rs type="number">1299</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H4021299/text</ref>
          <ref type="dokument_url_html">http://data.riksdagen.se/dokument/H4021299</ref>
          <ref type="dokumentstatus_url_xml">http://data.riksdagen.se/dokumentstatus/H4021299</ref>
          <ref type="docx">http://data.riksdagen.se/fil/6C8CFE9F-3722-49C0-82A4-8E0F34E42617</ref>
          <ref type="pdf">http://data.riksdagen.se/fil/6FC6F0F4-AC0A-434A-826B-EFD657E38D69</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-QUfdW5rmxDSvWwXzxSksD5" type="signed"/>
        <correspContext corresp="i-QUfdW5rmxDSvWwXzxSksD5">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-ED3rtgGtK1DKEJgCJNuJ5e" type="submitted">
          <date when="2016-10-04"/>
          <time when="12:35:00"/>
        </correspAction>
        <correspAction xml:id="i-3ZLZYwnaBWAGJ9f97mpweb" type="reviewed">
          <date when="2016-10-04"/>
          <time when="13:52:16"/>
        </correspAction>
        <correspAction xml:id="i-JezSk8t9wMmX2hoRf8wbUr" type="referred">
          <date when="2016-10-14"/>
        </correspAction>
        <correspAction xml:id="i-5cRGtT3zK3YykUpwDs3Qk5" type="assigned">
          <date when="2018-03-21"/>
          <time when="16:58:57"/>
        </correspAction>
        <correspContext corresp="i-5cRGtT3zK3YykUpwDs3Qk5">
          <ref type="assignedTo">Socialutskottet</ref>
        </correspContext>
        <correspAction xml:id="i-BkdRiMjMvtBwuKUJ4ghV7n" type="behandlas_i"/>
        <correspContext corresp="i-BkdRiMjMvtBwuKUJ4ghV7n">
          <ref type="uppgift">2017/18:SoU13</ref>
          <ref type="ref_dok_id">H501SoU13</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU13</ref>
          <ref type="ref_dok_titel">Socialtjänstfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4VhUvqRDZtbhhqisuLcPNv" type="motHeader">
        <div xml:id="i-JH3XpRnnQP5HDHthpebwhL" type="motTitle">
          Motion till riksdagen 2016/17:1299 av Jan Lindholm (MP) FN:s
          barnkonvention blir svensk lag
        </div>
      </div>
      <div xml:id="i-UxEkTuNyCtFLtvG5mN984E" type="motBody">
        <div xml:id="i-SfcskFghHWZ1ZVpKd9UnE" type="motProposal" subtype="förslag">
          <head xml:id="i-QcRhiMUCETkphajcMfxa4X">
            Förslag till riksdagsbeslut
          </head>
          <list xml:id="i-q8hx3XDanaUk1956S5vjH">
            <item xml:id="i-LtwakpeKiRmusTUhvWB3Ty" sortKey="Yrkande 1">
              Riksdagen ställer sig bakom det som anförs i motionen om att
              göra FN:s barnkonvention till svensk lag och tillkännager detta
              för regeringen.
            </item>
          </list>
        </div>
        <div xml:id="i-SR4cKHQmCMbJSnRSsLf5uC" type="motContent">
          <head xml:id="i-6f4nDBrt52esYy25kj2ANU" type="h1">
            Bakgrund
          </head>
          <p xml:id="i-Kab4Pa16gEpVVDA2N2RPnC">
            Riksdagen har vid upprepade tillfällen valt att avslå ett stort
            antal motioner från flera av riksdagens partier med krav på att
            FN:s barnkonvention ska införlivas i svensk lag. Motivet för avslag
            har varit att svensk lag redan skulle leva upp till åtagandena
            i deklarationen. Så är nog inte fallet i praktiken.
          </p>
          <p xml:id="i-YDSn2gN2dcc8bxoufoKXGe">
            Det finns otaliga exempel på hur barnets bästa inte prövas vare
            sig i statlig eller i kommunal verksamhet. Sverige har haft ett
            gott rykte internationellt, men det faktum att vi inte gjort barnkonventionen
            till lag är en av de svarta fläckar vi dras med. I takt med att
            omvärlden får ökad insikt i hur barn hanteras i Sverige så faller
            vår gloria sakta på sned.
          </p>
          <head xml:id="i-2cxP5dQeHsDup4TLRJgPAc" type="h1">
            Vad innebär barnkonventionen?
          </head>
          <p xml:id="i-75yQCeNREvzQLBTqBtxdpn">
            ”Vid alla åtgärder som rör barn, vare sig de vidtas av offentliga
            eller privata sociala välfärdsinstitutioner, domstolar, administrativa
            myndigheter eller lagstiftande organ, skall barnets bästa komma
            i främsta rummet.”
          </p>
          <p xml:id="i-3dpAEzR6bCcZvT8B9gLawc">
            Detta citat utgör hörnstenen i den av Sverige underskrivna och
            ratificerade FN-konventionen om barn. Ändå kan vi alltför lätt
            konstatera att Sverige inte vid alla åtgärder som rör barn sätter
            barns främsta i första rummet. Varken stat, landsting, kommuner
            eller andra myndigheter sätter alltid barns bästa i främsta rummet.
            Och detta gäller oavsett vilka politiska majoriteter som gäller.
            Varje vecka möts vi av rapporter från massmedier om myndigheters
            övergrepp mot barn, som är klara brott mot barnkonventionen. Allra
            tydligast är detta i behandlingen av flyktingbarn som inte själva
            kan tala för sin sak eftersom de inte behärskar svenska språket.
            Ibland är den tolkning som erbjuds så undermålig att barnet i
            praktiken inte har någon hjälp av den. De barn som saknar vuxna
            anhöriga är mest utsatta.
          </p>
          <head xml:id="i-7xFgLKczivPHi4b6i88LuP" type="h1">
            Hur har Sverige hanterat konventionen
          </head>
          <p xml:id="i-QHcnDDiCTpLvWND1rtNpEJ">
            1993 valde riksdagen att förse utlänningslagen med en portalparagraf
            utifrån barnkonventionen. Man stadgade att ”i fall som rör barn
            skall särskilt beaktas vad hänsynen till barnets hälsa och utveckling
            samt barnets bästa i övrigt kräver”. Portalparagrafen har dock
            blivit fullständigt tandlös. Regelmässigt hänvisar utlänningsmyndigheterna
            till att vikten av en reglerad invandring väger tyngre än portalparagrafen,
            vilket är befängt. En annan internationell konvention, Dublinkonventionen,
            som slår fast att en flykting skall återsändas till första asylland
            i stället för att få sitt ärende behandlat i, i detta fall, Sverige
            väger också i varje läge tyngre än barnkonventionen och utlänningslagens
            portalparagraf. Då inte FN:s barnkonvention är lag i Sverige kan
            heller inget hända om man bryter mot den.
          </p>
          <p xml:id="i-YDqgATLJY5QGr1E8Jjs4Up">
            I Sverige är man barn till dess man fyller 18 år. Trots att en
            hbtq-identitet kan vara stark redan före den åldern och en person
            kan ha lämnat sitt land på grund av förföljelse med hot om grovt
            våld och död tas liten hänsyn till detta vid bedömning av skyddsläget.
            Det är därmed tydligt att Sverige vid upprepade tillfällen kränker
            barns rätt till sin egen identitet. Först när konventionens olika
            paragrafer får status av allmän svensk lag kan vi beivra myndigheters
            brott mot desamma.
          </p>
          <p xml:id="i-Pj47z3LVxuTsGLcEEMLT6z">
            De som påstår att barns rättigheter riskerar att försämras om
            barnkonventionen får status av svensk lag har helt missförstått
            förhållandena. I 41 § barnkonventionen stadgas nämligen: ”Ingenting
            i denna konvention skall inverka på bestämmelser som går längre
            vad gäller att förverkliga barnets rättigheter och som kan finnas
            i (a) en konventionsstats lagstiftning; eller (b) för den staten
            gällande internationell rätt.”
          </p>
          <head xml:id="i-BVebmRGZNxSoFMQkK8iCGd" type="h1">
            Läget efter valet 2014
          </head>
          <p xml:id="i-6tQmBGU5rAZ7FMTs9UXi7Y">
            Den nybildade regeringen har gett tydliga signaler om att man
            har ambitioner vad gäller frågan om att göra barnkonventionen
            till gällande svensk lag. Det är bra men som gammal ledamot av
            riksdagen vet jag att sådana signaler inte betyder att behovet
            av motioner i frågan upphör.
          </p>
          <p xml:id="i-Qme2fe1JiwJQvHXHrziAUj">
            Att frågan om hur barnkonventionen kan införlivas i svensk lag
            nu har utretts är naturligtvis ett steg i rätt riktning men det
            betyder inte att frågan är i hamn. Jag utgår från att det kommer
            att läggas ett antal motioner i denna fråga från oppositionen
            och jag vill bidra på mitt sätt till att hålla trycket uppe i
            frågan. Vidhåller därför mitt tidigare yrkande enligt följande.
            FN:s barnkonvention bör snarast gälla som lag i Sverige, detta
            bör riksdagen ge regeringen till känna som sin mening.
          </p>
        </div>
        <div xml:id="i-X7ScWSxmTggtARhdSMR6QX" type="signatureBlock">
          <list xml:id="i-JaCcqu79LV6YJ7CsYBVZYL">
            <item xml:id="i-7r2touJjA5VgG92pLZjiPh" who="i-VRHymVx7EsX48sg7b5qmpS" type="signature">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
