<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0829/mot_200001_MJ_0829-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            16
          </p>
          <p>
            2000/01 mnr: MJ829 pnr: fp239
          </p>
          <p>
            Motion till riksdagen 2000/01:MJ829
          </p>
          <p>
            av Harald Nordlund (fp)
          </p>
          <p>
            Allemansrätten
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om allemansrätten.
          </p>
          <p>
            Motivering
          </p>
          <p>
            Allemansrätten är en del i vår kultur och en del av vårt kulturarv.
            Den ger oss rätt att röra oss i naturen med en frihet som saknas
            i andra länder, men den kräver också att vi tar ansvar och visar
            hänsyn, att vi respekterar privat egendom, att vi inte skräpar
            ner i naturen. Turister från andra länder som besöker oss uppskattar
            den frihet som allemansrätten ger. Att kunna röra sig fritt i
            naturen, att kunna plocka vilda blommor, svamp och bär. Men det
            finns också en oroande utveckling som accelererat starkt under
            de senaste åren, där allemansrätten utnyttjas för oseriös kommersiell
            vinning. Natur och friluftsliv är de viktigaste beståndsdelarna
            för svensk turistnäring. Hittills har naturen av turistnäringen
            närmast betraktats som en ”fri nyttighet” som har stått gratis
            till förfogande. Många turistföretag drar kommersiell nytta av
            allemansrätten. Sådana synsätt kan inte accepteras. Frågan om
            hur vi skall förvalta och utveckla det kulturarv som allemansrätten
            utgör, hur vi skall kunna skydda oss mot risker som hotar vår
            kultur, vår frihet och våra naturresurser och hur vi skall kunna
            skapa en humanekologisk tillväxt, som motverkar social utslagning
            och miljöförstöring är en nationalekonomisk och politisk fråga
            som måste lyftas upp både till riksplanet och till EU. Liberal
            politik utgår från den enskilda människan. Den enskilda människan
            är också utgångspunkten för liberal miljö- och naturresurspolitik.
            Naturens skönhet och rikedom är viktig för vår livskvalitet. Den
            biologiska mångfalden är en förutsättning för människans överlevnad,
            men också en ständig källa till inspiration och rekreation. Att
            bevara orörd natur, ostörda rekreationsområden
          </p>
          <pb facs="riksdagen-motions-pdf/data/200001/mot_200001_MJ_0829/mot_200001_MJ_0829-0002.pdf"/>
          <p>
            2000/01:MJ829
          </p>
          <p>
            17
          </p>
          <p>
            och biologisk mångfald är därför ett viktigt mål för liberal
            miljö- och natur- resurspolitik. Vår allemansrätt är inte lagreglerad.
            Den är en gammal sedvanerätt. Den stora rörelsefriheten i naturen
            som vi alla har enligt allemansrätten är mycket värdefull. Detta
            är något unikt för vårt land. Här kan man fritt ströva i skog
            och mark, slå upp sitt tält över natten, grilla sin korv över
            öppen eld om brandrisken det tillåter. Det är också fritt att
            plocka bär och svamp, utom i inhägnade områden eller i trädgårdar.
            Allemansrätten är en nationell tillgång, något vi skall värna
            och slå vakt om. Den nya miljöbalkens förslag utgår från att kommersiellt
            organiserade former av friluftsliv på annans mark ingår i allemansrätten.
            Detta framstår i förslaget om anmälan för samråd. Innebörden av
            detta förslag är att samrådsmyndigheten och organisatören av en
            friluftsverksamhet (som är en annan än markägaren) över markägarens
            huvud kan bestämma hur dennes mark ska användas för det tilltänkta
            friluftsändamålet. Det är viktigt att värna allemansrätten. För
            att kunna göra det är det avgörande att den inte missbrukas. Kommersiellt
            organiserad form av friluftsliv på annans mark är därför något
            som bör ligga utanför vad allemansrätten tillåter. Jag anser att
            det rättsläge som fastslogs genom Högsta domstolens dom den 27
            september 1996 i mål T 3651/95 — enligt domstolen föreligger inte
            hinder mot att allemansrätten utnyttjas kommersiellt — måste ändras.
          </p>
          <p>
            Stockholm den 5 oktober 2000 Harald Nordlund (fp)
          </p>
        </div>
      </div>
    </body>
  </text>
</TEI>
