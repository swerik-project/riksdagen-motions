<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0330/mot_200102_MJ_0330-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            26
          </p>
          <p>
            2001/02 mnr: MJ330 pnr: m1632
          </p>
          <p>
            Motion till riksdagen 2001/02:MJ330
          </p>
          <p>
            av Lars Björkman och Jeppe Johnsson (m)
          </p>
          <p>
            De areella näringarnas villkor
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om de areella näringarnas villkor.
          </p>
          <p>
            Motivering
          </p>
          <p>
            De arealanknutna näringarna — jord- och skogsbruk, trädgård,
            jakt och fiske — är, och kommer att förbli, avgörande för försörjningen
            på en stor del av Sveriges lands- och glesbygd. Därför är det
            viktigt att, förutom att skapa ett allmänt förbättrat klimat för
            arbete och företagande, se till att förutsättningarna för de traditionella
            landsbygdsnäringarna förbättras. Produkterna från skogen utgör
            Sveriges viktigaste exportvara och det svenska jordbruket tillhör
            de mest effektiva i världen. Trots detta dras jord- och skogsbruket
            med lönsamhetsproblem, framför allt beroende på omfattande svenska
            särskatter. Grunden för den gemensamma jordbrukspolitiken inom
            EU är att de olika medlemsländernas jordbrukare skall kunna konkurrera
            på likvärdiga villkor. I Sverige har jordbruket produktionsskatter
            på en nivå som ger de svenska lantbrukarna en betydande konkurrensnackdel.
            Vi menar att detta är ohållbart och föreslår därför betydande
            skattesänkningar vad gäller jord- och skogsbrukets skatter på
            diesel och handelsgödsel. När det gäller dieselolja som används
            i skogs- och jordbruket samt arbetsredskap föreslår vi en sänkning
            av skatten med 2,51 kronor per liter till nivån 53 öre per liter.
            I dag beskattas handelsgödselns kväveinnehåll med 1,80 kronor
            per kg kväve. Vi föreslår att kväveskatten helt tas bort. Kadmiumavgiften
            bör däremot vara
          </p>
          <p>
            kvar. De familjeägda jord- och skogsbruksföretagen utgör grunden
            i näringen. Det saknas i dag rimliga möjligheter till generationsväxlingar,
            vilket är en nödvändighet för att de familjeägda företagen skall
            kunna bestå. För företagen, inte minst inom skogs- och jordbruksnäringen,
            är det viktigt att
          </p>
          <pb facs="riksdagen-motions-pdf/data/200102/mot_200102_MJ_0330/mot_200102_MJ_0330-0002.pdf"/>
          <p>
            2001/02:MJ330
          </p>
          <p>
            27
          </p>
          <p>
            skattelagstiftningen vad gäller reavinster inte försvårar eller
            hämmar generationsskiften. Även övriga skatter som påverkar övergången
            från en generation till nästa, såsom arvsskatt och gåvoskatt,
            är ofta förödande. Det finns exempel på barn till jord- och skogsbrukare
            som inte har råd att ärva sina föräldrar på annat sätt än att
            totalskövla eller sönderstycka fastigheten ifråga. Detta minskar
            framtidstron och hämmar utvecklingen på landsbygden. Den socialdemokratiska
            regeringen har satt upp som mål att den ekologiska livsmedelsproduktionen
            skall uppgå till 20 procent av den totala produktionen. Vi anser
            inte att det är politikens uppgift att sätta upp den typen av
            kvantitativa mål. Det är inte fel med alternativa produktionsformer,
            men utgångspunkten måste vara att den ekologiska produktionsvolymen,
            som på vilken marknad som helst, får anpassas till efterfrågan
            utan statlig inblandning. Under överskådlig tid kommer basen i
            det svenska jordbruket att utgöras av den konventionella produktionen
            såväl ur ett produktions- som ett miljöperspektiv. Det konventionella
            jordbrukets konkurrenskraft på den allt mer globaliserade livsmedelsmarknaden
            är avgörande för att åstadkomma en positiv utveckling av den svenska
            landsbygden. Grunden för en hållbar utveckling och en livskraftig
            lands- och glesbygd är därför ett lönsamt och konkurrenskraftigt
            jord- och skogsbruk.
          </p>
          <p>
            Stockholm den 4 oktober 2001
          </p>
          <p>
            Lars Björkman (m) Jeppe Johnsson (m)
          </p>
        </div>
      </div>
    </body>
  </text>
</TEI>
