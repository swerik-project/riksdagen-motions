<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-FiU-00250">
  <teiHeader>
    <fileDesc>
      <titleStmt>
        <title>Akademiska hus</title>
        <author corresp="i-V19ff9MeDZhTGpv5xEprbu">av Leif Pagrotsky (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Akademiska hus</title>
          <idno type="rdwebb">GY02Fi250</idno>
          <rs type="number">Fi250</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GY02Fi250/text</ref>
          <ref type="dokument_url_html">http://data.riksdagen.se/dokument/GY02Fi250</ref>
          <ref type="dokumentstatus_url_xml">http://data.riksdagen.se/dokumentstatus/GY02Fi250</ref>
          <ref type="doc">http://data.riksdagen.se/fil/D6F26D0F-7155-433C-AD1B-8E79AE9A3B07</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V19ff9MeDZhTGpv5xEprbu</idno>
            <name>Leif Pagrotsky</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-McVXhvqUn3rHVNLVQD3W2X" type="signed"/>
        <correspContext corresp="i-McVXhvqUn3rHVNLVQD3W2X">
          <note type="signatory" corresp="i-V19ff9MeDZhTGpv5xEprbu"/>
        </correspContext>
        <correspAction type="numbering" xml:id="i-6meRQQcFtiBfogDN9GvH23">
          <date when="2010-10-28"/>
        </correspAction>
        <correspAction type="submission" xml:id="i-7AeKQLkMva4aZYkRwvUMXR">
          <date when="2010-10-27"/>
        </correspAction>
        <correspAction type="transfer" xml:id="i-VkRsqR23RRVaC1uktyXBcM">
          <date when="2010-10-26"/>
        </correspAction>
        <correspAction type="assigned" xml:id="i-My1ZF1g2eiD5BLjX6SQ8XQ"/>
        <correspContext corresp="i-My1ZF1g2eiD5BLjX6SQ8XQ">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Y6RWeQCG8rMzBzH4dfN6Mq">
            Förslag till riksdagsbeslut
          </head>
          <p xml:id="i-UdvkHiTsGE9J9m6eA8CdmX">
            Riksdagen tillkännager för regeringen som sin mening vad som
            anförs i motionen om Akademiska hus.
          </p>
        </div>
        <div type="motContent">
          <head type="h1" xml:id="i-TY74dJ1B6QGA9roHQqcYLi">
            Motivering
          </head>
          <p xml:id="i-9DTiLqYNZetFcFBHiGizPv">
            Sedan början av 1990-talet förvaltas de statliga fastigheter
            som används av universitet och högskolor i ett aktiebolag, Akademiska
            hus. Tidigare förvaltades de av en myndighet, Byggnadsstyrelsen,
            men på förslag av den förra borgerliga regeringen bolagiserades
            verksamheten. Lärosätena blev fria att hyra av vilken fastighetsägare
            de ville och den statliga fastighetsägaren fick tävla om kunderna
            med nya konkurrenter. Samtidigt blev hyrorna marknadsanpassade.
          </p>
          <p xml:id="i-7f8NCrDtYPMpsSXbYiLnJ3">
            Lärosätena kunde genom att välja att hyra billigare eller genom
            att hushålla med sina lokaler få pengar över till undervisning
            och forskning.
          </p>
          <p xml:id="i-6gtyzy5sv3ce7gXywcfbwy">
            Akademiska hus är ett framgångsrikt bolag som har hävdat sig
            väl i sin nya konkurrensutsatta roll. Bolaget är välskött och
            lönsamt. Fastighetsbeståndet är värt ca 50 miljarder kronor. Dagens
            hyresnivå ger ett driftsöverskott på 1000 kronor per kvadratmeter.
          </p>
          <p xml:id="i-3sxk2Jj4PgdygmaTCneZda">
            Många lärosäten upplever att hyresnivån är hög och att fastighetsägaren
            gör vinster på deras hyror, pengar som istället hade kunnat göra
            nytta i undervisningen eller forskningen istället för att gå till
            aktieutdelning till statsbudgeten. Det upplevs också som att staten
            tar tillbaka genom höga hyror de medel som staten själv anslår
            till verksamheten och att denna rundgång är svår att motivera.
          </p>
          <p xml:id="i-6D8EVZaU44eu2FP7cTZFs2">
            Jag tycker det ligger mycket i dessa synpunkter från universitet
            och högskolor och deras rektorer. Men en återgång till det gamla
            systemet skulle inte främja effektivitet och lokalt beslutsfattande.
            Hyror som avspeglar kostnaderna för lokalerna bör gälla också
            i framtiden. Men de vinster som Akademiska hus gör bör stanna
            kvar i högskolesektorn. De bör återföras till utbildningen och
            forskningen i de lärosäten som är hyresgäster hos Akademiska hus.
            Skattebetalarna bör dock få en ersättning motsvarande statens
            egen upplåningskostnad för det kapital som är nedlagt i fastigheterna.
            Avkastning därutöver, vilket är den dominerande delen av vinsten,
            bör återföras till högskolorna.
          </p>
          <p xml:id="i-2VGqTtKpndtg8j9HSkyjrG">
            Detta kan ske på olika sätt: kontant genom återbäring på hyran,
            genom anslag till utbildning och forskning eller på andra sätt.
            De närmare formerna för hur detta skall ske bör övervägas i samråd
            med lärosätenas rektorer och med studenternas företrädare.
          </p>
          <p xml:id="i-GJ4J1VKLb9Luy9JujEGXRj">
            En omläggning enligt mitt förslag skulle kunna tillföra den högre
            utbildningen betydande resurser utan att driva upp skatterna eller
            belasta statsbudgetens utgiftstak. Bolagets resultat före skatt
            uppgick till ca 800 miljoner kronor för första halvåret 2010 och
            utdelningen till 1,2 miljarder kronor för 2009. Avkastningen hittills
            i år överstiger statens kostnad för det kapital som ligger nedlagt
            i fastigheterna med mer än 100 procent.
          </p>
          <p xml:id="i-UxLyNECYdkB47626qsaJKi">
            Det avkastningskrav som används vid hyressättningen behöver inte
            påverkas av detta förslag.
          </p>
          <p xml:id="i-K7taLcgfBTePoaVBQBAb9C">
            Jag tycker inte Akademiska hus skall drivas med maximal vinst
            som ledstjärna utan som ett allmännyttigt fastighetsbolag där
            vinsten stannar hos den högre utbildningen och forskningen. Detta
            ger också nöjdare hyresgäster och större legitimitet för hyresvärden.
          </p>
        </div>
        <div type="motSignatures">
          <list>
            <item xml:id="i-PJnFTkGZGCMJo4PfQnWG8W" who="i-V19ff9MeDZhTGpv5xEprbu">
              Leif Pagrotsky (S)
            </item>
          </list>
        </div>
      </div>
    </body>
  </text>
</TEI>
