<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1943--fk--00325">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1943/mot_1943__fk__325/mot_1943__fk__325-001.pdf"/>
      <fw xml:id="i-6CPDj7XtjsV5egTvUNAvHt">
        Motioner i Första kammaren, nr 325. 5
      </fw>
      <div xml:id="i-C9ngYWB2c2ABuCG3dYwRcM" type="motHeader">
        <div xml:id="i-NZ5GfvGimE1qDD6FSp3TP6" type="motTitle"/>
        <div xml:id="i-66HD2gR2uZCHwC7ZZicn4a" type="motSubmissionInfo"/>
      </div>
      <div xml:id="i-HQEnhQGd1kx3kKRJQEDLbP" type="motBody">
        <div xml:id="i-2SLZQhPKUox4hpcKewTKux">
          <p xml:id="i-B8iZsWDZSX8z6RrZqbvvsg">
            Nr 325.
          </p>
          <p xml:id="i-JAbn7pFrQ2eyvcjGPEAHse">
            Av herr Anderson, Axel Ivar, i anledning av Kungl. Maj:ts pro-
            position med förslag till lag om tillståndstvång för bygg- nadsarbete.
          </p>
          <p xml:id="i-Wap7xKpcf61RSmM4nU1uE1">
            I proposition till riksdagen, nr 324, har Kungl. Maj:t föreslagit
            riksdagen att antaga förslag till lag om tillståndstvång för byggnadsarbete.
            I fråga om tillämpningsområdet för denna lag har Kungl. Maj:t
            föreslagit ($ 3), att densamma principiellt skall avse alla byggnads-
            och anläggningsarbe- ten, oavsett arbetets art och omfattning.
            Byggnadsverksamhetens omfattning regleras f. n. dels genom gällande
            föreskrifter om arbetsförmedlingstvång och företrädesrätt till
            arbetskraft, dels genom vissa råvaruregleringar, särskilt i fråga
            om byggnadsjärn, dels ock genom statens kontroll av den byggnadsverksamhet,
            som är beroende av statens finansiella medverkan i form av anslag,
            lån eller lånemedgi- vande. I alla dessa olika former utövas en
            ganska ingående kontroll över byggnadsverksamheten. Omfattningen
            av de arbeten, som komma under kontroll, har väsentligt utvidgats
            genom de fr. o. m. den 22 februari 1943 genomförda skärpningarna
            i fråga om rätten att återanställa arbetskraft. Ytterligare inskränkningar
            i byggnadsverksamheten skulle tvivelsutan medföra stora svårigheter
            för näringslivet. För industrien skulle det vara synnerligen olyckligt,
            om den skulle nödgas eftersätta åtgärder för nybygg- nader och
            utvidgningar, som äro nödvändiga för att upprätthålla och för-
            bättra produktionsapparaten. En tidsenlig industriell utrustning
            kommer att bli särskilt värdefull för att möta de svårigheter,
            som fredskrisen och efterkrigstiden med all säkerhet komma att
            ställa. Icke minst för export- industrien är det ett livsvillkor
            att genom fortgående modernisering stän- digt hålla sig fullt
            i nivå med den tekniska utvecklingen. En kontroll över industriens
            investeringar måste därför för att icke medföra ogynnsamma verkningar
            för folkhushållet utövas med stor varsamhet. De motiv, som departementschefen
            anför till förmån för en på lagstift- ningsvägen genomförd skärpt
            byggnadskontroll, synas föga övertygande. Det viktigaste skälet
            förefaller vara att med nuvarande ordning någon kon- troll icke
            utövas över de företag, som utföra byggnadsarbeten med fast an-
            ställda arbetare. Enligt min mening vore det emellertid synnerligen
            olämp- ligt, om jämväl dessa arbeten skulle indragas under kontrollen.
            Företagen skulle på ett icke önskvärt sätt kunna hindras i sin
            normala verksamhet, åsamkas besvär och tidsspillan och många gånger
            även förluster genom tvånget att söka tillstånd till alla slag
            av byggnadsarbeten. Även för re- parations- och underhållsarbeten
            skulle tillstånd krävas.
          </p>
          <pb facs="riksdagen-motions-pdf/data/1943/mot_1943__fk__325/mot_1943__fk__325-002.pdf"/>
          <fw xml:id="i-GoJkcnVw2cAwNaXtb2bsEq">
            6 Motioner i Första kammaren, nr 325.
          </fw>
          <p xml:id="i-2Hc4nGpbs5hAeKEB5Jcv4q">
            Härtill kommer att de fast anställda arbetare, som av företagen
            använ- das för byggnadsarbeten, vid sidan därav vanligen utnyttjas
            för allehanda andra uppgifter vid företaget, såsom skogsarbete,
            lastnings- och lossnings- arbeten samt icke minst såsom reservpersonal
            vid tillfälligt ökat behov av arbetskraft. Det är alltså knappast
            möjligt att genom tillståndsprövning för byggnadsarbeten lösgöra
            ifrågavarande arbetskraft för uppgifter av annan art.
          </p>
          <p xml:id="i-QbKejPYjtRgJanFh8gSCgb">
            Om och i den mån en ytterligare begränsning av byggnadsverksam-
            heten ur allmän synpunkt befinnes oundgänglig, torde åtskilligt
            stå att vinna på den frivilliga överenskommelsens väg. I likhet
            med författaren till den sakkunnigutredning, som ligger till grund
            för propositionen, anser jag, att denna utväg är vida att föredraga
            framför en lagstiftning i ämnet. Framhållas bör även att ett stort
            antal av de i ärendet hörda myndighe- terna och organisationerna
            uttalat sig emot en lagstiftning.
          </p>
          <p xml:id="i-NvP1saCsEHxuAciiZ6XVCL">
            I den till grund för propositionen liggande sakkunnigutredningen
            före- slogos vissa undantag från den nu ifrågasatta lagstiftningen,
            nämligen dels beträffande smärre arbetsföretag, dels ock i fråga
            om reparations- och underhållsarbeten. I förstnämnda hänseende
            förordades en värdegräns, som beträffande husbyggnader sattes
            vid 10—15 000 kronor och i fråga om anläggningar vid 25 000 kronor.
            Reparations- och underhållsarbeten skulle enligt sakkunnigförslaget
            åtminstone till en början läggas utanför tillståndstvånget, oavsett
            arbetenas omfattning.
          </p>
          <p xml:id="i-EAS1dgRE8SB9kRRhZ7qD6t">
            Av propositionen framgår (s. 30) att departementschefen icke
            ansett det möjligt att åstadkomma en fullständig reglering på
            detta område, men att han funnit det böra ankomma på Kungl. Maj:t
            att med hänsyn till det aktuella regleringsbehovet bestämma regleringens
            omfattning. I anslut- ning härtill uttalas (s. 36), att småföretagen
            böra undantagas från till- ståndsprövning. Beträffande reparations-
            och underhållsarbeten har där- emot departementschefen förklarat
            (s. 37), att skäl icke föreligga att un- dantaga dem från tillståndsprövning
            och att det icke heller vore nöd- vändigt eller lämpligt att utan
            tillståndsprövning medgiva utförande av sådana arbeten med fast
            anställda arbetare intill ett visst årligt belopp.
          </p>
          <p xml:id="i-GPAwfDwLha7b3dvnTvvS97">
            De svårighetes, som den föreslagna lagstiftningen skulle åsamka
            indu- strien, skulle icke minst framträda i fråga om tvånget att
            söka tillstånd till alla slags underhålls- och reparationsarbeten.
            Härvid är att märka, att dylika arbeten ofta äro alldeles nödvändiga
            för driftens behöriga gång och icke utan stora olägenheter kunna
            uppskjutas. Stundom få de rent av anses utgöra ett led i själva
            driften. Den dispensregel, som lagförslagets 5 $ innefattar, synes
            otillräcklig för att i detta hänseende tillgodose in- dustriens
            befogade intressen. Möjligheterna att i fråga om underhålls- och
            reparationsarbeten åstadkomma någon nämnvärd minskning i byggnads-
          </p>
          <pb facs="riksdagen-motions-pdf/data/1943/mot_1943__fk__325/mot_1943__fk__325-003.pdf"/>
          <fw xml:id="i-Tea3nTTtbn9KJdkKMzt1XK">
            Motioner i Första kammaren, nr 325. 7
          </fw>
          <p xml:id="i-3gCG3weT6HWpNTMCU8xa2U">
            verksamheten äro säkerligen icke stora, för så vitt man vill
            undvika för industrien olyckliga verkningar av restriktionerna.
            I propositionen har framhållits, att det skulle vara svårt att
            göra en till- fredsställande gränsdragning mellan reparations-
            och underhållsarbeten, å ena, samt en hel del andra arbeten å
            andra sidan. Det råder emellertid en bestämd principiell skillnad
            mellan dessa kategorier så till vida, att med underhåll och reparationer
            huvudsakligen åsyftas att bibehålla ett en gång skapat realkapital
            vid dess tidigare användningsvärde eller produk- tionsförmåga,
            under det att med andra arbeten avses att ändra eller utöka en
            tidigare verksamhet. Att några större praktiska svårigheter skulle
            yp- pas vid denna gränsdragning förefaller knappast troligt, och
            i varje fall torde dessa svårigheter icke bliva större än då det
            gäller att såsom depar- tementschefen tänkt sig från tillståndsprövning
            undantaga de allra minsta byggnadsföretagen. Däremot kan det,
            såsom ovan framhållits, ofta bliva synnerligen svårt att draga
            gränsen mellan å ena sidan reparationer resp. underhåll samt å
            andra sidan vissa åtgärder, som äro att anse som ett led i driften.
            Det må också framhållas, att en åtskillnad mellan reparatio- ner
            resp. underhåll samt andra byggnadsarbeten genomförts på andra
            lag- stiftningsområden, exempelvis inom skatterätten. Som skäl
            för att under lagstiftningen inbegripa reparations- och un- derhållsarbeten
            har departementschefen vidare anfört, att sådana arbeten förekomma
            i så betydande omfattning, att deras undantagande från till- ståndsprövning
            skulle innebära en väsentlig inskränkning i regleringsmöj- ligheterna.
            Någon utredning rörande dessa arbetens omfattning finnes emellertid
            icke vare sig i den sakkunniges promemoria eller i proposi- tionen.
            Begränsar man sig till de arbeten av detta slag, som ur det all-
            männas synpunkt äro mest angelägna i rådande läge, nämligen dem
            som utföras inom industrien, torde det emellertid knappast kunna
            antagas, att arbetena ifråga relativt sett äro av någon mera betydande
            storleksordning. Slutligen borde det vara en icke ringa fördel
            för de av regleringen be- rörda myndigheterna, om från tillståndsprövning
            undantoges reparations- och underhållsarbeten. Ansökningar om
            tillstånd till dylika arbeten kunna eljest väntas inkomma till
            ett högst betydande antal. Åtskilliga omständigheter tala sålunda
            emot att underhålls- och repara- tionsarbeten inbegripas under
            tillståndsprövningen. Under åberopande av det ovan anförda får
            jag hemställa, att riksdagen måtte avslå förevarande proposition,
            samt att, därest detta yrkande icke kan bifallas, från tillståndsprövning
            enligt den föreslagna lagen måtte un- dantagas underhålls- och
            reparationsarbeten.
          </p>
          <p xml:id="i-2VS88qBveztt1bGMf2hMbQ" type="date">
            Stockholm den 15 juni 1943.
          </p>
          <div xml:id="i-K3r3LbfyoA5SdmqqNmmDoi" type="signatureBlock">
            <list xml:id="i-XnZhKzpqNXgWeL2wvifsR8">
              <item xml:id="i-Ex2N4HEwgiNf9JeBRdWPHB" who="i-SfDZtdC5fgukcXJsiu8J9U" type="signature">
                Ivar Anderson
              </item>
            </list>
          </div>
        </div>
      </div>
    </body>
  </text>
</TEI>
