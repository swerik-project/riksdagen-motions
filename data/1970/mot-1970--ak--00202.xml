<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--ak--00202">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__202/mot_1970__ak__202-001.pdf"/>
      <fw xml:id="i-WcbiNPkCJj6iVy2oRCk38m">
        202—207 Motion i Andra kammaren, nr 202 år 1970 1
      </fw>
      <div xml:id="i-TKr9RFjwmyWj9W55q5HY2Y" type="motHeader">
        <div xml:id="i-EPvats3UQkhxqgenrPBQzW" type="motTitle"/>
        <div xml:id="i-EPSky3bsv7maCu7JzbodFb" type="motSubmissionInfo"/>
      </div>
      <div xml:id="i-HxWjYV7Wp4AQrjnbHwRS63" type="motBody">
        <div xml:id="i-tEUiGPQGefXEr6b27ESLQ">
          <p xml:id="i-PDY77aSsYpGCGtE2sops6e">
            Nr 202
          </p>
          <p xml:id="i-4xEzWb3udAdrFSMbbL73Mm">
            Av herrar Ahlmark och Ullsten, om offentliga förhör i riksdagens
            utskott.
          </p>
          <p xml:id="i-EB26JPFgzg11Qgssf8hT9w">
            Vid två tillfällen under 1960-talet väckte vi motioner i riksdagen
            om rätt för riksdagens utskott att hålla offentliga utfrågningar
            med statsråd, exper- ter, företrädare för organisationer och andra.
            1967 belyste vi förslaget mer summariskt (I: 186 och II: 243).
            Eftersom riksdagen detta år sade nej till den utredning vi begärde
            gjorde vi själva en sådan som presenterades i motion året därpå
            (1968: I: 34 och II: 51). Tanken på öppna utskottsutfrågningar
            har sedan dess fått ett genombrott inom stora delar av opinionen.
            En rad tidningar har slutit upp bakom för- slaget. Folkpartiet
            anslöt sig på sitt landsmöte i november 1969 till tanken och för
            fram den i partimotion detta år. Också i övriga partier har för-
            ståelsen för ökad offentlighet också i riksdagens arbete blivit
            större. Framför allt har den intensiva debatten om distans- och
            närdemokratin i slutet av 1960-talet spelat en stor roll, Gång
            på gång har man visat hur viktigt det är att de demokratiska institutionerna
            och organisationerna i landet visar att de är villiga att förnya
            sig själva för att övertyga nya gene- rationer om folkstyrelsens
            värde och för att anpassa demokratin till en ny tids krav. Kritiken
            mot »klickvälde&gt;, »byråkrati&gt; och »slutenhet&gt; är ofta
            felaktig eller överdriven. Men i sådana angrepp ligger också synpunkter
            av största betydelse. Risker finns alltid att institutioner petrifieras
            och att tradi- tioner alltför mycket kommer att verka som skydd
            mot opinioner utifrån. Att den svenska riksdagen liksom andra
            parlament ständigt löper den risken är självklart. Förhalningen
            av den stora författningsreformen är efterkrigstidens främs- ta
            exempel på riksdagens oförmåga att förnya sig själv. Av skäl som
            vi här inte diskuterar blir nu ändå enkammarsystemet verklighet,
            Men då gäller det också att ge den nya riksdagen sådana arbetsformer
            att man stärker dess ställning i debatten och i den politiska
            beslutsprocessen. Rätt till offentlighet i riksdagens utskott
            är då en viktig reform. I vår motion 1968 belyste vi skillnader
            mellan den svenska riksdagen och den amerikanska kongressen. En
            rad av de funktioner som offentliga hearings fyller i USA har
            Sverige andra institutioner för: statliga utred- ningar, remisser,
            interpellationsdebatter m.m. Men offentliga utskottsut- frågningar
            kan ändå tillföra riksdagsarbetet flera värdefulla inslag. För
            två år sedan sammanfattade vi dem på följande sätt:
          </p>
          <p xml:id="i-SygUdtyK6UawroNAvfChqZ">
            1—0100590 Bihang till riksdagens protokoll 1970. 4 saml. Nr 202—207
          </p>
          <pb facs="riksdagen-motions-pdf/data/1970/mot_1970__ak__202/mot_1970__ak__202-002.pdf"/>
          <fw xml:id="i-Z6e5dgnwXTMD4f63oL14Z">
            2 Motion i Andra kammaren, nr 202 år 1970
          </fw>
          <p xml:id="i-6KEfqZ7EtyYyqpD1zxXrt4">
            Slutsatsen av dessa konstateranden torde vara att det knappast
            finns skäl att ändra något av de steg i den svenska beslutsprocessen
            som här be- skrivits men att det däremot kan vara värt att diskutera
            en komplettering av de redan existerande instituten med någon
            form av öppna hearings. En sådan påbyggnad av det nuvarande systemet
            ger naturligtvis hearingen en långt mindre central ställning än
            den har i det amerikanska kongress- arbetet. Med den utförliga
            dokumentation av olika sidors synpunkter, som i Sverige normalt
            ackumulerats redan innan ett utskott får en proposition på remiss,
            finns det ingen anledning att låta hearingen bli ett forum där
            denna information endast upprepas. Däremot förefaller den öppna
            hea- ringen vara en lämplig form för en granskning och en vägn
            ing av de förslag som föreligger. I tre avseenden har den öppna
            hearingen för- tjänster framför andra institut: 1. Muntligheten.
            Skriftlig och muntlig information har komplette- rande fördelar.
            För en utförlig redovisning av en parts synpunkter är den skriftliga
            formen överlägsen därför att en muntlig framställning är alltför
            tidsödande för adressaterna. Av flera skäl är en skriftlig framställning
            emel- lertid inte tillräcklig. För informationslämnaren dröjer
            ofta en känsla kvar att budskapet inte når fram; det kan inte
            alltid förutsättas att de som har att fatta besluten läser det
            material de tillställs eller att de begriper det. Där- till kommer
            att en muntlig föredragning ofta gör ett starkare intryck än en
            skriftlig framställning. För informationsmottagarna kvarstår även
            efter genomläsningen av en skriftlig redovisning vanligen en del
            frågor obesvarade. Lagstiftare, som har att fatta beslut på grundval
            av ett visst urval av ofta motstridande upp- lysningar, har ett
            behov av att konfrontera uppgiftslämnarna med frågor om vad de
            egentligen menar, om vilka grunder de bygger sina uttalanden på,
            om vilken vikt de tillmäter sina rekommendationer etc. Från alla
            dessa utgångspunkter är det rimligt att kombinera skriftliga och
            muntliga upp- lysningar i utskottens granskningsarbete. Det är
            inte oväsentligt hur av- vägningen sker. Allför stor tonvikt på
            skriftliga informationer leder lätt till oklarheter och skiljaktiga
            föreställningar om innebörden av de beslut som fattas. Alltför
            stort utrymme åt muntliga upplysningar leder till tids- spillan.
            Lämpligt är att begränsa den muntliga framställningen till en
            kortfattad summering av vad som tidigare meddelats skriftligen
            och till svar på frågor. 2 Frågeformen. Utfrågningens förtjänster
            framför diskussionen i vissa sammanhang har berörts i det föregående.
            Karakteristiskt för all- männa debatter är att frågor som ställs
            lätt kommer bort; när flera perso- ner talar samtidigt om flera
            olika ämnen har den som befinner sig i ett ut- satt läge ofta
            möjlighet att kringgå eller undvika de problem han inte vill beröra.
            Utfrågningen är i detta avseende mer informativ och skoningslös.
            Därmed är naturligtvis inte sagt att utfrågningen beröver vara
            inkvisito- risk. 3. Offentligheten. Offentlighetsprincipen har
            i svensk konstitu- tionell tradition och praxis en så stark ställning
            att det inte är principen utan undantag från principen som behöver
            motiveras. Det saknas inte skäl för att utskottens sammanträden
            hålls bakom lyckta dörrar. Den slutna sammanträdesformen erbjuder
            generellt sett vissa klara fördelar. Bl. a. möj- liggör den en
            sökande diskussion; ledamöterna kan kasta fram idéer och uppslag
            utan att därmed binda sig för en viss ståndpunkt. Att utskotts-
          </p>
          <pb facs="riksdagen-motions-pdf/data/1970/mot_1970__ak__202/mot_1970__ak__202-003.pdf"/>
          <fw xml:id="i-6D5hJr4n3b829rVPAuzvja">
            Motion i Andra kammaren, nr 202 år 1970 3
          </fw>
          <p xml:id="i-DFdVZfs9YXU6vKmQytaRXf">
            medlemmarna inte på ett tidigt stadium tvingas ta definitiv ställning
            leder till att kompromisser lättare kan nås. Att märka är emellertid
            att detta motiv för slutna utskottssammanträden endast täcker
            den del av sammanträdena som ägnas åt överläggningar. Vad däremot
            angår den del av utskottens verksamhet som utgörs av infor- mationssamlande
            (föredragningar, hearings, remisser etc.) är argumenten mot offentlighet
            åtskilligt svagare. För begränsade sektorer är givetvis sekretessen
            nödvändig. Upplysningar om militära och liknande angelägen- heter
            måste delges utskotten bakom lyckta dörrar. Mindre uppenbart är
            att också sådana uppgifter som rör rent civila ärenden måste lämnas
            på det sätt som nu sker. Här synes tvärtom flera skäl tala för
            offentlighet. Dels är det ett samhällsintresse att allmänheten
            får kännedom om det faktamaterial på vilket de politiska instanserna
            grun- dar sina beslut. Dels kan offentligheten fungera som ett
            korrektiv mot fel- aktiga och tvivelaktiga upplysningar. Det kan
            förutsättas att utskottens uppgiftslämnare väger sina ord mer
            noggrant om de vet att deras utsagor kan granskas av personer
            som på grund av sin sakkunskap bättre än ut- skottets ledamöter
            kan bedöma vad de säger. Möjligheten till gensagor bor- de rimligtvis
            minska riksdagens beroende av de experter som kallas till utskottens
            sammanträden. De tre egenskaper som här redovisats — muntligheten,
            frågeformen och offentligheten — motiverar ett införande av öppna
            hearings i den svenska riksdagen.
          </p>
          <p xml:id="i-6UA5pJKn8yH8XbnG6AKf6z">
            Många andra synpunkter kan anföras beträffande offentliga utskotts-
            utfrågningar; vi hänvisar till motion I:34 och II: 51 vid 1968
            års riks- dag. Vi utgår också från att grundlagberedningen skyndsamt
            undersöker frågan och gör detta reformförslag till sitt eget.
            Med hänvisning till motiveringen ovan yrkar vi,
          </p>
          <p xml:id="i-DJ1wuQbsuiESBqn6pdqo5C">
            att riksdagen i skrivelse till Kungl. Maj:t ger regeringen i
            uppdrag att så snart som möjligt lägga fram förslag som ger riksdagens
            utskott rätt att hålla offentliga utfrågningar.
          </p>
          <p xml:id="i-EBjpUPSC1x8SZcuF8QACfm" type="date">
            Stockholm den 22 januari 1970
          </p>
          <div xml:id="i-XQdBT12XptWDu9CGvU3ZD" type="signatureBlock">
            <p xml:id="i-VQzo1mx9MWZC6snnURkRXb" who="i-8aNTXCV4f9MdU7Dz15ZXyB" type="signature">
              Per Ahlmark (fp)
            </p>
            <p xml:id="i-J48mWZs6gQ9WTCRSZT3CvD" who="i-4uJEFdvmwfbMmozZhv5XDY" type="signature">
              Ola Ullsten (fp)
            </p>
          </div>
          <p xml:id="i-MUWfdtzCQgsDYBTcrbbG1P">
            1t—0100590 Bihang till riksdagens protokoll 1970. 4 saml. Nr
            202—207
          </p>
        </div>
      </div>
    </body>
  </text>
</TEI>
