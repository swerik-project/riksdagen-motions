<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1960--ak--00631">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__631/mot_1960__ak__631-001.pdf"/>
      <fw xml:id="i-TF1MihgWoH3XCKu7YSAjn2">
        8 Motioner i Andra kammaren, nr 631 år 1960
      </fw>
      <div xml:id="i-FcoQWMaFAcR4pWuRxPkLsR" type="motHeader">
        <div xml:id="i-RgXs1Ut8XbP7KuFXJfMMiU" type="motTitle"/>
        <div xml:id="i-BeS1nqmnNxsDcsP8hDXjBB" type="motSubmissionInfo"/>
      </div>
      <div xml:id="i-71F18uvX6PDiX4Gjy49Rkf" type="motBody">
        <div xml:id="i-K4GZs2AHqSxEE2nCsijT48">
          <p xml:id="i-6mS3XUNWZ5s1U7uDRarm9Y">
            Nr 631
          </p>
          <p xml:id="i-H7inu3UrzjwpEqDcevYcUx">
            Av herr Nordgren, i anledning av Kungl. Maj:ts proposition nr
            17, med förslag till lag om upphovsrätt till litte- rära och konstnärliga
            verk, m.m.
          </p>
          <p xml:id="i-XJ2kYK3nq8ejnKJc3877rY">
            Den skyddsrätt som tillerkänts auktorer av skilda slag — författare,
            kompositörer, konstnärer, fotografer m.fl. — har tillkommit för
            att ge auktor möjlighet att »skörda frukterna av sin möda», d.v.s.
            samma möj- lighet som tillkommer skaparen av materiella ting.
            Skyddet, som från bör- jan var svagt, har undan för undan stärkts
            till vad som ansetts vara rätt och billigt. Därjämte har skyddet
            utvidgats med hänsyn till de stora möjligheter till intrång, som
            skapats genom de tekniska landvinningarna. Departementschefen
            säger också i propositionen att rättsreglerna bör utformas, så
            långt möjligt är, så att de bereder auktorerna gynnsamma arbetsförhållanden
            och därjämte innefattar skydd för deras ideella och personliga
            intresse. Vid jämförelse mellan utformningen av skyddet för författare,
            komposi- törer och konstnärer, å ena sidan, och för fotografer,
            å andra sidan, fram- står det att skyddet för fotografer satts
            vida snävare än för förstnämnda auktorer. Således har fotografens
            droit moral ej fått samma utformning som för andra upphovsmän.
            Inskränkningen i fotografens ensamrätt till sin produkt har gjorts
            större. Exempelvis får enligt propositionen i sam- lingsverk till
            bruk vid undervisning eller gudstjänst utan auktors medgi- vande
            medtagas endast mindre delen av litterärt eller musikaliskt verk
            och endast efter en karenstid av 5 år, medan för fotografi, som
            i sig självt utgör ett helt och avslutat verk, någon dylik begränsning
            i inskränkningen icke finnes, och intagande kan dessutom ske utan
            någon som helst karens. Yt- terligare finnes för fotografer till
            skillnad från andra auktorer ingen be- gränsning av förlagsrätten.
            Än ytterligare har skyddstiden för övriga auk- torer utom fotograferna
            satts till 50 år efter auktors dödsår men för foto- graferna till
            25 år från den fotografiska bildens framställning. Visserligen
            har skyddstiden till synes ökats för fotograferna från nu gällande
            15 år, men då är det att märka att i nu gällande lag är utgångspunkten
            för skyddet den tidpunkt då bilden utgavs. Enligt propositionen
            kan sålunda skyddstiden till och med bli kortare än vad gällande
            lag stadgar, vilket som nedan visas kan ha stor ekonomisk betydelse
            för fotograferna, som i allmänhet i sitt bildar- kiv ser en möjlighet
            att som självständiga yrkesutövare pensionera sig på äldre dagar.
          </p>
          <pb facs="riksdagen-motions-pdf/data/1960/mot_1960__ak__631/mot_1960__ak__631-002.pdf"/>
          <fw xml:id="i-YCjj4eFmBhP9D5rVFtQYom">
            Motioner i Andra kammaren, nr 6381 år 1960 9
          </fw>
          <p xml:id="i-QADftX1UC125fAVU4GyS1o">
            I jämförelse med det kommittéförslag, som ligger till grund för
            propo- sitionen, innebär den senare en försämring, i det att enligt
            propositionen den fotografiska rätten vid beställda bilder tillkommer
            beställaren. I såväl kommittéförslaget som i propositionen har
            slutligen en del för- ändringar införts, som i förhållande till
            nuvarande lag till och med inne- bär försämringar i skyddet för
            fotografi, vilka icke kan anses påkallade. Jag vill föreslå, att
            riksdagen förordnar att följande ändringar vidtages i det förslag
            som framlagts av Kungl. Maj:t. Förslagen följer propositionens
            numrering i paragrafer. 8 1. Auktorrättskommittén hade i sitt
            förslag ett andra stycke, så ly- dande: »Som fotografisk bild
            anses även bild som framställes genom ett med fotografi jämförligt
            förfarande.» Detta stycke har icke medtagits i propositionen.
            Departementschefen anför härom, s. 305 i propositionen: I kommitténs
            förslag har, i anslutning till gällande rätt, jämväl intagits
            stadgande, att som fotografisk bild anses även bild som framställes
            genom ett med fotografi jämförligt förfarande. Tillägget anknyter
            till en motsva- rande bestämmelse i Bernkonventionen. I förslaget
            har uttrycket fotografisk bild emellertid en så vid innebörd,
            att tillämpningsområdet även utan dylikt tillägg motsvarar vad
            som föreskrives i konventionen, och det berörda stadgandet synes
            därför kunna utgå. Här föreligger ett missförstånd. Första stycket
            i $ 1 beskriver icke vad som menas med fotografisk bild utan handlar
            om olika sätt för framstäl- lande av exemplar av fotografisk bild.
            Andra stycket, som i propositionen sålunda borttagits, uttalar
            att som fotografisk bild anses bild som fram- ställes genom ett
            med fotografi jämförligt förfarande. Såsom kommittén anför, s.
            470, har stadgandet ansetts böra medtagas för att vinna formell
            överensstämmelse med den inhemska och den internatio- nella rätten.
            Stadganden har betydelse för yrkesutövarnas del. Jag föreslår
            därför att andra stycket i kommitténs förslag medtages. $ 2. Paragrafen
            behandlar fotografens ideella rätt och innehåller sam- ma bestämmelser
            som de två första styckena i motsvarande stadgande i FUmL ($ 3).
            Emellertid saknas i fotografförslaget det stadgande som finns
            i 1 stycket 3 i $ 3 i FUmL och som lyder: »Sin rätt enligt denna
            paragraf kan upphovsmannen efterge endast så- vitt angår en till
            art och omfattning begränsad användning av verket.» Fotografen
            kan lika ofta och kanske oftare bli föremål för press än övriga
            upphovsmän. Det föreligger därför ingen verklig anledning att
            neka foto- grafen ett skydd som tillerkänts författare och andra
            auktorer. Jag föreslår därför ett tillägg till $ 2 i Fotografilagen,
            motsvarande stycke 31$ 3i FUmL.
          </p>
          <p xml:id="i-Vha88uCFUgnYnKaYP67vFh">
            8 5. Beträffande denna paragraf har Svenska fotografernas förbund
            och
          </p>
          <pb facs="riksdagen-motions-pdf/data/1960/mot_1960__ak__631/mot_1960__ak__631-003.pdf"/>
          <fw xml:id="i-LayodrTCVcwzqomdBEZAFe">
            10 Motioner i Andra kammaren, nr 631 år 1960
          </fw>
          <p xml:id="i-XrUbmwR2KpF18csvgRM6vH">
            Bildleverantörernas förening i skrivelse till departementschefen
            anfört föl- jande.
          </p>
          <p xml:id="i-PPscsXrCcLYWQcfbYdKN8C">
            I $ 3 stadgas den inskränkningen i fotografens rätt att envar
            för enskilt bruk får framställa enstaka exemplar av fotografisk
            bild. Bestämmelsen är likalydande med FUmL utom att beträffande
            fotografisk bild icke fordras att den är offentliggjord. Här anse
            vi att undantaget bör gälla en- dast offentliggjord respektive
            utgiven fotografisk bild. Det kan inträffa att fotografen lånar
            ut en icke offentliggjord bild, och någon rätt för låntagaren
            att för enskilt bruk kopiera en sådan bild bör icke förefinnas.
            Rätten att för enskilt bruk framställa fotografisk bild gäller
            såväl det fall att framställningen görs av den som önskar bilden
            som det fall att fram- ställningen görs av tredje man. I båda
            fallen måste vederbörande först ta en bild av bilden, vilket alltid
            ger sämre resultat än om kopian tages från negativet, d.v.s. plåten
            eller filmen. På den sämre bilden får den tagande fotografen skylta
            med sin signatur. En privatman gör emellertid ytterst sällan själv
            en bild av bilden. Härför fordras särskilda anordningar, över
            vilka han sällan förfogar. Han vänder sig i stället antingen till
            den tagande fotografen eller till en fotofirma. I första fallet
            får han en god bild, i senare fallet en sämre. Men beställaren
            får i regel kopian billigare hos fotofirman än hos den tagande
            fotografen. Den tagande fotografen har lagt ned arbete på placering,
            miljö, belysning etc., och kostnaden härför kan han icke taga
            ut enbart på första exemplaret eller exemplaren. Han lägger därför
            en del av kostnaderna på efterbeställda bilder. Nu har det ofta
            hänt att en person går till en framstående fotograf, och då provkorten
            är färdiga beställer han en kopia. Med denna i sin hand går han
            till fotofirman och beställer kopior av kopian. Härigenom berövas
            den tagande fotografen det ekonomiska utbyte av fotograferingen,
            som bör tillkomma honom, och beställaren får en sämre bild. Det
            synes oss, att lagstiftaren bör befordra att allmänheten erhåller
            bästa möjliga bilder eller i varje fall sörja för att ett förfarande
            icke tillåtes som ger och måste ge sämre bilder. Lagstiftaren
            bör vidare tillse att fotografen SEhäller lön för sitt arbete:
            »arbetaren är sin lön värd» som kommittén anför.
          </p>
          <p xml:id="i-7Q5RN9uG9NXjBgSJUVKcCo">
            Jag kan till fullo instämma i detta yttrande och tillägga att
            rätten för envar till kopiering för enskilt bruk har en vida större
            ekonomisk betydelse för fotografen än för andra auktorer. Det
            må framhållas att den som för annan kopierar en bild gör det i
            förvärvssyfte. Det görs verkliga geschäft i kopiering av bilder
            för annans räkning, och resultaten är dessutom i många fall skrämmande,
            eftersom det blir en bild av en bild, varvid den tagande fotografen
            får skylta med sin signatur. Jag föreslår följande tillägg till
            $ 5: ». . . Skall mångfaldigande ske genom annan, vare dock tillstånd
            erforder- ligt från innehavaren av den fotografiska rätten, där
            sådant tillstånd utan större omgång kan inhämtas.» $ 7. Gentemot
            kommittéförslaget innebär propositionen den förbätt- ringen att
            även enstaka bild intagen i populärvetenskapliga framställningar
            skall honoreras.
          </p>
          <pb facs="riksdagen-motions-pdf/data/1960/mot_1960__ak__631/mot_1960__ak__631-004.pdf"/>
          <fw xml:id="i-3kV9BBDYSznfEk1NtphKjy">
            Motioner i Andra kammaren, nr 631 år 1960 11
          </fw>
          <p xml:id="i-7JdLHgXYnZhwXetnKqYWg6">
            Den i propositionen föreslagna lydelsen innebär dock i sin helhet
            en tydlig försämring av fotografens rätt i förhållande till nuvarande
            lag. Utan någon bärande motivering och utan att det, såvitt mig
            är bekant, från något håll krävts, har fordringarna i nuvarande
            lag om att bilden skall utgöra »förklaring till texten» utbytts
            mot »i anslutning till texten» och fordran »avsedd att tjäna till
            bruk vid undervisning» ersatts med »till bruk vid undervisning».
            För att en författare utan lov skall få använda en bild — som
            kanske ingår i ett av en fotograf utgivet bildverk — måste väl
            dock fordras att bilden är erforderlig för textens rätta förståelse.
            Beteckningen »i anslutning till» ger möjlighet att i exempelvis
            en uppslagsbok, varav marknaden nu översvämmas, som »blickfång»
            eller för att ge boken intres- santare utseende ta in bilder utan
            lov. Begreppet anslutning torde i vissa fall icke fordra mera
            än att bilden tas in under en viss rubrik eller i en viss uppsats.
            Så lösligt samband mellan intagen bild och text bör icke vara
            till- låtet. Varje från ett originalbildverk i annan bok intagen
            bild minskar originalverkets nyhetsvärde, och för att rättfärdiga
            ett sådant intrång i fotografens rätt bör absolut sättas det villkoret
            att bilden fordras för att förklara texten. Orden »till bruk vid
            undervisning» är mycket omfattande. I studiepla- nen vid skolor
            och universitet uppsättes i vissa ämnen regelbundet rekom- mendation
            till ett flertal s.k. bredvidläsningslitteratur, ofta illustrerad.
            Varje sådan bredvidläsningsbok åsättes beteckningen »till bruk
            vid under- visning». Den tillfälligheten att en dylik bok rekommenderas
            till bruk bör icke ge författaren den rätt som inrymmes i paragrafen;
            i stället bör givetvis fordras att boken redan på grund av sitt
            innehåll kan sägas vara avsedd att tjäna undervisningsändamål.
            Det är att befara att, om den nya termi- nologien införes, alla
            uppslagsböcker utan lov kan intaga fotografiska bilder; alltid
            har det i någon kursplan rekommenderats de studerande att läsa
            vissa artiklar i den eller den uppslagsboken. Jag ansluter mig
            för övrigt till vad fotograferna anfört i sitt remissvar under
            framhållande dock att fotografernas fordran på gottgörelse för
            i populärvetenskaplig framställning intagen bild bifalles även
            för enstaka bild. En annan inskränkning i fotografens ensamrätt
            gäller återgivningsrätten i vetenskapliga framställningar. Förslaget
            medför här en betydande för- sämring i förhållande till vad som
            nu gäller. Sålunda fordrar nuvarande lagen för återgivningsrätt
            att bilden skall utgöra förklaring till texten, me- dan förslaget
            endast fordrar att återgivningen skall vara i anslutning till
            texten. Ett inträffat fall för några år sedan (avdömt av Malmö
            rådhusrätt den 8/5 1951) klargör att orden »i anslutning till»
            skulle öppna vida större möjligheter till otillbörligt återgivande
            än vad orden »till förklaring av» skulle medge. Fotografen Gullers
            hade utgivit en bildbok med text om Italien. Ett förlag återgav
            i en uppslagsbok utan lov icke mindre än 13 bilder från Gullers
            bok. Förläggaren gjorde gällande dels att uppslagsboken vore att
            anse som vetenskapligt verk eller i vart fall skolbok, dels ock
          </p>
          <pb facs="riksdagen-motions-pdf/data/1960/mot_1960__ak__631/mot_1960__ak__631-005.pdf"/>
          <fw xml:id="i-2RMMiZjLZmFohuZUDhKmXD">
            12 Motioner i Andra kammaren, nr 631 år 1960
          </fw>
          <p xml:id="i-8k18321NfvfrWwadBFE6Y2">
            att bilderna intagits till förklaring av texten. Rådhusrätten
            i Malmö utta- lade sig icke om huruvida uppslagsverket vore vetenskapligt
            verk utan gick på att bilderna icke utgjorde förklaring till texten
            och dömde förläg- garen att utgiva skadestånd. Vi tro att om fallet
            skulle ha bedömts efter auktorrättskommitténs förslag med orden
            »i anslutning till» skulle käro- målet icke ha bifallits, åtminstone
            icke på den grund som skedde. Från auktorrättskommitténs sida
            har meddelats, att enligt kommitténs mening orden »i anslutning
            till» skulle vara liktydiga med »&gt;till förklaring av». Såsom
            av föregående stycke framgår kunna vi i detta avseende icke dela
            kommitténs åsikt. Om ingen ändring avsetts i förhållande till
            nu gäl- lande lag, anse vi att den nuvarande texten bör bibehållas.
            En nyhet i förslaget är att jämväl kritiska och populärvetenskapliga
            framställningar få återgivningsrätt. Vi ställa oss skeptiska till
            en utvidg- ning av återgivningsrätten till att omfatta kritiska
            framställningar, då begreppet är diffust. Fara förefinnes att
            reportage, om de blott innehålla en del kritiska jämförelser,
            göra anspråk på att vara kritiska framställningar. I så fall få
            kritiska framställningar utgöra camouflage för att folk får ha
            rätt att taga in fotografisk bild utan avgift och utan att fråga
            fotografen, exempelvis fotbollsreferat, modebilder.
          </p>
          <p xml:id="i-TGxPuUByWWkPx6mmCi4YXE">
            Absolut avvisande ställa vi oss till utvidgning till populärvetenskapliga
            framställningar. I ett flertal fall vore det mera på sin plats
            att benämna populärvetenskap kvasivetenskap. Populärvetenskap
            är i övrigt ett mycket mångtydigt begrepp, och varje författare
            med någon finurlighet kan ge sitt arbete en anstrykning av populärvetenskap.
            Vad är populärvetenskap? Är artiklarna i tidskriften »Teknikens
            under» populärvetenskap och är »Det Bästa» det? För populärvetenskapliga
            framställningar finns jämväl återgivningsrätt enligt FUmML beträffande
            konstverk, och det är icke heller tillfredsställande. Återgivning
            av konstverk är emellertid icke riktigt jäm- förbart med fotografi.
            En fotografisk bild har ofta ett nyhetsvärde som går helt eller
            delvis förlorat genom återgivandet från tredje man. Beträf- fande
            citaträtt över huvud är det att märka skillnaden mellan kostnärliga
            verk och fotografi, å ena sidan, samt litterära och musikaliska
            verk å andra sidan, att citaträtt respektive återgivningsrätt
            gäller för konstnärliga verk och fotografi som avslutade verk
            medan citaträtt ur litterära och musika- liska verk i allmänhet
            gäller endast del av verket. Citaträtt respektive åter- givningsrätt
            beträffande konstnärliga verk och fotografi blir därför vida mer
            omfattande än beträffande litterära och musikaliska verk. Fördenskull
            bör enligt vår mening rätten till citat respektive återgivning
            beträffande konstnärliga och fotografiska verk behandlas med större
            försiktighet än då det gäller andra verk, där citatet ofta direkt
            tjänar upphovsmannens intres- sen genom att ge en »smakbit» av
            vederbörandes verk. Vi se en stor fara i bestämmelsen om återgivningsrätt
            i populärvetenskapliga framställningar. Skall över huvud taget
            populärvetenskapliga framställningar medtagas, bör det gälla rätt
            till enstaka bilder. Eljest kan fotografen riskera att få en av
            honom utgiven bildbok plagierad i stor omfattning. Förslaget kan
            medföra att en förläggare utger en populärvetenskaplig bok om
            exempelvis fotografi, där förläggaren utan att inhämta fotografens
            medgivande och kostnadsfritt illustrerar boken med en å två bilder
            från en stor del av lan- dets bästa fotografer. De återgivna bilderna
            kunna t.o.m. hämtas ur av fotografen utgiven bildbok, vilken genom
            återgivningen helt eller delvis kan mista sitt nyhetsvärde. Redan
            nu finnas tendenser till sådana utgåvor.
          </p>
          <pb facs="riksdagen-motions-pdf/data/1960/mot_1960__ak__631/mot_1960__ak__631-006.pdf"/>
          <fw xml:id="i-CvjRAQsx2fCtp9jh3F2nXa">
            Motioner i Andra kammaren, nr 631 år 1960 13
          </fw>
          <p xml:id="i-3tTAU2BWDeZ1nN7bMbTi8w">
            Som en sammanfattning vilja vi framhålla, att någon återgivningsrätt
            utan fotografens lov icke bör föreligga beträffande populärvetenskapliga
            verk. Skulle ändock sådan återgivningsrätt medgivas skall varje
            bild hono- reras. Ett populärvetenskapligt verk är, så gott som
            undantagslöst, en kom- mersiell sak. Vi åberopa här kommitténs
            eget yttrande på sidan 203 i kom- mentaren till $ 14 i FUmML:
            »Faran av konkurrens är (härvid) särskilt stor, då det gäller
            populär- vetenskapliga monografier, vilka ofta erhålla en sådan
            utstyrsel och sådant utförande, att de hos allmänheten röna efterfrågan
            som bild- eller plansch- verk.» F. Ytterligare inskränkning i
            fotografens ensamrätt att framställa exem- plar av bilden förefinnes
            i $ 8 beträffande arbeten »till bruk vid undervis- ning». Nu gällande
            lag medger återgivningsrätt utan fotografens lov i fram- ställning
            eller skrift, som är avsedd att tjäna till bruk vid undervisning,
            därest bilden utgör förklaring till texten. Lagförslaget använder
            formule- ringen »till bruk vid undervisning» samt »i anslutning
            till texten». Vad som under $ 7 utsagts om »anslutning» gäller
            även undervisningsverk. I un- der $ 7 angivet rättsfall gjorde
            förläggaren gällande att hans åtgärd att utan lov och utan ersättning
            intaga fotografiska bilder grundade sig jämväl på att boken vore
            undervisningsverk. Förläggaren styrkte att hänvisning skedde i
            kursplaner vid universitet och skolor till artiklar i uppslagsboken,
            d. v.s. att uppslagsboken faktiskt användes som undervisningsverk.
            Emel- lertid klarlades att angivna förhållande icke kunde medge
            förläggaren åter- givningsrätt, eftersom lagen fordrade att skriften
            skulle vara »avsedd att tjäna till bruk vid undervisning». I likhet
            med vad som anförts under $ 7 hemställde vi, att ordalagen i nuvarande
            lag icke ändras; något bärande skäl till sådan ändring finnes
            icke. Rätt till återgivning i undervisningsverk föreligger enligt
            förslaget även beträffande konstverk, varvid dock är att märka
            den betydande karens- tiden av 5 år. Om karenstid har ansetts
            behöva ifrågakomma beträffande konstverk bör karenstid vara ännu
            mer angeläget beträffande fotografisk bild, som ofta har nyhetsvärde,
            vilket genom publicering i undervisnings- verk försvinner eller
            nedsättes. Jag föreslår att paragrafen får följande lydelse: »I
            vetenskaplig fram- ställning må till förklaring av texten återgivas
            offentliggjord fotografisk bild. I arbete avsett till bruk vid
            undervisning må till förklaring av texten intagas offentliggjord
            fotografisk bild, därest fem år förflutit efter det bilden offentliggjordes.
            Fotografen äger rätt till ersättning.» $ 10. st. 1. Propositionen
            ger köparen av en fotografisk kopia rätt att utställa bilden offentligt.
            Härom anförde fotograferna i remissvaret följande: Förslaget ger
            köpare av fotografisk bild rätt att utställa bilden offent- ligt.
            Ordet utställning omfattar såväl utställning i vanlig bemärkelse
            som den utställning av fotografi som på senare år kommit till
            stor användning i skyltfönster, nämligen utställning av s.k. blickfång.
            En affär, som vill draga till sig förbipasserandes uppmärksamhet,
            utställer ett fotografi i sitt
          </p>
          <pb facs="riksdagen-motions-pdf/data/1960/mot_1960__ak__631/mot_1960__ak__631-007.pdf"/>
          <fw xml:id="i-DvJJbAGdos5DEw6nj1ZJo">
            14 Motioner i Andra kammaren, nr 631 år 1960
          </fw>
          <p xml:id="i-3FR1ZwiKmtaaaZXu7vTZ7v">
            fönster. Fotografiet har i regel icke något samband med den rörelse
            som affärsinnehavaren driver. Yrkesfotograferna ha hitintills
            alltid betingat sig särskild ersättning, därest kopian skall användas
            som s.k. blickfång. Om auktorrättskommitténs förslag genomföres
            kommer sålunda denna inkomstkälla för fotograferna att bortfalla.
            Kommittén utsäger å sidan 477: » Emellertid torde det vara en
            fast rotad uppfattning, att den som äger ett fotografi är berättigad
            att fritt förfoga över detta och att i hans rätt även ingår befogenhet
            att använda fotografiet för utställningsändamål; en förändring
            härutinnan torde den allmänna uppfattningen ha svårt att godtaga.»
            Som framgår av ovanstående är detta uttalande från kommitténs
            sida icke riktigt. Tvärtom innebär förslaget en avvikelse från
            nu gällande praxis. $$ 23 och 25 i FUmML behandlar visningsrätt
            i vad gäller litterära och musikaliska verk ävensom konstverk.
            Visningsrätten beträffande de först- nämnda verken har ingen praktisk
            betydelse. Däremot kan den ha sådan betydelse beträffande konstverk.
            Beträffande konstverk visavi fotografi är emellertid att märka
            den skillnaden att utställning av konstverket, antingen det gäller
            kopia eller original, medför vida större ekonomisk upp- offring
            än vad fallet är beträffande inköp av exemplar av fotografisk
            kopia. Det kan icke anses tillfredsställande att en person, som
            förvärvat en foto- grafisk kopia antingen genom köp, varvid fotografen
            i många fall aldrig tänkt sig att bilden skulle finna användning
            som utställningsobjekt, eller som gåva eller lån (detta gäller
            särskilt amatörfotografier), skall ge innehavaren av kopian så
            vidsträckt rätt som $ 10, st. I medger. Propositionen innebär
            en försämring mot nu gällande rätt och utgör frångående av en
            praxis som stadgats sedan en lång följd av år. Jag föreslår att
            $ 10 st. 1 får följande lydelse: »Sedan fotografen överlåtit exemplar
            av fotografisk bild eller bilder blivit utgivna må exemplar som
            överlåtits eller omfattas av utgivningen utställas offentligt,
            dock icke i kommersiellt syfte.» $ 14. Det synes mig att auktorrättskommittén
            anfört så bärande skäl att den fotografiska rätten bör — med väsentlig
            inskränkning till förmån för avbildad person — tillkomma fotografen
            att propositionens $ 14 bör utbytas mot auktorrättskommitténs
            förslag och således få följande lydelse: »Är fotografisk bild
            utförd på beställning, må ej ytterligare exemplar framställas
            eller bilden göras tillgänglig för allmänheten utan samtycke av
            beställaren. Fotografen äger dock på sedvanligt sätt utställa
            bilden i reklam- syfte, såframt ej beställaren förbjuder det.
            Beställare av porträtt må utan fotografens samtycke låta intaga
            porträtt i tidning, tidskrift eller skrift med biografiskt innehåll.»
            $ 15. Beträffande denna paragraf anförde fotograferna i remissen
            föl- Jande: Rätten till fotografisk bild gäller enligt förslaget
            intill utgången av tjugo- femte året efter det bilden framställdes,
            medan i nuvarande lagen skydds-
          </p>
          <pb facs="riksdagen-motions-pdf/data/1960/mot_1960__ak__631/mot_1960__ak__631-008.pdf"/>
          <fw xml:id="i-TLfEarv8v2SyxiPftZw5wD">
            Motioner i Andra kammaren, nr 631 år 1960 15
          </fw>
          <p xml:id="i-YWuho1HoKkrhn3uXz2TZMa">
            tiden är 15 år efter det bilden utgavs respektive 15 år efter
            fotografens död, om bilden icke var utgiven under fotografens
            livstid. I vissa fall kan sålunda skyddstiden enligt förslaget
            bli kortare än vad som nu är fallet. Fotogra- ferna ha yrkat samma
            skyddstid som för upphovsmannen. Fotografernas bildarkiv utgör
            ofta för fotografen en pensionering för äldre dagar respek- tive
            pension för efterlevande. I och med att bilden blir fri efter
            25 år ut- slocknar också den ekonomiska nyttan av bilden för fotografen.
            Med den aktualitet som ofta präglar en fotografisk bild skulle
            man kunna tycka att en bild icke blir säljbar efter 25 år. Vid
            återblickar i pressen vid jubileer etc., tämligen ofta förekommande
            för övrigt, kommer emellertid gamla bilder till användning. Vi
            kunna därför för vår del icke se att något vä- gande hinder föreligger
            för att åt fotografen ge samma skyddstid som in- rymmes åt auktor
            enligt FUmL. Det må framhållas att i England, där fotograferna
            ha en skyddstid av 50 år, förslag nyligen framkom om för- kortning
            av denna tid till 23 år men att förslaget icke vann bifall.
          </p>
          <p xml:id="i-ABfBirbkT2FNb8ytQSDkso">
            Jag föreslår att paragrafen får följande lydelse: »Rätt till
            fotografisk bild gäller intill utgången av 50:e året efter det
            bilden framställdes» eller ock, om det icke skulle vinna bifall:
            »Rätt till fotografisk bild gäller intill utgången av 50:e året
            efter det bilden först utgavs.» Med hänvisning till vad ovan anförts
            hemställer jag, att riksdagen måtte besluta att följande paragrafer
            i Lag om rätt till fotografisk bild måtte erhålla nedanstående
            lydelse:
          </p>
          <p xml:id="i-ArTK4RRsYLdDSwjXaSznZq">
            1 $. Den som framställt en fotografisk bild har, med de inskränkningar
            som nedan stadgas, uteslutande rätt att genom fotografi, tryck,
            teckning eller annat förfarande framställa exemplar av bilden
            ävensom att visa den of- fentligt. Som fotografisk bild anses
            även vad som framställes genom ett med foto- grafi jämförligt
            förfarande. 28. Då exemplar av fotografisk bild framställes eller
            bilden visas offentligt, skall fotografen angivas i den omfattning
            och på det sätt god sed kräver. Bilden må icke ändras så, att
            framställarens anseende som fotograf kränkes; ej heller må bilden
            visas offentligt i sådan form eller i sådant sammanhang som är
            på angivet sätt kränkande för fotografen. Sin rätt enligt denna
            paragraf kan upphovsmannen efterge endast såvitt angår en till
            art och omfattning begränsad användning av verket.
          </p>
          <p xml:id="i-LyZLCpougMqAdGDhXhExYh">
            Av fotografisk bild må enstaka exemplar framställas för enskilt
            bruk. Vad sålunda framställts må ej utnyttjas för annat ändamål.
          </p>
          <pb facs="riksdagen-motions-pdf/data/1960/mot_1960__ak__631/mot_1960__ak__631-009.pdf"/>
          <fw xml:id="i-Pqxjv4daW3716GqCNThDTY">
            16 Motioner i Andra kammaren, nr 631 år 1960
          </fw>
          <p xml:id="i-3vZDvfG6jdnBk8fjhmWoaJ">
            Skall mångfaldigande ske genom annan, vare dock tillstånd erforderligt
            från innehavaren av den fotografiska rätten, där sådant tillstånd
            utan större omgång kan inhämtas. 7$. I vetenskaplig framställning
            må till förklaring av texten återgivas offentliggjord fotografisk
            bild. I arbete avsett till bruk vid undervisning må till förklaring
            av texten intagas offentliggjord fotografisk bild, därest fem
            år förflutit efter det bilden offentliggjordes. Fotografen äger
            rätt till ersättning.
          </p>
          <p xml:id="i-Q9X4uypNjkBPz6n8kTsSq8">
            10 $. Sedan fotografen överlåtit exemplar av fotografisk bild
            eller bilder blivit utgivna må exemplar som överlåtits eller omfattas
            av utgivningen utställas offentligt, dock icke i kommersiellt
            syfte. Offentliggjord fotografisk bild må även eljest visas offentligt
            i samband med undervisning, så ock om det sker avgiftsfritt och
            utan förvärvssyfte eller i folkbildningsverksamhet, för välgörande
            ändamål eller i annat all- männyttigt syfte. Vad nu sagts gäller
            ej film.
          </p>
          <p xml:id="i-8acrPekyCXHwdZ7SbouPqZ">
            14 $. Är fotografisk bild utförd på beställning, må ej ytterligare
            exemplar framställas eller bilden göras tillgänglig för allmänheten
            utan samtycke av beställaren. Fotografen äger dock på sedvanligt
            sätt utställa bilden i reklam- syfte, såframt ej beställaren förbjuder
            det. Beställare av porträtt må utan fotografens samtycke låta
            intaga porträtt i tidning, tidskrift eller skrift med biografiskt
            innehåll.
          </p>
          <p xml:id="i-UTRMkPXK12wUr7nJBfeHoX">
            15 $. Rätt till fotografisk bild gäller intill utgången av 50:e
            året efter det bilden framställdes.
          </p>
          <p xml:id="i-8rRtXecxNksPDorZqiAnbT" type="date">
            Stockholm den 5 februari 1960
          </p>
          <div xml:id="i-59FT5T6ouhKChNwjdikkqr" type="signatureBlock">
            <p xml:id="i-9RoewT7TkGkEUfRjrB4rML" who="i-BTQHo9TKPt4psovBo1HK4X" type="signature">
              Hans Nordgren
            </p>
          </div>
        </div>
      </div>
    </body>
  </text>
</TEI>
