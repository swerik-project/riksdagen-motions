<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00002">
  <teiHeader>
    <fileDesc>
      <titleStmt>
        <title>med anledning av skr. 2011/12:166 En folkhälsopolitik med människan i centrum</title>
        <author corresp="i-7YbH6oTUwG4Qn94QEVE6as">av Gunvor G Ericson m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2011/12:166 En folkhälsopolitik med människan i centrum</title>
          <idno type="rdwebb">H002So2</idno>
          <rs type="number">So2</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So2/text</ref>
          <ref type="dokument_url_html">http://data.riksdagen.se/dokument/H002So2</ref>
          <ref type="dokumentstatus_url_xml">http://data.riksdagen.se/dokumentstatus/H002So2</ref>
          <ref type="doc">http://data.riksdagen.se/fil/27C67CDC-00D5-4AB4-83AB-A12D528D82E6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Vx7eV6CLwK4q8nMYx4Sry4</idno>
            <name>Agneta Börjesson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-D7mgFwiCKxywz1E18YrEuZ</idno>
            <name>Agneta Luttropp</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Xw3dNbwa4hjDiSrSfFCZsz</idno>
            <name>Magnus Ehrencrona</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4ysNhUDSHNyK9xZKzEUDLb" type="basedOn"/>
        <correspContext corresp="i-4ysNhUDSHNyK9xZKzEUDLb">
          <ref>Regeringsskrivelse 2011/12:166</ref>
        </correspContext>
        <correspAction xml:id="i-PEcEgitFH9aKuGQftwNAif" type="signed"/>
        <correspContext corresp="i-PEcEgitFH9aKuGQftwNAif">
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-Vx7eV6CLwK4q8nMYx4Sry4"/>
          <note type="signatory" corresp="i-D7mgFwiCKxywz1E18YrEuZ"/>
          <note type="signatory" corresp="i-Xw3dNbwa4hjDiSrSfFCZsz"/>
          <note type="signatory" corresp="i-Atz7ai4RJKnyNCwfSAJEeC"/>
        </correspContext>
        <correspAction xml:id="i-3UHihSdDEzP6jgbRN6ZCEs" type="referral">
          <date when="2012-10-15"/>
        </correspAction>
        <correspAction xml:id="i-4i3DthkLBtJrZnp7n8qyCr" type="dismissal">
          <date when="2012-10-04"/>
        </correspAction>
        <correspAction xml:id="i-FZ98DRjhZquwLKhUKNExTi" type="submission">
          <date when="2012-10-03"/>
        </correspAction>
        <correspAction xml:id="i-LGxbdTk77CbcpACC3nsc6z" type="transfer">
          <date when="2012-10-03"/>
        </correspAction>
        <correspAction xml:id="i-4EJs3TW9vR9zHWNfC4Uk1Q" type="assigned"/>
        <correspContext corresp="i-4EJs3TW9vR9zHWNfC4Uk1Q">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6rECAzXQHsQDhZFqiyyJGp" type="motHeader"/>
      <div xml:id="i-NcPRVUEHcBv9s4VJNsUkWM" type="motBody">
        <div xml:id="i-UrptS9SDsEa3VYQxCAVbsq" type="motProposal" subtype="förslag">
          <head xml:id="i-KxktRjoXbp7gS5LgCBFLmT">
            Förslag till riksdagsbeslut
          </head>
          <list xml:id="i-To7LNN4qo6jUT8dgcioRqi" style="ol">
            <item xml:id="i-NEuC2XsLWJjXqbjqqBvPw9">
              Riksdagen tillkännager för regeringen som sin mening vad som
              anförs i motionen en om nationell kommission.
            </item>
            <item xml:id="i-J39WoEcWExMUfrmRGhpaCw">
              Riksdagen tillkännager för regeringen som sin mening vad som
              anförs i motionen om minskade sociala och ekonomiska klyftor.
            </item>
            <item xml:id="i-HCY1hdgCdXL6TmNqDcW33T">
              Riksdagen tillkännager för regeringen som sin mening vad som
              anförs i motionen om att arbetet med miljömål och folkhälsomål
              bör samordnas.
            </item>
          </list>
        </div>
        <div xml:id="i-Qo46YzkpxKwTGVmYjgdFRW" type="motContent">
          <head xml:id="i-8GBcxigPxHxLkgzBF3ty56" type="h1">
            Motivering
          </head>
          <p xml:id="i-Nz77Nu9KDv5a7dFwXqTWNx">
            För folkhälsoområdet innebär regeringens skrivelse inte något
            lyft. Miljöpartiet ser den snarare som ett steg tillbaka för folkhälsopolitiken.
          </p>
          <p xml:id="i-ALXysjniyigKZ96Lk4zpyC">
            Regeringen beskriver vad man redan gör inom området, uppdrag
            som olika myndigheter har och att man vill backa från tidigare
            inriktning och sätt att följa upp. Några nya idéer framförs, men
            det är ett fåtal. Generellt innehåller skrivelsen inga skarpa
            förslag och några medel har inte avsatts.
          </p>
          <p xml:id="i-4iVLGH4Sm5y1WCFmzJ8iu3">
            Den tydliga utgångspunkten för regeringens folkhälsopolitik är
            individen och individens hälsa. Detta innebär att fokus flyttas
            från insatser som främjar hela befolkningens hälsa. Regeringen
            skriver att det ska kännas lustfyllt, engagerande och angeläget
            att ta ansvar för och påverka den egna hälsan. Självklart ska
            det vara det, det har Miljöpartiet inget att invända emot. Men
            genom att fokusera på individen döljer regeringen det politiska
            ansvaret för att skapa förutsättningar för god hälsa på lika villkor
            för hela befolkningen.
          </p>
          <p xml:id="i-Jq9pJ1bDdNASfysxLcVVcK">
            Vi invänder starkt emot att regeringen så konsekvent hoppar över
            analys av strukturer och ojämlikhet i levnadsvillkor. Regeringen
            talar i princip inte alls om politikens ansvar, än mindre analyserar
            regeringen den egna politiken och hur den inverkar.
          </p>
          <p xml:id="i-2AKTJtMtVcABVnvTfVhoQh">
            Folkhälsopolik är mer än en fråga om sjukdomsförebyggande hälsa
            i vården, utsträckt till matvanor och råd om fysisk aktivitet.
            Folkhälsopolitik i ett långsiktigt perspektiv berör de flesta
            politikområden. Socialförsäkringsområdet, transportpolitik, miljöpolitik,
            ekonomisk politik. Infrastruktur för transport berör utsläpp och
            hur vi rör oss, ekonomisk politik och socialförsäkringsområdet
            är avgörande för hur välfärd fördelas. Det är på så sätt vi skapar
            förutsättningar. Utöver detta är det givetvis viktigt att enskilda
            är välinformerade och ska kunna göra bra val, men det räcker inte
            att ändra på var i affären godiset ligger. Det stora jobbet är
            politiskt.
          </p>
          <p xml:id="i-5CQmgcUJCS7Se1bFu5AfSd">
            Folkhälsopolitiken behöver ta hänsyn till det som forskningen
            säger att goda livsvillkor är mer betydelsefullt än levnadsvanor
            för befolkningens hälsa. Det övergripande målet för folkhälsoarbetet
            är att skapa samhälleliga förutsättningar för en god hälsa på
            lika villkor för hela befolkningen.
          </p>
          <p xml:id="i-GtUrQqxzorutpUd68RRtaV">
            Det måste vara politikens uppgift att se hur det folkhälsopolitiska
            landskapet ser ut, vilka socioekonomiska skillnader som finns
            och ta strider med företrädare för andra politikområden om vikten
            av en politik som går åt samma håll.
          </p>
          <head xml:id="i-JHMHAAAjXCGGrBsDRuL7N9" type="h2">
            Behov av en nationell kommission
          </head>
          <p xml:id="i-9jGea5KJA6PnZq6y2BWCkU">
            Den s.k. Marmotkommissionen, Kommissionen för bestämningsfaktorer
            för hälsa med uppdrag från WHO, har visat på de stora skillnader
            som finns i hälsa mellan och inom länder. Den innehåller förslag
            för en jämlik folkhälsa inom en generation. WHO antog i maj 2009
            en resolution om åtgärder för att påverka de sociala bestämnings-faktorerna
            för hälsa utifrån kommissionens förslag. Kommissionen gav tre
            övergripande rekommendationer:
          </p>
          <list xml:id="i-U6rTMPvFtWJHUy3ydvz53M" style="ul">
            <item xml:id="i-EoBqa5UqfEmDQAQ9S4Rv3w">
              förbättra förutsättningarna för människors dagliga liv
            </item>
            <item xml:id="i-GFsXtDAoamTtaB4tCfXYUm">
              angripa den ojämlika fördelningen av makt, pengar och resurser
              globalt, nationellt och lokalt
            </item>
            <item xml:id="i-Y7UABQbEnwCNowqXcnjYTF">
              utveckla och använda metoder för att mäta och följa ojämlikheten
              i hälsa, utveckla kunskapsbasen, utbilda människor att se hälsans
              sociala bestämningsfaktorer och utveckla människors medvetenhet
              om dessa.
            </item>
          </list>
          <p xml:id="i-9jfBVN79PNXd5tz2oGzZNc">
            Flera länder har tillsatt liknande kommissioner på nationell
            nivå. I Sverige har nuvarande regering nöjt sig med ett regeringsuppdrag,
            med tunt uppdrag och resultat. Detta trots att det finns anmärkningsvärda
            skillnader i hälsa i Sverige, som tydligt visar sig genom skillnader
            i medellivslängd mellan orter eller stadsdelar. Regeringen lyssnar
            tydligen inte på WHO trots den expertis och kunskap som ligger
            till grund för deras rekommendationer.
          </p>
          <p xml:id="i-2i1j2gEYbvmC1S4ADjySrv">
            I stället väljer regeringen nu, vilket beskrivs i skrivelsen,
            att låta sig inspireras av det projekt som engelska hälsoministeriet
            initierat, Public Health Responsibility Deal, som omfattar åtaganden
            inom områdena alkohol, kost, hälsa på arbetet och fysisk aktivitet.
            Projektet följs av en grupp företrädare för offentliga institutioner
            på nationell, regional och lokal nivå, branschorganisationer,
            företrädare för det civila samhället och berörda professioner
            som följer projektet.
          </p>
          <p xml:id="i-JPRMTKqEb6W1grjPHMPkAA">
            På likartat sätt vill nu regeringen skapa ett forum för nationell
            samverkan för hälsofrämjande. Där ska berörda myndigheter, organisationer,
            branscher, professioner och forskarsamhället ingå. Regeringen
            vill bl.a. få till stånd överenskommelser om gemensamma åtaganden.
            Men det handlar om tips och verktyg och om att utifrån ett individperspektiv
            främja en positiv hälsoutveckling i befolkningen. Det är inget
            fel i sig, men regeringen duckar för ett mer långsiktigt förhållningssätt
            och vad det verkar hela tanken om bestämningsfaktorer. I England
            har också kritiska röster 1 höjts från organisationer angående
            branschorganisationernas medverkan och överenskommelser med regeringen
            på alkoholområdet, som man anser vara verkningslösa. Vi ser en
            liknande risk med regeringens förslag.
          </p>
          <p xml:id="i-JK5kBKGD6SKjJPc51wmFDm">
            Miljöpartiet anser att WHO:s rekommendation ska tas på allvar
            och att en svensk folkhälsokommission behöver tillsättas.
          </p>
          <p xml:id="i-28kvMLbcvfGe6hCQRycpoH">
            Mycket viktigt folkhälsoarbete görs i dag lokalt och regionalt
            genom lokala folkhälsoråd och hälsofrämjande skolor och arbetsplatser.
            Nätverket för hälsofrämjande sjukvård har också en viktig roll
            genom att försöka styra hälso- och sjukvården till att bli mer
            hälsofrämjande. Det finns även regionala folkhälsoutskott, kommittéer
            vars drivkraft på regional nivå är att styra förslag och inriktning
            med ett folkhälsoperspektiv i fokus. Miljöpartiet vill stödja
            och stärka den utvecklingen. Samtidigt är den nationella nivån
            och dess beslut av stor betydelse för att understödja eller i
            värsta fall motverka det arbete som man försöker göra lokalt och
            regionalt.
          </p>
          <p xml:id="i-CYbEuX1MyRRsqitEpKGhvo">
            Vi anser att en nationell fokhälsokommission bör ha parlamentarisk
            förankring och deltagande av forskare, experter och aktiva inom
            folkhälsoområdet. Den ska bygga vidare på hälsans bestämningsfaktorer,
            arbeta brett och ha som övergripande uppdrag att föreslå åtgärder
            för en jämlik hälsa inom en generation. Förslagen förväntas röra
            skilda politikområden. Delförslag ska läggas fram fortlöpande
            för att särskilt stimulera eftersatta områden.
          </p>
          <p xml:id="i-LSf9TaMo5S4Xg4RbpcCVAW">
            I England har man haft både haft en nationell folkhälsokommission
            2 som arbetat brett med livsvillkor och ovan nämnda program.
          </p>
          <head xml:id="i-WqpaT25pjNQaSv31kL1eNp" type="h2">
            Individ och helhetsperspektiv
          </head>
          <p xml:id="i-VZnXzGsVkM125TEAzrt9MS">
            Vad som uppfattas som livskvalitet kan vara olika för olika människor.
            Inom folkhälsoforskningen är det dock tydligt att känsla av sammanhang
            och att kunna påverka sin situation är centralt för de allra flesta,
            vilket också varit utgångspunkt för Miljöpartiets politik ända
            sedan partiet bildades.
          </p>
          <p xml:id="i-WavpC5JbGdhnTjLkUYTvcr">
            Regeringens syn på individen är minst sagt motsägelsefull. I
            skrivelsen klargörs att god hälsa enligt Världshälsoorganisationen
            handlar om både frånvaron av sjukdom och ett fysiskt, psykiskt
            och socialt välbefinnande. Det innefattar att människor har insikt
            om sina inneboende möjligheter, kan handskas med normala påfrestningar
            i livet, kan fungera på ett produktivt och fruktbart sätt och
            kan bidra till samhällsgemenskapen. Regeringen sluter sig till
            att en folkhälsopolitik med människan i centrum bör vara framåtsyftande,
            stimulerande och inspirerande. Man skriver också att människor
            bör få möjlighet att själva definiera sin hälsa, att formulera
            sina eventuella problem och få möjlighet att finna lösningar på
            dessa. Och vidare respekten för varje människas integritet och
            kraft bör sättas i första rummet.
          </p>
          <p xml:id="i-MiQSf9iBfN4FnWZpYsDP7w">
            Resonemanget är ihåligt. På vilket sätt rimmar individfokuset
            med de strikta regler som införts i arbetsmarknadsförsäkringen
            och ännu mer i sjukförsäkringen? Möjligheten att bemöta individers
            egenupplevda ohälsa med rätt vård och stöd har beskurits på ett
            sätt som upprört stora delar av befolkningen.
          </p>
          <p xml:id="i-L2zPvfCcU9fTu2cxSPggWo">
            Är det bara när människor har arbete och är välsituerade som
            respekten för varje människas integritet och kraft bör sättas
            i första rummet ?
          </p>
          <p xml:id="i-SUhj6zarupfe5zFF9wxAFY">
            För Miljöpartiet är det självklart att ha individen som utgångspunkt,
            men utan att förlora blicken på strukturer och behov av politiska
            insatser.
          </p>
          <head xml:id="i-KDMdJjX26kHsF59XHBJKTf" type="h2">
            Minskade sociala och ekonomiska klyftor
          </head>
          <p xml:id="i-UiLfAgWUxHJ7cRJyrahgQB">
            Miljöpartiet menar att det ur ett folkhälsoperspektiv är angeläget
            att minska de sociala och ekonomiska klyftor som finns i Sverige
            i dag. Globalt orsakar enligt WHO klyftorna i levnadsvillkor miljoner
            dödsfall i onödan skillnader som med rätta i Marmotrapporten beskrivs
            som orättvisa, oetiska och ohållbara. Huvudbudskap i såväl Marmotrapporten
            och dess uppföljning i England är att social ojämlikhet i bred
            mening skapar ojämlikhet i hälsa. Denny Vågerö, svensk professor
            i medicinsk sociologi, ingick i arbetet med båda rapporterna och
            är verksam vid Chess, (Centre for Health Equity Studies) vid Stockholms
            universitet och Karolinska institutet. Han har där medverkat i
            svenska studier om ojämlikheten i hälsa, bl.a. om samband mellan
            svenskars disponibla inkomst och risken att dö. I en långtidsstudie
            var risken högst för dem med lägst inkomst och sjönk steg för
            steg med högre inkomst.
          </p>
          <p xml:id="i-C1RhHDGAtXeywETFZjqFqK">
            Ojämlikhet i ekonomiska resurser bidrar till ojämlikhet i hälsa,
            och omfördelning av ekonomiska resurser påverkar graden av ojämlikhet
            i hälsa. En omfördelning av inkomster ökar därmed folkhälsan mätt
            som genomsnitt. Man vet också från Marmotrapporten och dess uppföljning
            i England att inte bara inkomst och förmögenhet utan även utbildning
            och samhällsklass har steg-för-steg-samband med hälsa.
          </p>
          <p xml:id="i-GExQ76kWZDBYTgzVJcPDBd">
            I Sverige skiljer det nu drygt fem år i förväntad livslängd mellan
            dem som har universitetsutbildning och dem som har grundskoleutbildning.
            Den skillnaden ökar enligt Vågerö oavbrutet sedan flera decennier.
            I Malmö är skillnaderna i förväntad livslängd sju år mellan olika
            stadsdelar.
          </p>
          <p xml:id="i-Mrm49xyzgdd8XikzxvjkWs">
            De sociala skyddsnäten är viktiga. De välutbildade har ökat sin
            livslängd medan förbättringen för män och kvinnor som enbart har
            grundskola är marginell. Miljöpartiet bedriver en aktiv utbildningspolitik
            som bidrar till förbättrad folkhälsa. Nedan lyfter vi några ytterligare
            förslag som Miljöpartiet driver aktivt för minskade sociala och
            ekonomiska klyftor.
          </p>
          <head xml:id="i-HojZYGuPQXBB2fvg2LVS1N" type="h3">
            Höjt underhållsstöd
          </head>
          <p xml:id="i-QKQ59eurvjW75KV2gewps6">
            De flesta barn bor efter en separation mellan föräldrarna hos
            mamman. Det underhålls­stöd som Försäkringskassan betalar ut till
            en del av dessa barn för att kompensera försörjningsbortfall har
            sedan 1994 höjts med endast 100 kronor (8,8 procent), vilket innebär
            en kraftig urholkning av värdet. Detta har främst drabbat hushållstypen
            ensamstående kvinnor med barn. Miljöpartiet vill höja stödet med
            250 kronor per månad.
          </p>
          <head xml:id="i-MDMMyJEMEnsAMdCESmJgPw" type="h3">
            Höjd lägsta ersättning i föräldraförsäkringen och tredelad försäkring
          </head>
          <p xml:id="i-SnsSGSPuFMC8YmtSx8C4xK">
            Vi har sedan tidigare drivit höjd grundnivå i föräldraförsäkringen
            så att alla nyblivna föräldrar oavsett tidigare situation ska
            komma upp i den nivå som motsvarar det s.k. golvet i arbetslöshetsersättningen.
            I årets budget gör regeringen i princip denna höjning, vilket
            vi välkomnar.
          </p>
          <p xml:id="i-Bc8L1h9BvXdgVRfsgk8fco">
            Miljöpartiet vill införa en tredelad föräldraförsäkring för ett
            mer jämställt uttag.
          </p>
          <head xml:id="i-TPc7ebB7z2yW6MutNQN3Bk" type="h3">
            Bättre sjukpenning och arbetslöshetsförsäkring
          </head>
          <p xml:id="i-QzD74zjYF3JPBssFwL9BTC">
            Sjukförsäkringen ska vara en försäkring som försäkrar även vid
            långvarig sjukdom. Vi ser i dag tydligare än någonsin hur viktigt
            detta är. Människor ska under sin sjukdom inte behöva vara oroliga
            för att de efter 550 dagar inte alls ska kunna försörja sig och
            sin familj. Därför föreslår vi att den bortre gränsen i sjukpenningen
            slopas helt.
          </p>
          <p xml:id="i-JHjN4GUkFfVvtADdLB28NM">
            För att nå dem med lägst inkomster eller som helt saknat inkomster
            innan sjukskrivning vill vi också att en grundersättning eller
            golv införs i sjukförsäkringen motsvarande den i arbetslöshetsförsäkringen
            på 229 kronor per dag, räknat på sjudagarsersättning.
          </p>
          <head xml:id="i-LkS6i3uG17s6hApfdpzjRR" type="h3">
            Arbetslivstrygghet en reform med fokus på individen
          </head>
          <p xml:id="i-7cdGcRpHmQfQpuhowMASAd">
            Förändringar behövs som garanterar alla människor i vårt samhälle
            trygghet. System som gör att människor vågar satsa, starta företag
            och byta jobb. System som gör att människor som drabbats av sjukdom
            eller arbetslöshet kan leva värdiga liv. Vi vill införa ett och
            samma trygghetssystem arbetslivstrygghet för den som är sjuk eller
            arbetslös eller är i behov av försörjningsstöd. Människor ska
            slippa slussas runt mellan olika myndigheter och handläggare.
            De ska kunna veta vart de ska vända sig och vilken ersättning
            som är att vänta.
          </p>
          <p xml:id="i-Pd1Suty3fxpMuLv2rMcJqh">
            Ingen ska riskera att hamna mellan stolarna. Därför vill vi skapa
            en gemensam ingång till alla trygghetssystem genom att bilda en
            ny myndighet där uppgifterna på Försäkringskassan och Arbetsförmedlingen
            slås ihop. Den nya myndigheten ska ansvara för utbetalning av
            sjukersättning och a-kassa och ta över ansvaret för försörjningsstödet
            från kommunerna. Ersättningsnivån ska vara lika stor oavsett om
            man är sjuk eller arbetslös.
          </p>
          <p xml:id="i-7GZy9VHToeo6gR3jpu1tjH">
            Alla ska tilldelas en handläggare oavsett huvudproblem det ska
            inte finnas någon risk att bli skickad runt som alltför ofta sker
            i dag. På så vis skapas en större tydlighet för individen och
            ett effektivare arbetssätt för myndigheten. Med en gemensam myndighet
            blir det också tydligare för handläggarna att det krävs en helhetssyn
            på individen och hans eller hennes problem.
          </p>
          <p xml:id="i-KFy3yC9GARFPKLwxXqTdi5">
            Olika villkor för att få ersättning kommer visserligen att kvarstå
            vid sjukdom och arbetslöshet, men de är tänkta att successivt
            minska. Även om man har flera samtidiga problem ska detta inte
            leda till uteslutning.
          </p>
          <p xml:id="i-2NXz6AVB382hmZMRkg72tR">
            Förslaget om förbättrad sjukpenning och arbetslöshetsförsäkring,
            ovan beskrivet, ser vi som några steg på vägen mot ett system
            med arbetslivstrygghet.
          </p>
          <head xml:id="i-PSULK6oRfNKPr7NAFqV1Jp" type="h3">
            En bättre arbetsmiljö för ett mer hållbart arbetsliv
          </head>
          <p xml:id="i-By4r6E8YgTqKKrPTkL4kW9">
            Vi ser hur allt fler människor, särskilt inom vård- och utbildningssektorn,
            upplever stress på jobbet, och kraven i arbetslivet ökar ständigt.
            Antalet arbetsplatsolyckor har ökat kraftigt bland praktikanter
            och personer som deltar i olika arbetsmarknadsprogram. Dessutom
            saknar en stor andel lönebidragsanställda försäkringsskydd då
            arbetsgivare inte betalar in pension och försäkringar. Miljöpartiet
            vill se ett mer aktivt tillsynsarbete och förebyggande insatser
            mot ohälsa och arbetsskador. Med en bra arbetsmiljö såväl psykiskt
            som fysiskt kan människor dessutom få bättre möjlighet att själva
            välja när de vill ta ut pension i stället för att tvingas sluta
            i förtid på grund av ohälsa.
          </p>
          <p xml:id="i-R9ybzD1tcryD95JhJ4aS8">
            Arbetsmiljöverkets uppdrag kring särskilda insatser för att förhindra
            att kvinnor slås ut från arbetslivet på grund av arbetsmiljörelaterade
            problem är viktigt. Ett stort problem är att nuvarande arbetsmiljölag
            är utformad efter traditionellt mansdominerade arbetsplatser.
            Det finns tydliga regelverk som rör byggnadsverksamhet, men inom
            vård, skola och omsorg finns det väldigt få regler. Könsskillnader
            i bedömning av arbetsskada är välkänt. Vi vill att kvinnors och
            mäns arbetsskador ska bedömas på lika villkor och att regeringen
            ser till att gällande lagstiftning tillämpas. Vi vill också att
            arbetsmiljölagen ses över så att den tydligt anpassas efter både
            kvinnodominerade och traditionellt mansdominerade arbetsplatser.
          </p>
          <p xml:id="i-3TbsYtyR1kNFwzGWzwNDyB">
            Vi vill för övrigt även motverka otrygga anställningar, eller
            ofrivilliga deltids­anställningar, vilka vi vet inverkar psykiskt
            och fysiskt på hälsan och därmed blir en viktig arbetsmiljöfråga.
            Även detta är ett område där kvinnor drabbas i högre grad än män.
          </p>
          <head xml:id="i-DpombnqW4JpQK5ScSV72Tk" type="h3">
            Stimulansbidrag för barnomsorg på obekväm arbetstid
          </head>
          <p xml:id="i-GGMNgEYKGBU4iSmQDo8nSD">
            För att underlätta för alla som är föräldrar att kunna arbeta
            för att försörja sin familj är det viktigt att det finns barnomsorg
            även på kvällar, helger och nätter. På vissa håll i landet finns
            sådana möjligheter, men långt ifrån överallt. Miljöpartiets uppfattning
            är att det krävs en tvingande lagstiftning om rätten till barnomsorg
            även på kvällar, helger och nätter. För att stödja kommunerna
            i ett sådant åtagande avsätter vi i vårt budgetförslag medel under
            perioden för ett stimulansbidrag för barnomsorg på obekväm arbetstid.
            Det stimulansbidrag regeringen inför årets budgetproposition beslutat
            sig för att avsätta anser vi är otillräckligt.
          </p>
          <head xml:id="i-TzAxb3xtMnmWqQuJ1PAD6" type="h3">
            Förändra målet för den ekonomiska familjepolitiken
          </head>
          <p xml:id="i-AsusxSRvtHw8cNgQFvx2AV">
            Ett centralt syfte med trygghetssystemen har varit en solidarisk
            omfördelning mellan barnfamiljer och andra grupper samt över individens
            livscykel. Regeringen har tagit bort den omfördelande ambitionen
            för den ekonomiska familjepolitiken, vilket inte kan tolkas på
            annat sätt än att den inte motsätter sig ökade klyftor. Miljöpartiet
            vill revidera målet så att den ekonomiska familjepolitiken ska
            motverka ekonomiska orättvisor, men också tydligt slå fast att
            även jämställdhet ingår i målet. Därför vill vi att målsättningen
            för den ekonomiska familjepolitiken ska vara att skillnaderna
            i de ekonomiska villkoren mellan familjer med och utan barn ska
            minska och jämställdhet mellan könen ska uppmuntras inom ramen
            för den generella politiken.
          </p>
          <head xml:id="i-CGNNuooaoq96zHzXPVevjm" type="h2">
            Satsningar på lika rätt
          </head>
          <p xml:id="i-UedDkof19qojZtZFwj3nkp">
            I skrivelsens bakgrundsbeskrivning tar man bl.a. upp att hälsan
            är sämre hos hbt-personer, nationella minoriteter och personer
            med utländsk bakgrund. Det finns inga konsekvenser tagna av detta
            i övrigt i skrivelsen. Miljöpartiet anser att hela området lika
            rätt har stor inverkan på folkhälsosituationen. Se vidare vår
            partimotion Den svenska drömmen 2012/13:A393, där vi lyfter fram
            ett antal förslag inom området.
          </p>
          <head xml:id="i-GwsNUm5C5Hcms6DtCgCDfL" type="h2">
            Samordna uppföljningen av folkhälsopolitiken och miljömålen
          </head>
          <p xml:id="i-5fEjfUqCLJMaucpvEzmxDb">
            Tre perspektiv hänger ihop och måste vara i balans för att åstadkomma
            långsiktigt hållbar utveckling: det sociala, det ekologiska och
            det ekonomiska. Människor i rika länder får inte längre verkliga
            hälsofördelar och ökad livslängd av ekonomisk tillväxt. Samtidigt
            sätter den globala uppvärmningens problem och miljön gränser för
            ökad konsumtion. Om våra gemensamma resurser i ekonomin används
            klokt så bidrar de till hållbar utveckling och jämlik hälsa, men
            om ständig ekonomisk tillväxt prioriteras utan hänsyn till miljö
            och sociala aspekter skadas livsförutsättningarna och därigenom
            vår hälsa.
          </p>
          <p xml:id="i-MjjamYpYjuoy83H8mjsZDP">
            Vi anser att miljömålen har inverkan på folkhälsan både i ett
            kortare och mer långsiktigt perspektiv. Därför bör uppföljningen
            av folkhälsopolitiken och miljömålen samordnas.
          </p>
        </div>
        <div xml:id="i-7p6rGE5g1LvkVZ8dCBGtSi" type="motSignatures">
          <list xml:id="i-YYjLxnXbB4mgJXFtyCwy1k">
            <item xml:id="i-Lf1H1zt9b5iXM7eVeffPiq">
              Gunvor G Ericson (MP)
            </item>
            <item xml:id="i-7HqMhemCY4dz6a6PbgkmVV">
              Agneta Börjesson (MP)
            </item>
            <item xml:id="i-S7ymGN7vBezBmcmv8aQPur">
              Agneta Luttropp (MP)
            </item>
            <item xml:id="i-XSJBxWGu7GpU5D1DgHov8H">
              Magnus Ehrencrona (MP)
            </item>
            <item xml:id="i-172mP6srBLNutibdvYaKW3">
              Jonas Eriksson (MP)
            </item>
          </list>
        </div>
      </div>
    </body>
  </text>
</TEI>
