<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1931/mot_1931__ak__129/mot_1931__ak__129-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 129. 7
          </p>
          <p>
            Nr 129.
          </p>
          <p>
            Av herr Västberg, om anslag till upplysningsarbete för freden.
          </p>
          <p>
            Under tredje huvudtiteln har Kungl. Maj:t för nästa budgetår
            upptagit ett anslag av 32,000 kronor (samma belopp som i årets
            stat) till upplysning för freden och föreslås samtidigt oförändrade
            grunder för anslagets dispo- nering. Därom uttryckte riksdagen
            förra året, att beloppet skulle ställas till Kungl. Maj:ts förfogande,
            dock med beaktande av, dels att av anslaget 15,000 kronor skulle
            beviljas informationsbyrån för fredsfrågor och mellan- folkligt
            samarbete och dels att återstående belopp skulle användas för
            under- stöd till ' särskilt sådana sammanslutningar, som hava
            till uppgift att sam- arbeta med motsvarande organisationer i
            utlandet. Bland de organisationer, som erhållit större eller mindre
            del av anslaget, märkas först Vita Bandet och Nationaltemplarorden.
            Dessa båda samman- slutningar äro nykterhetsordnar, med förbudskravet
            främst på sitt program. Då det inom landet finnes ett stort antal
            andra nykterhetsordnar, som med lika rätt kunna göra anspråk på
            att komma i åtnjutande av bidrag från detta anslag, så kommer,
            därest eventuella framställningar från dessa tillmötesgås, anslaget
            att bortplottras på många organisationer, vars egentliga verksamhet
            är förlagd till ett helt annat område. Vidare uppmärksammas att
            även Svenska freds- och skiljedomsföreningen fått bidrag av anslaget.
            Denna organisation är dock en ren propaganda- central för isolerad
            svensk avrustning. Syftet med denna av mig själv per- sonligen
            som ivrig avrustningsvän högt skattade och understödda organisa-
            tions verksamhet står dock i dålig överensstämmelse med statsmakternas
            officiella ståndpunkt ifråga om vårt lands försvarsväsen och rustningspolitik.
            Det förefaller därför närmast groteskt, att regering och riksdag
            skola bevilja medel till en propaganda, som står i bjärtaste motsats
            till statsmakternas egen uppfattning. Rörande Svenska föreningen
            för Nationernas förbund, som även blivit benådad med ett större
            anslag, är dennas syfte och verksamhet fullt i linje med den av
            statsmakterna proklamerade ståndpunkt som fått sitt uttryck i
            vårt lands anslutning till Nationernas förbund. Föreningen kunde
            ur denna synpunkt förtjäna anslag. Praktiska skäl tala dock emot
            anslags be- viljande. Slutligen ha även Svenska kommittén för
            världsförbundet för mellanfolk- ligt samförstånd genom kyrkosamfunden,
            Svenska sektionen av Internatio- nella kvinnoförbundet för fred
            och frihet samt Svenska skolornas freds- förening erhållit anslag.
            Då jag saknar tillräcklig kännedom om dessa
          </p>
          <pb facs="riksdagen-motions-pdf/data/1931/mot_1931__ak__129/mot_1931__ak__129-002.pdf"/>
          <p>
            8 Motioner i Andra kammaren, Nr 129.
          </p>
          <p>
            tre organisationers program och verksamhet, vågar jag ej heller
            uttala mig om huruvida de kunna vara berättigade till statsanslag.
            Däremot anser jag mig vara berättigad att anföra några principiella
            och praktiska skäl för e en annan disponering av anslaget till
            upplysningsarbetet för freden. Det synes mig vara mest ändamålsenligt,
            att statsmakterna på detta om- råde — liksom ifråga om statsanslag
            till nykterhets- och folkbildningsarbetet — gå in för att endast
            uppmuntra och stödja en såvitt möjligt fullt objektiv upplysning.
            Anslaget bör disponeras av ett centralt organ, vars verksamhet
            och förvaltning kan kontrolleras, så att garantier erhållas för
            att anslaget får den bästa användningen. Detta organ existerar
            redan i Informations- byrån för fredsfrågor och mellanfolkligt
            samarbete. Såväl tidigare som under senaste året har jag haft
            anledning följa byråns verksamhet i vad avser dess arbete utåt
            genom periodiska meddelanden och utgivna skrifter. Mitt be- stämda
            intryck är, att byrån på ett objektivt och utmärkt sätt fyllt
            sin upp- gift i detta avseende. Genom att koncentrera större delen
            av fredsanslaget på denna byrå skulle denna kunna i än högre grad
            tillhandagå offentlig- heten — även skolor och olika organisationer
            — med erforderligt material till fredsfrågans belysning. Därför
            förordas att 25,000 kronor ställes till denna byrås förfogande.
            Statsmakterna böra ock stödja arbetet för personlig och direkt
            informa- tion om Nationernas förbunds och Internationella arbetsbyråns
            arbete i Genéve. Detta kan bäst ske genom beviljande av stipendier
            för ändamålet. Redan nu stå till Kungl. Maj:ts förfogande 3,000
            kronor för stipendier åt studerande vid universitet och högskolor.
            Detta anvisar en riktig väg, men anslaget bör ökas och stipendierätten
            utsträckas. Jag tillåter mig därför föreslå, att detta anslag
            höjes till 10,000 kronor, samt vidare, att stipendier kunna sökas
            förutom av studenter vid universitet och högskolor jämväl av präster,
            lärare och journalister samt förtjänta och av respektive centralstyrelser
            re- kommenderade medlemmar av våra frireligiösa sällskap samt
            nykterhets-, folkbildnings- och arbetarorganisationer. Med stöd
            av vad jag ovan anfört vill jag föreslå riksdagen att besluta
          </p>
          <p>
            dels till upplysningsarbete för freden för budgetåret 1931/1932
            anvisa ett extra anslag av 35,000 kronor; dels att av detta an-
            slag måtte till Informationsbyrån för fredsfrågor och mellan-
            folkligt samarbete utgå 25,000 kronor samt för stipendier en-
            ligt ovan anförda grunder 10,000 kronor.
          </p>
          <p>
            Mauritz Västberg.
          </p>
        </div>
      </div>
    </body>
  </text>
</TEI>
