<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-CU-03960">
  <teiHeader>
    <fileDesc>
      <titleStmt>
        <title>med anledning av prop. 2020/21:150 Ett stärkt barnrättsperspektiv i vårdnadstvister</title>
        <author corresp="i-TqkCALix3mzcE3yNqV7Nee">av Martina Johansson m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3960 av Martina Johansson m.fl. (C)</title>
          <idno type="rdwebb">H8023960</idno>
          <rs type="number">3960</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H8023960/text</ref>
          <ref type="dokument_url_html">http://data.riksdagen.se/dokument/H8023960</ref>
          <ref type="dokumentstatus_url_xml">http://data.riksdagen.se/dokumentstatus/H8023960</ref>
          <ref type="docx">http://data.riksdagen.se/fil/6D7E0505-C8C0-41D8-B5E9-EE22776141E0</ref>
          <ref type="pdf">http://data.riksdagen.se/fil/BE645D2B-B366-437D-A4F9-948FDA178941</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TqkCALix3mzcE3yNqV7Nee</idno>
            <name>Martina Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-RSqbTnBBX6dtdvF5RUM8Lr</idno>
            <name>Ola Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-DRqpu2aaHKSgAVbkTGg4rs</idno>
            <name>Catarina Deremar</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4TTBNWc1zTzQJoDPQcVKzU" type="basedOn"/>
        <correspContext corresp="i-4TTBNWc1zTzQJoDPQcVKzU">
          <ref>Proposition 2020/21:150</ref>
        </correspContext>
        <correspAction xml:id="i-EsEsE5H9uivcJ5iKfYUKkd" type="signed"/>
        <correspContext corresp="i-EsEsE5H9uivcJ5iKfYUKkd">
          <note type="signatory" corresp="i-TqkCALix3mzcE3yNqV7Nee"/>
          <note type="signatory" corresp="i-RSqbTnBBX6dtdvF5RUM8Lr"/>
          <note type="signatory" corresp="i-DRqpu2aaHKSgAVbkTGg4rs"/>
        </correspContext>
        <correspAction xml:id="i-XqSJ2GGmeShxFFubvYyM5U" type="submitted">
          <date when="2021-04-07"/>
          <time when="16:08:43"/>
        </correspAction>
        <correspAction xml:id="i-HiZJSuf4J1Gx1vy4HGMfGK" type="reviewed">
          <date when="2021-04-12"/>
          <time when="17:04:23"/>
        </correspAction>
        <correspAction xml:id="i-NDYuuL9ZjxQqoPBUHBLsrv" type="dismissed">
          <date when="2021-04-13"/>
        </correspAction>
        <correspAction xml:id="i-FhbqJMudmUWkoD1BENQovz" type="referred">
          <date when="2021-04-14"/>
        </correspAction>
        <correspAction xml:id="i-54jTEcHzxd118Hh9Y5Qjs6" type="assigned">
          <date when="2021-05-26"/>
          <time when="17:21:04"/>
        </correspAction>
        <correspContext corresp="i-54jTEcHzxd118Hh9Y5Qjs6">
          <ref type="assignedTo">Civilutskottet</ref>
        </correspContext>
        <correspAction xml:id="i-VgFDiaABzMdyurhdDeC3Rt" type="behandlas_i"/>
        <correspContext corresp="i-VgFDiaABzMdyurhdDeC3Rt">
          <ref type="uppgift">2020/21:CU17</ref>
          <ref type="ref_dok_id">H801CU17</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">CU17</ref>
          <ref type="ref_dok_titel">Ett stärkt barnrättsperspektiv i vårdnadstvister</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:3960 av Martina Johansson m.fl.
          (C) med anledning av prop. 2020/21:150 Ett stärkt barnrättsperspektiv
          i vårdnadstvister
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-N3qkzVMgKPVfQumbN6EhLJ">
            Förslag till riksdagsbeslut
          </head>
          <list style="ol">
            <item xml:id="i-NVSddM5LxitGF3u9BtTsvN">
              Riksdagen ställer sig bakom det som anförs i motionen om att
              säkerställa helhet och stringens i den lagstiftning där barnets
              rättigheter i huvudsak kommer till uttryck och tillkännager detta
              för regeringen.
            </item>
            <item xml:id="i-Uh9b142Da68ChJs9tVvjuc">
              Riksdagen ställer sig bakom det som anförs i motionen om att
              se över hur lagstiftningen kommer att förändras utifrån utredningen
              om barnkonventionen i svensk lagstiftning och tillkännager detta
              för regeringen.
            </item>
            <item xml:id="i-XkbmNPAPgVLmqY24TWDLBc">
              Riksdagen ställer sig bakom det som anförs i motionen om enhetliga
              utredningsmetoder och evidensbaserade arbetsmetoder i vårdnads-,
              boende- och umgängesutredningar och i det förebyggande arbetet
              för att motverka vårdnadstvister och tillkännager detta för regeringen.
            </item>
            <item xml:id="i-Uzfr7xQeZLZcUqTbis7Bfw">
              Riksdagen ställer sig bakom det som anförs i motionen om medlingsintyg
              som inte är äldre än nio månader för att få stämma i domstol och
              tillkännager detta för regeringen.
            </item>
            <item xml:id="i-SWNPrFz3xMPUqh7tGod7rH">
              Riksdagen ställer sig bakom det som anförs i motionen om att
              beslut om gemensam vårdnad som huvudregel ska fattas i samband
              med fastställande av föräldraskapet oavsett föräldrarnas juridiska
              relation till varandra och tillkännager detta för regeringen.
            </item>
            <item xml:id="i-NHbw7wLsGBF3GMpiqF5wqp">
              Riksdagen ställer sig bakom det som anförs i motionen om en uppföljning
              av vad tidsgränsen för vårdnads-, boende- och umgängesutredningar
              får för konsekvens för barnets eller den unges möjlighet att komma
              till tals och tillkännager detta för regeringen.
            </item>
            <item xml:id="i-NG6TALHoVug1TwqzJJgPyF">
              Riksdagen ställer sig bakom det som anförs i motionen om en uppföljning
              av hur tidsgränsen för vårdnads-, boende- och umgängesutredningar
              påverkar i fråga om metoder och tillvägagångssätt när det gäller
              att utföra utredningen och tillkännager detta för regeringen.
            </item>
            <item xml:id="i-XpkuZvA7kVup475sGiKdat">
              Riksdagen ställer sig bakom det som anförs i motionen om rättegångskostnader
              vid upprepade processer i domstol mellan samma parter om vårdnad,
              boende och umgänge i fråga om samma barn och tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-7UWQmuF557QxUdyaEgKqdq" type="h1">
            Motivering
          </head>
          <p xml:id="i-JoPqUgHMiihKvA972yzk2k">
            Propositionen om att stärka barnrättsperspektivet i vårdnadsprocessen
            är viktig och efterlängtad. Våren 2017 uttalade riksdagen i ett
            tillkännagivande att regeringen i lagstiftningsarbetet med anledning
            av betänkandet från 2014 års vårdnadsutredning särskilt behövde
            se till att den nya regleringen stärkte barn- och barnrättsperspektivet,
            att de konfliktdrivande inslagen togs bort och att en ny reglering
            motverkade s.k. umgängessabotage. När propositionen nu läggs på
            riksdagens bord kan vi konstatera att många av förslagen medför
            förbättringar i fråga om att värna barnets intressen och förflytta
            tyngdpunkten i konstruktiv riktning mellan oeniga föräldrar samt
            bättre skyddar barn som riskerar att fara illa. Det är bra. Det
            är också bra att fokus i vårdnads­processer ändras från föräldrarnas
            konflikt och förmåga att samarbeta till deras förmåga att sätta
            barnets behov främst och att enas i frågor som rör barnet.
          </p>
          <p xml:id="i-WVye9nfH6kGHbmg73z5MWu">
            Vi välkomnar också att regeringen genom förslaget om en tillfällig
            vårdnadshavare tar ett steg framåt i fråga om vårdnaden om de
            barn där den ena föräldern utsatt den andra föräldern för dödligt
            våld. Alltför länge har våldsverkare automatiskt tillerkänts ensam
            vårdnad om barnet efter att ha bragt den andra vårdnadshavaren
            om livet.
          </p>
          <p xml:id="i-R2jK4ip4jaEyCqxxYH1Twq">
            Trots att propositionen presenterar många viktiga steg framåt
            saknas fortfarande avgörande delar för att fullt ut slå vakt om
            barnets bästa och skapa en hållbar och modern familjepolitik.
          </p>
          <head xml:id="i-XdQyH8Q2CZBRbrq2yNkekW" type="h2">
            Helhetsperspektiv, enhetlighet, stringens och evidens
          </head>
          <p xml:id="i-AHRbyKaS3SbrspTiAFWfEU">
            Den framlagda propositionen saknar det helhetsperspektiv som
            behövs för att på ett bra sätt väva samman familjerätten med annan
            lagstiftning där barnets rättigheter kommer till uttryck. I föreliggande
            proposition syns exempelvis inte något av vad som framkom i den
            s.k. barnkonventionsutredningen, som undersökte hur svensk lagstiftning
            och praxis överensstämmer med barnkonventionen och vars slutbetänkande
            överlämnades hösten 2020.
          </p>
          <p xml:id="i-HUEFMpakJyXt1yXecq71Hg">
            I dag finns det också stora skillnader i lagstiftningen avseende
            vårdnad, boende och umgänge och lagen om särskilda bestämmelser
            om vård av unga (LVU). Missför­hållanden och risker som kan ligga
            till grund för omhändertagandet av ett barn eller ett beslut om
            umgängesbegränsning enligt LVU värderas exempelvis inte på samma
            sätt i ett vårdnadsmål. Detta är en stor brist ur rättssäkerhetssynpunkt.
          </p>
          <p xml:id="i-JuZbq85mejUbmTXCCVhLxJ">
            För närvarande pågår också ett arbete inom socialutskottet med
            att förtydliga begreppet barnets bästa i fråga om omhändertagna
            barn. Detta arbete borde rimligen ha vävts samman med framtagande
            av ny lagstiftning om barnets bästa i vårdnadsmål.
          </p>
          <p xml:id="i-44e9WmCabrJ87LnrBJQ1wR">
            Bristerna i enhetlighet och stringens mellan de olika lagstiftningarna
            är allvarliga ur rättssäkerhetssynpunkt, men också eftersom det
            leder till att begreppet barnets bästa riskerar att urholkas om
            det tillmäts olika betydelser.
          </p>
          <p xml:id="i-P7mtnd7i3fwyniPVwDA6Ds">
            Det saknas även förslag på hur samverkan mellan olika aktörer,
            exempelvis primär­vård, BVC, elevhälsa, skola, socialtjänst och
            kommunernas budget- och skuldrådgiv­ning kan stärkas för att bättre
            tillgodose den unges situation. Propositionen borde även ha innehållit
            något om hur utdragna bodelningsprocesser kan drabba barn.
          </p>
          <p xml:id="i-4RL6kRfMKrFySmvFQ6M8RF">
            Det finns ett övergripande behov av kunskapshöjning och enhetliga
            metoder i arbetet med familjerättsliga frågor. Det gäller både
            inom socialtjänsten, socialnämnden och inom domstolsväsendet.
            Exempelvis finns det, utöver de allmänna råd som Socialstyrelsen
            har gett ut, ingen fastlagd mall för hur en vårdnads-, boende-
            och umgängesutredning ska se ut eller vad den ska innehålla. Tillvägagångssätt
            och innehåll skiftar därför, liksom kvaliteten. En enhetlig, väl
            utarbetad mall och metod kan på många sätt utgöra en trygghet
            för en professionell aktör och en viktig grund för ett opartiskt
            förhållningssätt. Bristen på enhetlig tolkning och enhetligt tillvägagångssätt
            samt på klarlagda kriterier är tyvärr ett återkommande problem
            i vårdnadsprocesser, men också i all lagstiftning där barnets
            rättigheter kommer till uttryck. Detta måste ändras.
          </p>
          <head xml:id="i-JVZrAb2i57PzgAwhsaD4os" type="h2">
            Gemensam vårdnad – norm från start
          </head>
          <p xml:id="i-GZTsNzrk87XJSWSkPBubhr">
            Fler barn föds i dag utanför äktenskap än inom äktenskap. Detta
            innebär att en majoritet av de barn som föds vid födelseögonblicket
            bara har en juridisk förälder. I dessa fall har lagstiftaren överlåtit
            till modern att bestämma om hon vill ”dela med sig” av vårdnaden.
            Lagstiftningen innebär att fadern per automatik utestängs som
            vårdnadshavare i de fall han inte är gift med barnets mor. Detta
            är givetvis otidsenligt, bristfälligt ur ett jämställ­dhetsperspektiv
            och dessutom negativt för barnet. Den nuvarande ordningen signalerar
            också att föräldrarna inte skulle vara lika viktiga för barnet.
            Detta måste ändras om lagstiftaren med trovärdighet ska driva
            linjen om det gemensamma föräldraskapet och barnets rätt till
            båda sina föräldrar. Gemensam vårdnad ska därför utgöra norm redan
            vid fastställelse av föräldraskapet. Vi förväntar oss att ett
            sådant lagförslag utarbetas inom ramen för utredningen En föräldraskapsrättslig
            lagstiftning för alla och kan bara beklaga att regeringen skjuter
            denna viktiga jämställdhetsreform framför sig.
          </p>
          <head xml:id="i-UkZ74asd1RCL18V5XfmDkm" type="h2">
            Obligatorisk medling i stället för obligatoriska informationssamtal
          </head>
          <p xml:id="i-PiAWJJrR8Gjgbs5fieKerA">
            I likhet med ett flertal remissinstanser ifrågasätter vi om införandet
            av obligatoriska in­formationssamtal verkligen kommer att minska
            antalet stämningar i vårdnads-, boende- och umgängesmål (fortsättningsvis
            vårdnadsmål). Åtgärden är enligt vår mening inte tillräckligt
            inriktad på konfliktlösning för att ha någon egentlig effekt.
            Förslaget med informationssamtal är inte heller en beprövad metod.
            Vi föreslår i stället ett obligato­riskt medlingsförfarande. Detta
            är ett förfarande som används i flera av våra grannlän­der, bl.a.
            Finland, med gott resultat. Det är en beprövad metod som också
            visat sig kunna hålla tillbaka antalet vårdnadsmål i domstol.
          </p>
          <p xml:id="i-PFZkVJhwk42mvob6wKmRos">
            Det obligatoriska medlingsförfarandet ska präglas av att på ett
            konstruktivt sätt försöka få föräldrarna att komma fram till lösningar
            i stället för att passivt motta information. Målsättningen ska
            vara att lösa de uppkomna problemen genom medling i stället för
            i domstol. Föräldrarna ska också få grundläggande information
            om hur en vårdnadsprocess går till, hur sådana processer påverkar
            barn och vad processen kan tänkas innebära i fråga om tidsramar,
            kostnader och utfall. Föräldrarna bör också kon­fronteras med
            tanken på vad det skulle betyda för barnet om de resurser som
            en tvist tar i anspråk av föräldern – i form av tid, kraft och
            pengar – i stället satsades på barnet.
          </p>
          <p xml:id="i-PxSma99grqBS7p3KWJijcF">
            Medlingen ska skötas av personer med kunskaper om juridik och
            om barns utveck­ling. I Finland genomförs medlingen av en jurist
            eller domare som ofta biträds av en sakkunnig i form av en psykolog
            eller socionom som är insatt i barnfrågor. Att förena två olika
            yrkeskårers sakkunskap på detta sätt har visat sig framgångsrikt
            för att lösa föräldrarnas konflikter och hitta lösningar som sätter
            barnets bästa i fokus. Därför förespråkar vi denna lösning.
          </p>
          <p xml:id="i-MsfTKHxTRLz64w8BWKjARJ">
            Ett genomfört medlingsförfarande ska berättiga föräldrarna att
            framställa tvistigt yrkande i domstol under nio månader. Detta
            skiljer sig från regeringens förslag till tidsram för framställande
            av tvistigt yrkande efter obligatoriskt informationsstamtal. Vår
            uppfattning är att tvister som rör barn inte ska dra ut på tiden.
            I de fall tvisten inte går att lösa genom medling bör lagstiftaren
            skapa incitament som syftar till att tvisten skyndsamt hänförs
            till domstol. Vi menar också att föräldrar som klarar av att hantera
            sina meningsskiljaktigheter under nio månader har förutsättningar
            att gemensamt lösa de knutar som uppstår. De bör därför åter hänvisas
            till medlingsförfarandet i det fall det uppstår nya meningsskiljaktigheter
            efter att de nio månaderna har löpt ut.
          </p>
          <p xml:id="i-Hn6qXC3sddzUMLQ7V3x9Ew">
            Utgångspunkten ska alltid vara att båda föräldrarna ska delta
            tillsammans i med­lingsförfarandet. Under medlingen kan det givetvis
            förekomma tillfällen då medlarna talar enskilt med respektive
            förälder i syfte att komma framåt i ansträngningarna att hitta
            en lösning. I det inledande och avslutande skedet av medlingsförfarandet
            bör dock parterna delta tillsammans.
          </p>
          <p xml:id="i-TNepBxZEBm4J96ySgsxKGJ">
            Medlingsmöte på plats är alltid att föredra, men en av parterna
            bör kunna delta via videolänk när detta är påkallat för att över
            huvud taget kunna genomföra ett gemensamt medlingsförfarande.
            Detta kan vara en lösning när exempelvis en av föräldrarna har
            skyddade personuppgifter eller det av säkerhetsskäl är olämpligt
            att båda parter befinner sig på plats.
          </p>
          <p xml:id="i-Mjc2ScMgAt6TwYxT4v8pDv">
            I propositionen förs resonemang om i vilka sammanhang det obligatoriska
            informa­tionssamtalet ska genomföras gemensamt och enskilt. Vi
            vill framhålla att vår uppfatt­ning är att om riksdagen väljer
            att gå vidare med obligatoriska informationssamtal bör utgångspunkten
            även då vara att föräldrarna ska delta gemensamt och att enskilda
            samtal bör tillämpas restriktivt samt att videolänk kan vara en
            möjlighet för att kunna hålla fler informationssamtal gemensamt.
            Det bör påtalas att i de fall bara en förälder har genomfört ett
            obligatoriskt informationssamtal bör den andra föräldern i alla
            fall ha blivit kallad till ett informationssamtal och negligerat
            eller på oklara grunder avböjt att delta för att den förälder
            som genomfört samtalet ska kunna gå vidare och ansöka om stämning.
          </p>
          <head xml:id="i-yEpY7JYPFbSsqbbvhyJk2" type="h2">
            Kompetensförstärkningar för att säkerställa yngre barns delaktighet
          </head>
          <p xml:id="i-5S6qzjVNfDG5EXhn5J62M4">
            Vi välkomnar att propositionen tydligt tar ställning för barns
            delaktighet och även understryker att yngre barn har samma rätt
            till delaktighet som äldre. Detta borde vara en självklarhet.
            I propositionen konstateras dock att yngre barns åsikter och hur
            dessa åsikter har beaktats ofta inte framgår i utredningar och
            domar. Vår uppfattning är att en förändring av detta i grunden
            ställer krav på kompetensförstärkningar. Det krävs sär­skilda
            kunskaper om hur man pratar med barn, och det är viktigt att säkerställa
            att de personer som kommer i kontakt med barn med anledning av
            vårdnadstvister eller socialtjänstens ingripanden har de kunskaper
            som krävs.
          </p>
          <head xml:id="i-2HoJnhJK33Hyra7cxBhJZD" type="h2">
            Möjlighet att hämta in uppgifter från referenspersoner utan vårdnadshavarens
            samtycke
          </head>
          <p xml:id="i-P2J8Ty7JgzsTX3ZhiWdbYf">
            Propositionen föreslår ökade möjligheter att i samband med vårdnads-,
            boende- och umgängesutredningar kunna samtala med barnet trots
            att en vårdnadshavare motsätter sig det. Detta är bra, men inte
            tillräckligt. Vi vill även se möjlighet för socialtjänsten att
            kunna samtala med andra nätverkspersoner som är viktiga för barnen.
            Många som arbetar med vårdnads- eller barnutredningar vittnar
            om att utredningsarbetet försvåras av de regler som är satta att
            skydda integriteten hos de inblandade. Det är viktigt att se över
            detta för att säkerställa att reglerna möjliggör tillgång till
            den information som krävs för att bedöma vad som är bäst för barnet.
            Barn har en ovillkorlig rätt att komma till tals – antingen direkt
            eller genom företrädare. Detta gäller även yngre barn. De åsikter
            som barnet för fram ska beaktas med hänsyn till barnets ålder
            och mognad. Det gäller i alla utredningar, domstolsförfaranden
            och administrativa förfaranden som rör barnet. Vi vill att utredare
            i alla barnärenden ska ha möjlighet att prata med barnet utan
            krav på vårdnadshavares samtycke och utan att vårdnadshavaren
            är närvarande. Det­samma bör även gälla ifråga om möjligheten
            att hämta in uppgifter från referensperso­ner, exempelvis barnets
            lärare, förskolepersonal eller tränare.
          </p>
          <head xml:id="i-TcymzddaTgFfNjk6EHvjdu" type="h2">
            Utred hur påståenden om våld ska hanteras i vårdnadsprocesser
          </head>
          <p xml:id="i-TEM3H1bZFLzaa1JppPsrwA">
            Uppgifter om våld är relativt vanligt förekommande i vårdnadstvister.
            Kriterierna för hur sådana uppgifter ska hanteras och bedömas
            är dock bristfälliga. Sedan tidigare har behovet av ökad kvalitet
            och enhetlighet i socialtjänsternas riskbedömningar i utred­ningar
            där uppgifter om våld har förts fram uppmärksammats. Problemet
            går dock längre än så. Hanteringen och värderingen av uppgifter
            om våld i vårdnadsmål måste totalt sett ses över. Även domstolarnas
            bedömning av uppgifter om våld behöver bli mer enhetlig. Det måste
            tydligare framgå hur lagstiftaren ställer sig till påståenden
            om våld och övergrepp och hur man ser på olika former av våld,
            exempelvis psykiskt våld. Vidare behöver lagstiftaren slå fast
            hur uppgifter om våld ska verifieras för att kunna läggas till
            grund för bedömningar i vårdnadsmål.
          </p>
          <p xml:id="i-2C4TrLXLAg86KAwAvWRRW2">
            För närvarande pågår flera lagstiftningsprocesser som rör våld
            i nära relation, hedersrelaterat våld och förtryck, barn som bevittnar
            våld etc. Även detta påkallar behovet av att se över hur påståendena
            om våld inom ramen för vårdnadsprocesser ska hanteras. En utredning
            bör därför tillsättas för att närmre granska detta.
          </p>
          <head xml:id="i-AHzf7EWA5qTFn5VqMmyjdD" type="h2">
            Den förälder som uppsåtligen dödar den andra föräldern ska automatiskt
            förlora vårdnaden om barn
          </head>
          <p xml:id="i-YJkjJJvzSm9qnBXVTifsJb">
            När det kommer till fall där en förälder uppsåtligen dödar den
            andra föräldern beskrivs detta i propositionen som att det ”nästan
            alltid” är bäst för barnet att den förälder som dödat den andra
            föräldern inte har vårdnaden om barnet. Vidare framgår det av
            reger­ingens proposition att en vårdnadshavare som avsiktligen
            dödar eller allvarligt skadar den andra vårdnadshavaren ”så gott
            som alltid” är olämplig som vårdnadshavare, men att en prövning
            ska göras med utgångpunkt i omständigheterna i det enskilda fallet.
          </p>
          <p xml:id="i-LRQsjCnUXxdRcuLojnj4oA">
            Till skillnad från regeringen är vi av uppfattningen att det
            alltid är bäst för barnet att den förälder som uppsåtligen dödat
            den andra föräldern förlorar vårdnaden och att detta bör ske per
            automatik. Själva våldsanvändningen i sig, oavsett om det exempelvis
            förelegat en ansvarsfrihetsgrund, bör enligt vår uppfattning resultera
            i att föräldern förlorar vårdnaden. I de fall föräldern, givet
            omständigheterna i det enskilda fallet, alltjämt kan anses lämplig
            som vårdnadshavare kan hen åter tillerkännas vårdnaden om barnet
            i samband med att den tillfälliga vårdnadshavaren entledigas eller
            efter ansökan och prövning av ett framställt vårdnadsyrkande.
          </p>
          <p xml:id="i-Tqgvgh2oJkUUsM7kV4Kf7A">
            Vi anser att det är utomordentligt viktigt att regleringen tar
            sin utgångspunkt i den självklara grunduppfattningen att våld,
            inte minst dödligt våld, inte kan tolereras. Precis som i alla
            sammanhang finns det undantag. Lagstiftningen bör dock utformas
            för att tydliggöra vad som generellt sett gäller. Det är helt
            enkelt inte acceptabelt att låta våldsverkaren ha kvar beslutanderätten
            över barnet, och det får inte råda oklarhet kring hur lagstiftaren
            ser på detta. Situationen bör behandlas på samma sätt som om barnet
            hade förlorat båda sina föräldrar i exempelvis en olycka.
          </p>
          <p xml:id="i-6WZFfyFsRPZjqMsyEr5pLt">
            En tillfällig vårdnadshavare ska enligt vår uppfattning utses
            så snart som möjligt, särskilt eftersom dessa situationer ofta
            innebär att många beslut snabbt kan behöva fattas för att tillvarata
            barnets intressen. Vi anser därmed inte att det är rimligt att
            utseendet av en särskilt förordnad vårdnadstagare eller annan
            vårdnadslösning kan få tillåtas att ta flera månader i anspråk.
            Till skillnad från regeringen anser vi att beslutet om en tillfällig
            vårdnadshavare bör kunna fattas skyndsamt och enligt samma procedur
            som gäller när socialnämnden fattar beslut om ett omedelbart omhändertagande.
            Beslu­tet bör därmed direkt underställas tingsrätten och prövas
            skyndsamt enligt reglerna för ett interimistiskt vårdnadsyrkande.
            Den tillfälliga vårdnadshavaren blir därmed en tillfällig lösning
            i avvaktan på någon annan.
          </p>
          <head xml:id="i-nrQPKt3PpjYh4rseqiEr4" type="h2">
            Tidsgräns för utredningar
          </head>
          <p xml:id="i-DBpPsJdkosB1fSt6kDE9rw">
            Att införa en tidsgräns inom vilken en vårdnads-, boende- och
            umgängesutredning ska vara färdigställd är ett vällovligt förslag.
            Samtidigt vet vi att många socialtjänster redan i dag ofta tvingas
            vända sig till tingsrätten och begära mer tid för att hinna färdigställa
            utredningar. Socialtjänstens utredning är av stor betydelse för
            avgöranden i vårdnads­mål, och det är därför viktigt att utredningen
            håller hög kvalitet. Det måste också säker­ställas att socialtjänsten
            kan arbeta metodiskt och ges förutsättningar att samtala med barnet
            på ett kvalitativt sätt. Samtidigt är det viktigt att undvika
            att vårdnadstvister drar ut onödigt länge på tiden. Vi motsätter
            oss därmed inte förslaget att införa en tidsgräns inom vilken
            en utredning ska vara färdigställd, men anser att den lagstadgade
            tidsgrän­sen behöver följas upp och utvärderas. Uppföljningen
            behöver särskilt se över vilken konsekvens tidsgränsen medför
            när det gäller samtal med barnet, referenspersoner och hembesök.
          </p>
          <head xml:id="i-WEVA7injeduTgYWJoNbogc" type="h2">
            Förebygg vårdnadstvister och stärk båda föräldrarna i sin roll
          </head>
          <p xml:id="i-Xd4VtckysmxsCsRaQt5C9d">
            Det förebyggande arbetet för att motverka vårdnadstvister behöver
            förstärkas. I alltför många fall uppmärksammas inte problemen
            förrän det brister. Det behövs ett enhetligt och evidensbaserat
            arbete för att nå familjer och stötta dem för att förebygga konflikter
            och lösa de konflikter som uppstått. Det måste också finnas verktyg
            för både barn och vuxna som inte nödvändigtvis innebär att behöva
            ta kontakt med socialtjänsten. Det finns i dag exempel på sådana
            framtagna verktyg både i Sverige och i våra nordiska grannländer.
            Tyvärr används inte sådana förebyggande metoder av alla kommuner.
            Socialstyrelsen bör därför få i uppdrag att ta fram ett antal
            evidensbaserade metoder för att motverka familjerelaterade konflikter,
            samt få i uppdrag att sprida kunskapen om dessa metoder till kommuner
            och regioner.
          </p>
          <head xml:id="i-WxXe3zDgAmsU79j3QTpxK7" type="h2">
            Rättegångskostnader
          </head>
          <p xml:id="i-MWFgqqv6gWUTADfaZJYHEd">
            I propositionen nämns det faktum att samma föräldrar ofta återkommande
            tvistar i domstol. Regeringen har dock valt att lämna denna fråga
            därhän. Vi menar att det åter­kommande tvistandet är ett allvarligt
            problem som måste adresseras. Återkommande tvister mellan samma
            parter riskerar att leda till kroniska konflikter och barn som
            tvingas att växa upp i skuggan av en ständigt pågående vårdnadstvist.
            Att återkom­mande väcka talan i ett vårdnadsmål kan också användas
            som ett sätt att utöva makt och psykiskt trakassera en före detta
            partner. Givetvis kan en ny talan grunda sig på nya omständigheter,
            men inte sällan är återkommande processer snarare ett uttryck
            för bristande lyhördhet och acceptans av fattade beslut. Vi menar
            därför att det behövs incitament för att stävja återkommande processer
            mellan samma parter rörande samma barn. I de fall frågan om vårdnad,
            boende och umgänge tidigare har varit föremål för domstolsprocess
            bör huvudregeln därmed vara att den som på nytt stämmer i domstol
            och förlorar målet ska betala även motpartens rättegångskostnader.
            Undantag bör göras i de fall medlaren för medlingsförfarandet
            intygar att förutsättningarna är sådana att en ny domstolsprocess
            är påkallad. De ordinarie reglerna för rättegångskostnader i vårdnads­mål
            bör då tillämpas.
          </p>
          <head xml:id="i-Wm63Ckg7X4VVBinJZgcc2H" type="h2">
            Kontakt med sociala föräldrar
          </head>
          <p xml:id="i-QgZxfhDkzv36AF2i4vnARW">
            Utöver föräldrarna kan barnet ha relationer till andra vuxna
            som är viktiga för barnet och som står barnet nära. Det kan handla
            om mor- och farföräldrar eller andra när­stående släktingar, familjehemsföräldrar,
            styvföräldrar eller om barnets biologiska föräldrar lever i samkönade
            relationer. I dag riskerar många barn att gå miste om sådana relationer
            om vårdnadshavaren inte säkerställer barnets rätt till umgänge
            med de personer som är viktiga för barnet. Socialnämnden kan då
            föra talan för att få till stånd ett umgänge. I realiteten driver
            socialnämnden så gott som aldrig sådana ärenden. Sättet att säkerställa
            barnets rätt i detta sammanhang behöver därför ses över. I propositionen
            meddelar regeringen att denna problematik ska hanteras inom ramen
            för utredningen En föräldraskapsrättslig lagstiftning för alla.
            Vi emotser att denna utredning kommer att se över och lämna förslag
            på hur barns rätt till kontakt och umgänge med för barnet viktiga
            vuxna, s.k. sociala föräldrar, ska säkerställas. Det bör även
            påpekas att detta torde vara en viktig del i att uppfylla barns
            rätt till privat- och familjeliv.
          </p>
        </div>
        <div type="motSignatures">
          <list>
            <item xml:id="i-TopyRuJWCcMCqTNVjVA5Wk">
              Martina Johansson (C)
            </item>
            <item xml:id="i-L6w1DXSAmGvvFnuFFmtQQ3">
              Ola Johansson (C)
            </item>
            <item xml:id="i-7JeJCqSoPLtpTqjKYtYrAH">
              Catarina Deremar (C)
            </item>
          </list>
        </div>
      </div>
    </body>
  </text>
</TEI>
