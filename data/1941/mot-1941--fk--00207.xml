<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1941--fk--00207">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1941/mot_1941__fk__207/mot_1941__fk__207-001.pdf"/>
      <fw xml:id="i-HDbXgeFjovi1a4s3QP6E8z">
        Motioner i Första kammaren, Nr 207. 9
      </fw>
      <div xml:id="i-K9hUAgGstep1axGQwnd2nv" type="motHeader">
        <div xml:id="i-MBwBd78DgS6JoibSMNwXjj" type="motTitle"/>
        <div xml:id="i-RE1bHfaHYKxL44PDnAaYGn" type="motSubmissionInfo"/>
      </div>
      <div xml:id="i-RhL7SYZJ6em9QvLAY16Ean" type="motBody">
        <div xml:id="i-JPGgvmJpm8bzBWMi8gPt8X">
          <p xml:id="i-LUrfyey3KzVfj8SdzsBNz2">
            Nr 207.
          </p>
          <p xml:id="i-4yxSY59idSkTJaa6XAuUF7">
            Av herr Sjödahl, i anledning av Kungl. Maj:ts proposition angående
            anslag för budgetåret 1941/42 till folk- och småskolesemina- rier
            m. m.
          </p>
          <p xml:id="i-9fz2yB8v7twx51BeoswVea">
            I proposition nr 177 till innevarande riksdag har Kungl. Maj:t
            föreslagit, att elever skola intagas i klass I vid folkskeleseminariet
            i Luleå höstterminen 1941. Som motiv härför åberopas bland annat,
            att lärare hellre gå arbetslösa i södra och mellersta Sverige
            än mottaga vikariat i de nordligaste delarna av landet, att folkskollärarkåren
            därför i dessa trakter till största delen bör rekryteras bland
            bygdens eget folk samt att seminariet i Luleå huvudsakligen skulle
            ha utbildat elever från Norrland till tjänstgöring i Norrbottens
            län. Beträffande de anförda motiven vill jag framhålla följande.
            Även om det förhåller sig så, att vid normal intagning av elever
            i samt- liga folkskoleseminarier Luleå seminarium till övervägande
            del rekryteras från övre Norrland, så är det därför långt ifrån
            säkert, att rekryteringen skulle få samma geografiska karaktär,
            om Luleå blir det enda folkskole- seminarium i riket, där intagning
            får ske. Erfarenheterna från andra håll göra det tvärtom mycket
            sannolikt, att ett bifall till Kungl. Maj:ts förslag i förevarande
            avseende skulle få till följd, att högt meriterade sökande från
            hela riket skulle anmäla sig i sådan utsträckning, att endast
            ett obetydligt antal av de sökande från Norrbotten kunde komma
            i fråga till intagning. För att belysa denna förmodan vill jag
            erinra om motsvarande förhållanden år 1940. Sagda år skedde nyintagning
            endast vid två folkskoleseminarier i riket, nämligen Stockholm
            och Göteborg. Som man lätt kan övertyga sig om i dessa seminariers
            kataloger, voro de som vunno inträde praktiskt taget från alla
            delar av landet. En jämförelse från Göteborgsseminariet mellan
            hemorterna för eleverna i nuvarande klass I och någon annan under
            normal intagning rekryterad klass, t. ex. klass III, ställer detta
            förhållande i bjärt belysning. Under det att av de 24 eleverna
            i klass III 12 äro från Göteborg och 9 från angränsande län, komma
            av eleverna i klass I endast 4 från Göteborg och 4 från angränsande
            län, medan de 16 övriga äro från vitt skilda delar av riket. Möjligen
            skulle man kunna förmoda, att det avlägsna läget skulle avskräcka
            aspiranter från södra Sverige att söka till seminarierna i Umeå
            och Luleå, men faktiskt har den föreställningen, att konkurrensen
            här bör vara mindre, lockat sökande även från våra sydligaste
            län. Av det sagda torde framgå, att man näppeligen i nuvarande
            läge, särskilt som intagningen förra året var så starkt begränsad
            och under den närmaste tiden kan väntas likaledes bli mycket ringa,
            kan räkna med att en nyintagen Bihang lill riksdagens protokoll
            1941. 3 saml. Nr 205—207. 2
          </p>
          <pb facs="riksdagen-motions-pdf/data/1941/mot_1941__fk__207/mot_1941__fk__207-002.pdf"/>
          <fw xml:id="i-TTQ6H8eYptdPr2oCJmLNSy">
            10 Motioner i Första kammaren, Nr 207.
          </fw>
          <p xml:id="i-Vvidip1YgFwhuSADZzDkU6">
            klass i Luleå, om intagning sker endast därstädes, kan komma
            att få en sådan sammansättning, att något avsevärt antal kommer
            att stanna i övre Norrland, emedan de där ha sin hembygd. Om detta
            resonemang är riktigt, synas de i propositionen anförda skälen
            för att verkställa intagning enbart i Luleå knappast bärande.
            Då riksdagen år 1940 på Kungl. Maj:ts förslag beslöt, att intagning
            skulle ske endast vid folkskoleseminarierna i Stockholm och Göteborg,
            var främ- sta skälet härtill, att dessa seminarier äro provårsläroverk
            och att det ansågs som ett viktigt statsintresse, att dessa läroanstalters
            hela provårskapacitet kunde utnyttjas. Sedan dess torde intet
            ha inträffat, som förminskar vikten av denna synpunkt. Alltjämt
            står en lång kö av högt meriterade unga (och medelålders) lärare
            och vänta på sin tur att få genomgå provår. Varje möj- lighet
            att bibehålla eller utöka provårsplatsernas antal synes då böra
            utnyttjas, därest intet annat legitimt intresse härigenom trädes
            för nära. Det är att märka, att provårsseminariernas möjlighet
            att mottaga lärarkandidater, om intagning av nya elever icke kan
            ske i år, högst avsevärt minskas inte endast för det närmaste
            läsåret utan för fyra år framåt. Därest intagning av elever vid
            provårsseminarierna inte heller skulle komma att ske år 1942,
            skärpes detta förhållande ytterligare. Då det icke veterligen
            från något håll har be- stritts, att det är värdefullt för de
            läroanstalter, där de provårsutbildade lärarna få sin verksamhet
            och vilka numera äro av ganska skiftande art, att dessa lärares
            praktiska utbildning icke är alltför likriktad, synes man icke
            utan mycket starkt tvingande skäl och utan en noggrann utredning
            böra vidtaga åtgärder, som äventyra folkskoleseminariernas insats
            på ifråga- varande område. Departementschefen framhåller i propositionen,
            att det icke är riktigt att skärskåda frågan om intagning enbart
            ur synpunkten av vilken intagning som kan vara tillrådlig för
            att efter en viss tidsperiod erhålla en lämplig jämvikt mellan
            tillgång och efterfrågan på lärare inom folkskoleväsendet, och
            hänvisar med instämmande till vad som i frågan anförts av domkapitlet
            i Växjö. Detta domkapitel betonar, att den enda rationella åtgärden
            i nuva- rande läge vore intagning av halva årsklasser i vissa
            seminarier, och andra domkapitel ha givit uttryck åt samma mening.
            Då nu departementschefen i princip anslutit sig till denna uppfattning
            och på anförda skäl, ehuru synbarligen med tvekan huruvida så
            stränga restrik- tioner på detta område vore befogade, föreslagit
            intagning av allenast en klass (24 elever), synes mig med hänsyn
            till det anförda den intagning, som riksdagen kan komma att besluta,
            böra fördelas på seminarierna på ett så- dant sätt och förknippas
            med sådana villkor, att dels det avsedda ändamålet att säkra lärartillgången
            i landets nordligaste bygder bättre tryggas, än som kan ske med
            Kungl. Maj:ts förslag, dels och framför allt provårsorganisa-
            tionens kapacitet icke minskas. Sistnämnda syfte synes i nuvarande
            läge
          </p>
          <pb facs="riksdagen-motions-pdf/data/1941/mot_1941__fk__207/mot_1941__fk__207-003.pdf"/>
          <fw xml:id="i-HyK4Kfhp6HMrndh5T9SVsU">
            Motioner i Första kammaren, Nr 207. 11
          </fw>
          <p xml:id="i-4Joiug9iZFoCpinHL2Dj3y">
            endast kunna nås genom intagning av ett antal elever vid båda
            provårs- seminarierna, lämpligen 12 elever vid vartdera seminariet.
            Även andra skäl än omsorgen om provårsorganisationens kapacitet
            tala för att en viss intagning bör ske vid provårsseminarierna.
            Enligt Kungl. Maj:ts förslag skulle under nästa läsår vid dessa
            komma att finnas klasserna IV—II men ingen första klass. Om då
            i den lägsta klassen på grund av långvarig sjukdom eller inkallelse
            till värnpliktstjänstgöring någon elev, så- som då och då händer,
            skulle bli nödsakad att gå om klassen, skulle han antingen nödgas
            flytta till Luleå eller helt avbryta sin utbildning. I själva
            verket kan och bör frågan om intagning av elever i folkskolese-
            minarierna numera ses ur andra och vidare synpunkter, än som hittills
            kunnat ske. Enligt de den 21 juni 1940 utfärdade bestämmelserna
            angående studentexamen för folkskollärare (kungl. kungörelsen
            1940:559) är det numera ganska enkelt att komplettera folkskollärarexamen
            till studentexa- men. Seminarieutbildningen är alltså icke längre
            enbart en speciell yrkes- utbildning i samma grad som förr. Folkskoleseminarierna
            kunna rent av sägas från och med innevarande läsår även fylla
            funktionen som ett slags gymnasier, vilka med sin avgiftsfria
            undervisning öppna en god väg till studentexamen för mindre bemedlade,
            ett förhållande som hittills rönt allt- för liten uppmärksamhet.
            Beträffande kostnaderna för staten med mitt förslag torde intagning
            av en halvklass i Stockholm och en halvklass i Göteborg ställa
            sig föga dyrare än intagning av en klass i Luleå, särskilt om
            denna skall omfatta både män och kvinnor. Därest intagningen skulle
            inskränkas till provårsseminarierna, torde någon anslagsökning
            alltså icke behöva komma ifråga. Var intagningen nu än må komma
            att ske, torde den av flera skäl böra omfatta såväl män som kvinnor.
            Det torde även under alla förhållanden böra övervägas, om icke
            de i år intagna böra få förbinda sig att under den närmaste tiden
            efter examen, förslagsvis under tre år, företrädesvis söka anställning
            i övre Norrland (Norrbottens län). Enligt vad jag inhämtat, tjänst-
            göra redan nu ett icke obetydligt antal av de från Stockholm och
            Göteborg under de sista tre åren utexaminerade i de två nordligaste
            länen, och av dessa äro en del från seminarieorterna, en del från
            olika trakter av landet. På grund av vad sålunda anförts hemställes,
            att riksdagen i anledning av Kungl. Maj:ts proposition nr 177
            måtte uttala sig för att intagning av nya elever i klass I höstterminen
            1941 må äga rum med högst 12 elever vid folk- skoleseminariet
            i Göteborg och högst 12 elever vid folkskole- seminariet i Stockholm.
            Stockholm den 17 april 1941.
          </p>
          <p xml:id="i-6Be4u9CY7fJpqxrvUTG2W8">
            Edgar Sjödahl.
          </p>
        </div>
      </div>
    </body>
  </text>
</TEI>
