<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00558">
  <teiHeader>
    <fileDesc>
      <titleStmt>
        <title>Mänskliga rättigheter för hivpositiva</title>
        <author corresp="i-MVzhVeKwRGmjHjHoSrReg9">av Börje Vestlund m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mänskliga rättigheter för hivpositiva</title>
          <idno type="rdwebb">H002So558</idno>
          <rs type="number">So558</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So558/text</ref>
          <ref type="dokument_url_html">http://data.riksdagen.se/dokument/H002So558</ref>
          <ref type="dokumentstatus_url_xml">http://data.riksdagen.se/dokumentstatus/H002So558</ref>
          <ref type="doc">http://data.riksdagen.se/fil/F0711607-6939-4ED4-9EEE-A73C0B0AA03A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-4NG88U8krkk9AQubiitWt6</idno>
            <name>Christina Zedell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KCyyRs9HnkQhss61gii5F7</idno>
            <name>Fredrik Lundh Sammeli</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-X74MvWzSQtfREMzLLMbjc7</idno>
            <name>Hannah Bergstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-9bqWLXmB7Cb3r3JUmkkLBy</idno>
            <name>Hans Ekström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-B34sv9ytsiioT1XaQtyXUo</idno>
            <name>Helén Pettersson i Umeå</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LVvDpgdhY8nFzdo6xSDKsF</idno>
            <name>Jonas Gunnarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FrTJne8fam41FasSB9mLUA</idno>
            <name>Kerstin Engle</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-KxTfuBAJiVYpyHQUVaUndu</idno>
            <name>Kerstin Haglö</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MyuppzTt33e89amXikMqG6" type="signed"/>
        <correspContext corresp="i-MyuppzTt33e89amXikMqG6">
          <note type="signatory" corresp="i-MVzhVeKwRGmjHjHoSrReg9"/>
          <note type="signatory" corresp="i-8Nio1rUw3hSjL6pvCGw22Y"/>
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-4NG88U8krkk9AQubiitWt6"/>
          <note type="signatory" corresp="i-KCyyRs9HnkQhss61gii5F7"/>
          <note type="signatory" corresp="i-X74MvWzSQtfREMzLLMbjc7"/>
          <note type="signatory" corresp="i-9bqWLXmB7Cb3r3JUmkkLBy"/>
          <note type="signatory" corresp="i-B34sv9ytsiioT1XaQtyXUo"/>
          <note type="signatory" corresp="i-EgqHRHVoW5y9USDYuNoYuA"/>
          <note type="signatory" corresp="i-LVvDpgdhY8nFzdo6xSDKsF"/>
          <note type="signatory" corresp="i-FrTJne8fam41FasSB9mLUA"/>
          <note type="signatory" corresp="i-KxTfuBAJiVYpyHQUVaUndu"/>
        </correspContext>
        <correspAction xml:id="i-JRGaXv27MnfftdSwCV23tQ" type="numbering">
          <date when="2012-10-09"/>
        </correspAction>
        <correspAction xml:id="i-Mwfn1LJuPxfBZ8XZ1WLiDD" type="submission">
          <date when="2012-10-05"/>
        </correspAction>
        <correspAction xml:id="i-U5DLsepVx5Lhng1RU6vAfL" type="transfer">
          <date when="2012-10-04"/>
        </correspAction>
        <correspAction xml:id="i-NRkN6gxwnZmFsYHogvDwiq" type="assigned"/>
        <correspContext corresp="i-NRkN6gxwnZmFsYHogvDwiq">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-28uu6exiFSnb5cVm1cEi5y" type="motHeader"/>
      <div xml:id="i-CmJnmNRQVqhHTbzURc3unW" type="motBody">
        <div xml:id="i-P8ZzC14hwjmwU5v1LFkWMP" type="motProposal" subtype="förslag">
          <head xml:id="i-Hdfauv7mcQKE5pJG5gG5YB">
            Förslag till riksdagsbeslut
          </head>
          <list xml:id="i-Ph45muWtmbcucQ32BNdrt" style="ol">
            <item xml:id="i-Kfw6Hjtna18TvKbyDjSLtj">
              Riksdagen tillkännager för regeringen som sin mening vad som
              anförs i motionen om att hivpositiva, liksom andra personer med
              sexuellt överförbara sjukdomar, ska ha samma mänskliga rättigheter
              som andra människor.
            </item>
            <item xml:id="i-Q1eWg4kUEpJ3kPPfw6o1eX">
              Riksdagen tillkännager för regeringen som sin mening vad som
              anförs i motionen om en utvecklad hivpolitik.
            </item>
            <item xml:id="i-EisRSuLahJNvWM3GKimtZy">
              Riksdagen tillkännager för regeringen som sin mening vad som
              anförs i motionen om Ungassdeklarationen.
            </item>
            <item xml:id="i-963Gp6QnfqcTiAKuedKDPr">
              Riksdagen tillkännager för regeringen som sin mening vad som
              anförs i motionen om den goda preventionen.
            </item>
            <item xml:id="i-7Mz66rsRCutrTN9xapf2Ri">
              Riksdagen tillkännager för regeringen som sin mening vad som
              anförs i motionen om att tillsätta en utredning med uppgift att
              ta fram nya metoder för att bekämpa spridningen av hiv i Sverige.
            </item>
            <item xml:id="i-33kAe5ECNM5ZVZpxsjWJLP">
              Riksdagen tillkännager för regeringen som sin mening vad som
              anförs i motionen om att samhället erkänner och framför en offentlig
              ursäkt till alla de människor som blev illa behandlade vid hiv-
              och aidsvård under första delen av den period vi har haft hiv
              i Sverige.
            </item>
          </list>
        </div>
        <div xml:id="i-EduXghZxBEhmwW7pmLFU6h" type="motContent">
          <head xml:id="i-8ChyBAt8beB6zLvJnCNZe5" type="h1">
            Motivering
          </head>
          <p xml:id="i-4gneBWNcqGtqw1yJXK8xGc">
            Det är trettio år sedan hiv kom till Sverige och nu kommer vittnesmålen
            om hur hiv- och aidsvården fungerade under de första åren. Författaren
            Jonas Gardell har i sin bok Torka aldrig tårar utan handskar beskrivit
            hur dåligt vården fungerade för de första svenskarna som avled
            i aids. Det är rimligt att samhället nu erkänner den missaktning
            och undermåliga behandling som de drabbade möttes av från mitten
            av 1980-talet till början av 1990-talet och att det framförs en
            offentlig ursäkt till de människor som drabbades.
          </p>
          <p xml:id="i-TdBJEyQKy1akN4cvkHT5t8">
            På den internationella arenan har Sverige agerat föredömligt
            i hiv- och aidsfrågor. Sveriges regering har stått upp för mänskliga
            rättigheter och försvarat Unaids uppfattning att hiv och aids
            bäst bekämpas med informationsspridning, sexualundervisning och
            genom att stärka kvinnors ställning i samhället. Sverige har också
            med framgång lyft fram de sårbara grupper som är mest utsatta
            för hiv och dess konsekvenser; unga vuxna, kvinnor och barn, sprutnarkomaner,
            män som har sex med män och prostituerade. Sverige har stått upp
            mot de krafter som verkar för att konservativa moraluppfattningar
            ska vara vägledande i arbetet mot hiv och aids, t.ex. Vatikanen
            och länder med fundamentalistiska uppfattningar.
          </p>
          <p xml:id="i-TqcfjYXwsJpTsrvdC8eGPH">
            Allt detta har varit föredömligt. Den svenska lagstiftningen
            lever dock inte upp till Sveriges föredömliga agerande på den
            internationella arenan. Vi har sedan hiv och aids debuterade i
            Sverige haft en av världens hårdaste lagstiftningar på området.
          </p>
          <p xml:id="i-CFXZ5mMh7fx8qBojUM4t51">
            Om man har anledning att tro att man har utsatt sig för risken
            att bli smittad av hiv måste man gå och testa sig. Konstateras
            smitta följer en rad åtgärder. Den smittade måste informera sin
            sexpartner oavsett om man har haft säker sex eller inte. Personer
            som bär på viruset kan tvingas till vård och behandling och i
            vissa fall till tvångsinternering. Detta om man tror att personen
            som bär på viruset ska agera på ett sätt som bryter mot de föreskrifter
            som ges.
          </p>
          <p xml:id="i-T77CzEuGCMUuWbuWLsX6gN">
            Tvångsbehandling och internering är inte förenligt med synen
            på det goda samhället utan påminner mer om hur man har hanterat
            hivproblematiken i regimer som vi normalt sett tar avstånd ifrån.
          </p>
          <p xml:id="i-N2L4UumsBAZF6EiUVTfpTG">
            Delar av den smittskyddslag som vi har idag är bra och ett viktigt
            verktyg i kampen mot hiv och aids. Men hiv och aids kan på intet
            sätt jämställas med ett utbrott av t.ex. ebola. Hivviruset är
            inte en smittsam sjukdom i sig. Internationellt använder man idag
            termen överförbar, vilket innebär att smittsamheten är relativt
            låg.
          </p>
          <p xml:id="i-rQ4rXtEEuuYBucgKD1ww4">
            Även om delar av lagstiftningen är bra är den också en del av
            problemet. Många väljer att inte testa sig eftersom man vet vilka
            långtgående konsekvenser ett positivt resultat kan få. Trots att
            smittskyddslagen ändrades så sent som år 2004 har man inte löst
            denna fråga utan tvärtom skärpt lagen genom att föreskriva att
            om man inte själv informerar sin sexpartner har smittskyddsläkaren
            rätt att göra det.
          </p>
          <p xml:id="i-HLiPiPQJJM2VSYFtcVvD6S">
            En annan del av lagstiftningen som har mött kraftig kritik är
            att om en hivsmittad inte följer läkarens föreskrifter är det
            möjligt att internera den smittade i princip hur länge som helst.
            Visserligen ska omprövning ske med jämna mellanrum av domstol,
            men någon yttre gräns för hur lång tid man kan bli internerad
            finns inte. Detta är ett rättsäkerhetsproblem. Att inte vet hur
            länge man måste sitta in strider mot allmän rättssäkerhet.
          </p>
          <p xml:id="i-JQAsBwGz2EV2VM9qhckJ9P">
            En annan aspekt är relationen mellan läkare och patient. I Sverige
            har vi haft en debatt om hur relationen mellan patient och läkare
            kan störas om man t.ex. måste ta ifrån en senildement person körkortet.
            Det har från läkarhåll hävdats att det är problematiskt. Men en
            läkare som behandlar hivpositiva måste omedelbart anmäla sin patient
            om denne inte följer de anvisningar som läkaren angivit.
          </p>
          <p xml:id="i-4kqwfMFY7p8sEX2i8VvEpv">
            Den svenska lagstiftningen kring hiv och aids avviker från de
            flesta andra länders och den bryter mot den Ungassdeklaration
            som vi har varit med att driva igenom. I deklarationen är det
            tydligt angivet att alla länder som skriver på förbinder sig att
            erbjuda frivillig testning, vård och behandling till hivpositiva.
            Betoningen på frivilligheten har sin grund i att det inom världssamfundet
            finns en kunskap om hur vissa länder med våld tvingar in personer
            som misstänks ha hiv, isolerar dem och testar dem allt mot deras
            vilja.
          </p>
          <p xml:id="i-JKzYwzDEBcJhsca1ARX6SP">
            Tvång har aldrig fungerat. Världen över har folk valt att gömma
            sig och undvika testsituationer för att undkomma tvångsbehandling.
            Det har fått till följd att folk inte känner till sin hivstatus,
            att de inte får de mediciner de behöver och att samhället inte
            får bukt med spridningen. Dessa konsekvenser har fått världens
            länder att gemensamt komma överens om att det aldrig ska förekomma
            tvång i arbetet när det gäller hiv.
          </p>
          <p xml:id="i-RL47xRek1DPcQr1oJagndH">
            I augusti 2008 utvecklade Unaids sitt ställningstagande angående
            kriminalisering av överföring av hivsmitta i sitt Unaids Policy
            brief on Criminalization of HIV Transmission. Där rekommenderar
            man stater att inte kriminalisera överföring av hivsmitta utom
            i vissa extrema fall: om en person som vet om att han eller hon
            är hivpositiv aktivt och med avsikt försöker överföra smittan
            och också lyckas med detta, ska detta beteende vara straffbart.
            I inga andra fall rekommenderar Unaids att överföring ska straffas.
            Skälen som anförs i dokumentet grundar sig i välkända fakta: hivpositiva
            stigmatiseras redan världen över och rättssäkerheten för hivpositiva
            är ständigt hotad. Många har redan en utsatt position i samhället:
            prostituerade, narkomaner och män som har sex med män. Dessutom,
            argumenterar Unaids, finns det inget som tyder på att en repressiv
            lagstiftning bidrar på ett positivt sätt till att stoppa överföringen.
            Det enda som fungerar är ett aktivt preventionsarbete.
          </p>
          <p xml:id="i-M9UfiwoMM3JXC7VXM3Mjkv">
            Det finns en rad åtgärder som skyndsamt bör drivas igenom i Sverige
            för att minska spridningen av hivsmittan.
          </p>
          <p xml:id="i-Mk8ADL6rjVqFFyxCXXA1aM">
            För det första behövs mer kunskap om hiv och aids, både bland
            de smittade och i samhället i övrigt. Under 1980-talet bedrevs
            det ett framgångsrikt preventionsarbete i Sverige som ledde till
            att antalet nysmittande minskade drastiskt under flera år.
          </p>
          <p xml:id="i-NUJsAg17So1b2nTQozDPpm">
            För det andra måste de som medvetet sprider smittan kunna straffas
            inom ramen för strafflagstiftningen.
          </p>
          <p xml:id="i-K6DUxKrhix1pfjQEy7D3zP">
            För det tredje måste det bli lättare att testa sig.
          </p>
          <p xml:id="i-2Gb6YXGqQGhjkNTqr6L1Zv">
            För det fjärde är det viktigt att de frivilligorganisationer
            som arbetar med hiv och aids får statliga stöd för att kunna fortsätta
            sitt arbete med hivprevention. Det är nödvändigt att anslagen
            höjs, eller åtminstone indexregleras. Nu har pengarna urholkats
            under närmare 20 års tid eftersom summan som avsätts för preventionsarbetet
            förblivit oförändrad.
          </p>
          <p xml:id="i-T9j8WSUYaoWphxGknwqJEh">
            För det femte måste utvecklingen av metoder för att nå riskgrupper
            utvecklas och förbättras. Det är viktigt att arbetet med att informera
            ungdomar och unga vuxna fortsätter, men det är lika angeläget
            att inte tappa fokus på de grupper som har störst risk att utsättas
            för smitta i Sverige och som därför i högre utsträckning än vad
            som i dag är fallet borde vara föremål för stödinsatser: män som
            har sex med män och sprutnarkomaner.
          </p>
          <p xml:id="i-YNMvDqKdCbJvC7JMnByVGT">
            Sverige är ett föregångsland när det gäller att bekämpa hiv och
            aids. Vi ligger i framkant vad gäller forskning och utveckling
            av nya mediciner för att stoppa infektionen. Sjukdomsförloppet
            när man smittas av hiv skiljer sig från många andra sjukdomar.
            När en person har smittats bär han eller hon smittan under mycket
            lång tid, för att sedan insjukna och därefter leva med hjälp av
            bromsmediciner under lång tid. Att leva till synes fullt frisk
            men ändå tvingas konstatera att man bär på ett dödligt virus är
            påfrestande och kräver ett aktivt stöd från samhällets sida, inte
            hot om repressalier.
          </p>
          <p xml:id="i-8FpCce81fmHps12uNXtacC">
            Om vi vill återta kontrollen över hiv krävs det satsningar på
            preventionen. Men det krävs också förändringar i den svenska smittskyddslagen
            så att personer vågar gå och testa sig utan att känna rädsla för
            konsekvenserna. För att Sverige även i fortsättningen ska vara
            en trovärdig röst i det internationella arbetet mot hiv och aids
            krävs det att vi nationellt agerar på det sätt som vi uppmanar
            andra länder att göra, dvs. bygga testtagning, vård och behandling
            på frivillighet istället för på tvång och förtryck.
          </p>
        </div>
        <div xml:id="i-McDveB4VgweXCdNQcDCeh" type="signatureBlock">
          <list xml:id="i-4MwWYAhVKaWFcr1L3vxDBV">
            <item xml:id="i-7HzeBgX6WSnQqkVT7V1Txd" type="signature">
              Börje Vestlund (S)
            </item>
            <item xml:id="i-NbcLFbWw9cnG1XpC6TyCdT" type="signature">
              Carina Hägg (S)
            </item>
            <item xml:id="i-C6bLPqXS7c5c5r7n6YpVdm" type="signature">
              Caroline Helmersson Olsson (S)
            </item>
            <item xml:id="i-ps2EA12NDHEo5NFuGiPDA" type="signature">
              Christina Zedell (S)
            </item>
            <item xml:id="i-WUvWhJeLVZ5hPgfqUJ4ADW" type="signature">
              Fredrik Lundh Sammeli (S)
            </item>
            <item xml:id="i-5EEuVuFvMh476MR7A6V4Xg" type="signature">
              Hannah Bergstedt (S)
            </item>
            <item xml:id="i-PhYhYn2JDP6zxK4nAPC7s8" type="signature">
              Hans Ekström (S)
            </item>
            <item xml:id="i-Mk9R44aRptYgEF7istV4oP" type="signature">
              Helén Pettersson i Umeå (S)
            </item>
            <item xml:id="i-XRWm6Tju7ptpPLnFzfRo8f" type="signature">
              Hillevi Larsson (S)
            </item>
            <item xml:id="i-LLDSoUGFAenTuwa8bA6vYj" type="signature">
              Jonas Gunnarsson (S)
            </item>
            <item xml:id="i-HF8uXjcFPrre4aDS8fwYn" type="signature">
              Kerstin Engle (S)
            </item>
            <item xml:id="i-2RRZEYc42wdTnmR9Ko2GTs" type="signature">
              Kerstin Haglö (S)
            </item>
          </list>
        </div>
      </div>
    </body>
  </text>
</TEI>
