<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1954--ak--00484">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__ak__484/mot_1954__ak__484-001.pdf"/>
      <fw xml:id="i-TWw9PVKGbRreLi2KNxw4Dg">
        12 Motioner i Andra kammaren, nr 484.
      </fw>
      <div xml:id="i-Mj8oZyWAnLgimZTo1RNb7Q" type="motHeader">
        <div xml:id="i-6TxwtirzB46FMqTkaxiWsv" type="motTitle"/>
        <div xml:id="i-EU4VdNeerEpbrAenxsKvBS" type="motSubmissionInfo"/>
      </div>
      <div xml:id="i-Dtk8WTGWA5HvSRL9efEwh7" type="motBody">
        <div xml:id="i-2EAZd1xi3hJhNMP4FGPUci">
          <p xml:id="i-77PJEZGVTmtUuJMrPhQZ7R">
            Nr 484.
          </p>
          <p xml:id="i-PzzTNsK5e6b491wPodDtU7">
            Av herr Hjalmarson m. fl., angående planmässiga åtgärder för
            rationaliseringar och begränsningar i den statliga verksamheten.
          </p>
          <p xml:id="i-7CSUKajTcdtiZ7Nd6BhKCk">
            I vissa främmande länder har man på senare tid fäst ett växande
            avseende vid sambandet mellan det totala skattetrycket och den
            ekonomiska aktivite- ten i samhället, då främst det enskilda och
            frivilliga sparandets omfattning och spridning. Den tanken synes
            allt mer vinna mark att beskattningen under och efter kriget nått
            en höjd, som icke är förenlig med det intresse, som måste vara
            det väsentliga för all progressiv politik — att främja snab- bast
            och säkrast möjliga tillväxt i det personliga välståndet och i
            de sam- lade resurser över vilka arbetslivet och människorna förfogar.
            En jämförelse mellan skattebördan i olika länder är varken möjlig
            att göra med någon större grad av exakthet eller särskilt givande
            — såvitt den icke kompletteras av en mycket ingående analys av
            en lång rad av med skattefrågan sammanhängande problem. Det torde
            emellertid även utan sådana jämförelser kunna sägas, att de sammanlagda
            skattebördor, som vilar på svenska folket, är stora och att de
            ökat i tyngd opåräknat snabbt samt säkerligen i under senare år
            stegrad takt. Följderna av denna utveck- ling kan sammanfattas
            i konstaterandet att det allmänna nu torde taga omkring en tredjedel
            i anspråk av vad en familj med så kallad normal- inkomst i allt
            har att förfoga över. Att en gång för alla försöka fixera någon
            bestämd andel av den enskildes inkomst, vilken lämpligen bör kunna
            överlåtas till allmänt förfogande, kan inte vara möjligt. Det
            beror naturligtvis på vad de medel användes till, som undandrages
            inkomstägarens direkta inflytande, på den vanliga inkomstens absoluta
            och relativa höjd och på en serie svåröverskådliga psykologiska
            sammanhang. Rent erfarenhetsmässigt förefaller det emellertid
            som om en förhållandevis stabil gräns för skattemöjligheterna
            skulle gå i närheten av 25 7. Överskrides den mera märkbart och
            sjunker alltså den efter skatt behållna inkomsten för ”normalfamiljerna”
            mera avsevärt under tre fjärde- delar av den ursprungliga inkomsten,
            måste man tydligen räkna med risker för ej önskvärda återverkningar
            av samhällsmoralisk, samhällsekonomisk och till slut statsfinansiell
            art. 1949 års skatteutredning har från sina ut- gångspunkter beskrivit
            några av dessa. Under krig, eller eljest då utomordentlig fara
            uppenbart hotar den fria samlevnadens grundvalar, kan det allmänna
            av medborgarna begära mycket stora även ekonomiska prestationer
            utan att befara negativa reaktioner. Men det kan varken anses
            klokt eller förutseende att under förhållanden, vilka ingen kan
            betrakta som extraordinära, konservera ett skattetryck,
          </p>
          <pb facs="riksdagen-motions-pdf/data/1954/mot_1954__ak__484/mot_1954__ak__484-002.pdf"/>
          <fw xml:id="i-4RFPeUhKGXtGS4uP3WCfsb">
            Motioner i Andra kammaren, nr 484. 13
          </fw>
          <p xml:id="i-RHnGRTAwmvrn2skrB8DsPX">
            som ur den enskildes synpunkt haft en alldeles särskild och strängt
            tids- begränsad motivering. Målet måste alltså vara att undan
            för undan lindra den totala beskatt- ningen, så att människor
            med genomsnittsinkomst själva kan disponera över tre fjärdedelar
            av sina löpande medel. Det är alldeles uppenbart att denna angelägna
            reform inte går att genomföra på en gång. Dess realise- rande
            förutsätter ett planerat skattesänkningsarbete, som under de när-
            maste åren står i centrum för de politiska bedömningarna. Planering
            för skattesänkningar betyder planering för gradvisa minsk- ningar
            i den statliga verksamhetens omfattning och kostnader. Att skjuta
            över skatt från den ena gruppen till den andra är icke någon användbar
            metod. Marginalskatten är redan uppenbart för hög som den är.
            Fortsatt och än mer intensivt driven rationaliseringsverksamhet
            inom förvaltning och statliga verk torde säkerligen kunna ge i
            och för sig betydelsefulla besparingsresultat. Detta torde särskilt
            bli fallet, om det enskilda initiativet även inom den statliga
            verksamheten befordras, och om utrymmet för det personliga ansvaret
            vidgas, samt om det företagsmässiga betraktelsesättet där så ske
            kan ges friare spelrum. De rationaliseringsvinster, med vilka
            man kan räkna, torde emellertid icke ensamma bli tillräckliga
            som grund för föregående skattelättnader. Därför kommer dessutom
            otvivelaktigt att erfordras en medveten strävan att koncentrera
            statens insatser till om- råden, där sådana måste betraktas som
            omistliga. Det förtjänar erinras om att därvid icke endast driftutgifterna
            kommer in i synfältet utan även kapitalutgifterna. Dessa betingar
            varandra ömsesidigt. Det har hävdats att den så kallade automatiska
            inkomstökning för stats- verket, som är en återspegling av de
            undan för undan växande inkomsterna för människorna och av skatteskalornas
            progressivitet, skulle vara stor nog för att möta den automatiska
            utgiftsökningen. Så har förmodligen inte varit fallet under senaste
            år. Detta har i så fall inte haft sin orsak i ute- blivna inkomstökningar
            utan däri, att de politiskt ansvariga ej sällan med otillfredsställande
            statsfinansiellt underlag fattat vad man kallar princip- beslut,
            vilkas slutliga och sammanlagda utgiftseffekt man ej beräknat.
            Automatiska utgiftsstegringar av denna omfattning leder till automatiska
            skattestegringar. Det är nödvändigt att komma fram till ett tillstånd
            där i stället automatiska inkomstökningar för staten också ger
            rum för auto- matiska lindringar i anspråken på de enskilda. även
            på mycket kort sikt borde de inkomstökningar, som ”av sig själv”
            kommer statskassan till del, användas främst för skattelindringar.
            Härför krävs emellertid dels att de an- svariga får den automatiska
            utgiftsökningen under kontroll, dels som ovan påpekats att politiken
            ställs in på en koncentration av statsverksamheten. Effektiva
            åtgärder i rationaliseringssyfte och för att få till stånd en
            i sitt sammanhang insatt omprövning av icke ofrånkomliga, statliga
            uppgifters behövlighet måste sättas in på ett tidigt stadium av
            budgetarbetet. Sedan huvudtitlarna föreligger i färdiga förslag
            möter det betydande svårigheter
          </p>
          <pb facs="riksdagen-motions-pdf/data/1954/mot_1954__ak__484/mot_1954__ak__484-003.pdf"/>
          <fw xml:id="i-CFxi9CzPR9YS8iJFDvZr6F">
            14 Motioner i Andra kammaren, nr 484.
          </fw>
          <p xml:id="i-GWpbxPVWfctNM5dhbMPViT">
            att göra de utredningar som bör föregå besparingsingripanden
            av större räckvidd. Riksdagen och framför allt enskilda ledamöter
            av riksdagen sak- nar den apparat som oundgängligen behövs för
            sådana. Detta konstaterande betyder inte att riksdagens granskning
            av framställda anslagsäskanden skulle vara likgiltig eller ej
            kunna leda till resultat. Det innebär inte heller att den som
            mera allmänt kräver sparsamhet med statens medel skulle vara befriad
            från att framställa konkreta förslag därtill. Det är endast ett
            uttryck för det förhållandet, att så komplicerat som samhället
            är och så djupt som det allmänna numera ingriper, så måste ett
            förslag i stort till begränsningar i dessa ingripanden komma från
            den verkställande makten med underlydande myndigheter. Man kan
            naturligtvis tänka sig ett ökat faktiskt inflytande och ett vid-
            gat ansvar för riksdagen i detta hänseende i den formen att folkrepresenta-
            tionen bereddes tillfälle att genom särskilda förtroendemän följa
            budget- arbetet även i de mera förberedande stadierna. Mot en
            sådan lösning kan dock vägande invändningar göras av både praktisk
            och konstitutionell art. Godtar man dessa, måste man å andra sidan
            — om man verkligen vill ha en förnyad avvägning till stånd mellan
            statens och de enskildas förfogande- rätt över de enskildas inkomster
            — vara beredd att godtaga, att riksdagen kläder sitt intresse
            för saken i en allmän anhållan om konkreta förslag till utgiftsbegränsningar
            och att den — sedan Kungl. Maj:t framlagt sådana — tar slutlig
            ställning till fråga efter fråga. Vi har för avsikt att inrikta
            vår medverkan i vårens riksdagsarbete på ett sådant sätt, att
            förslag vid den tidpunkt då detta kan ske skall kunna framställas
            om en lindring i inkomstskatten med tio procent från första möjliga
            datum. Denna skattelättnad som ju egentligen endast innebär att
            uttagningsprocenten på den direkta skatten för enskilda inkomsttagare
            åter- föres till en normal höjd, är för oss endast ett led i en
            strävan efter en undan för undan sänkt total beskattning, för
            vilken vi till riktmärke valt, att skatten för familjer med normala
            inkomster ej bör taga större del i anspråk än högst en fjärdedel.
            Vi åberopa vad vi ovan anfört och hemställer, att riksdagen måtte
            uttala, att den anser planmässiga åt- gärder för fortgående effektiva
            lättnader i den samman- lagda beskattningen ofrånkomliga och att
            den av denna orsak anhåller, att Kungl. Maj:t måtte framlägga
            de förslag till rationaliseringar och begränsningar i den statliga
            verk- samheten, som kan befinnas möjliga och erforderliga för
            genomförande av sådana skattelättnader.
          </p>
          <p xml:id="i-Code99QVeUubWHvh65AGY" type="date">
            Stockholm den 27 januari 1954.
          </p>
          <div type="signatureBlock" id="i-FXfAbgvUWjjiQmX2wazVfD">
            <p who="i-2gvrXtH5sAT9PgXsCVpQSW" type="signature">
              Jarl Hjalmarson
            </p>
          </div>
          <p xml:id="i-7QTfVy5WgDT3gp43Qq67Cz">
            T. G. v. Seth. Martin Skoglund. Folke Kyling. Ernst V. Staxäng.
            Elis Håstad. E. Birke.
          </p>
        </div>
      </div>
    </body>
  </text>
</TEI>
