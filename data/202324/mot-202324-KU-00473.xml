<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-KU-00473">
  <teiHeader>
    <fileDesc>
      <titleStmt>
        <title>Granskning och rättssäkerhet</title>
        <author corresp="i-EbEcnmS256rQwq3q9xVfku">av Matheus Enholm m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:473 av Matheus Enholm m.fl. (SD)</title>
          <idno type="rdwebb">HB02473</idno>
          <rs type="number">473</rs>
          <orgName type="comitteeAbbreviation">KU</orgName>
          <ref type="dokument_url_text">https://data.riksdagen.se/dokument/HB02473/text</ref>
          <ref type="dokument_url_html">https://data.riksdagen.se/dokument/HB02473</ref>
          <ref type="dokumentstatus_url_xml">https://data.riksdagen.se/dokumentstatus/HB02473</ref>
          <ref type="pdf">https://data.riksdagen.se/fil/1ED3D0E5-BDAC-4C7A-8817-CDBB162C3A8C</ref>
          <ref type="docx">https://data.riksdagen.se/fil/3FCF276A-9432-42C6-A071-18829BF99116</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EbEcnmS256rQwq3q9xVfku</idno>
            <name>Matheus Enholm</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-KUF4FkauEZJFRehwwwUsgF</idno>
            <name>Fredrik Lindahl</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-V7UFodKLft3oP8S6c3GFzd</idno>
            <name>Lars Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-ThVPmg6PwxL4WvXey5u76X</idno>
            <name>Victoria Tiblom</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-GkiKfXjMQ1W43rcpXnBGou" type="signed"/>
        <correspContext corresp="i-GkiKfXjMQ1W43rcpXnBGou">
          <note type="signatory" corresp="i-EbEcnmS256rQwq3q9xVfku"/>
          <note type="signatory" corresp="i-KUF4FkauEZJFRehwwwUsgF"/>
          <note type="signatory" corresp="i-V7UFodKLft3oP8S6c3GFzd"/>
          <note type="signatory" corresp="i-ThVPmg6PwxL4WvXey5u76X"/>
        </correspContext>
        <correspAction type="submitted" xml:id="i-7f4a3PkfqFbquErrrgDjzU">
          <date when="2023-09-29"/>
          <time when="16:28:07"/>
        </correspAction>
        <correspAction type="reviewed" xml:id="i-5JSWYdK9nXdUEXgwyACv9H">
          <date when="2023-09-29"/>
          <time when="23:42:48"/>
        </correspAction>
        <correspAction type="referred" xml:id="i-X6xLYnRJPK4VPFSR4Gi3TC">
          <date when="2023-10-17"/>
        </correspAction>
        <correspAction type="assigned" xml:id="i-KrzyF1CQVwJzX2Yt7PWAcA">
          <date when="2024-04-03"/>
          <time when="16:50:16"/>
        </correspAction>
        <correspContext corresp="i-KrzyF1CQVwJzX2Yt7PWAcA">
          <ref type="assignedTo">Konstitutionsutskottet</ref>
        </correspContext>
        <correspAction type="behandlas_i" xml:id="i-P6c2jrbz2yT4vZZvGuXNKF"/>
        <correspContext corresp="i-P6c2jrbz2yT4vZZvGuXNKF">
          <ref type="uppgift">2023/24:KU16</ref>
          <ref type="ref_dok_id">HB01KU16</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KU16</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:473 av Matheus Enholm m.fl. (SD) Granskning och rättssäkerhet</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-Dpe2ZpNspLY5nBqS4mtS27">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-NvZCpRRcv7TUwdwvmjN7Ck">
              Riksdagen ställer sig bakom det som anförs i motionen om att
              utreda hur statsråd som åsidosatt sin tjänsteplikt effektivare
              kan utkrävas ansvar och tillkännager detta för regeringen.
            </item>
            <item sortKey="Yrkande 2" xml:id="i-94uaWVCuKuhUwagq6odEaA">
              Riksdagen ställer sig bakom det som anförs i motionen om att
              statsråd och andra ska kunna föreläggas att, vid vite eller annan
              rättsverkan, infinna sig till konstitutionsutskottets utfrågningar
              och tillkännager detta för regeringen.
            </item>
            <item sortKey="Yrkande 3" xml:id="i-8rgAFNXf6goPW5isS2Kyrb">
              Riksdagen ställer sig bakom det som anförs i motionen om sanningsplikt
              och tillkännager detta för regeringen.
            </item>
            <item sortKey="Yrkande 4" xml:id="i-2V77XZtyMaFh7nwCf2kL6A">
              Riksdagen ställer sig bakom det som anförs i motionen om att
              utreda hur ansvar kan utkrävas av regeringen om den agerat genom
              ombud, t.ex. en nationell samordnare eller ombudsman och tillkännager
              detta för regeringen.
            </item>
            <item sortKey="Yrkande 5" xml:id="i-ChQUJxQSoMG2wbtiQFw41t">
              Riksdagen ställer sig bakom det som anförs i motionen om rättssäkerheten
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-YRY4goqzrMCBLHs4DpzAdz">
            1 Motivering
          </head>
          <p xml:id="i-XaavHmFE6mXhbSmcQ83mNP">
            Regeringen styr riket och är ansvarig inför riksdagen. I detta
            ligger att regeringen, förutom att fatta egna beslut, kan, och
            skall, delegera ansvar och uppgifter. Detta är inte anmärkningsvärt
            i sig, men kan inte heller tillåtas fungera som en mekanism genom
            vilken regeringen undgår sitt ansvar inför riksdagen.
          </p>
          <p xml:id="i-ntzkgb5C6y5C1atgfh219">
            Därför bör bättre möjligheter finnas för riksdagen att utkräva
            ansvar av den som utövar, eller har utövat, delegerad makt men
            inte hållit sig inom de angivna ramar som beslutats av riksdagen,
            eller på annat sätt åsidosatt hänsyn rimliga att förvänta sig
            av någon i den aktuella tjänsteställningen. En självklar utgångspunkt
            vid ett utökat ansvars­utkrävande av statsråd är att konstitutionsutskottets
            roll som politisk granskare upprätt­hålls och att formerna för
            granskningen inte rubbas mer än vad som kan anses vara påkallat
            utifrån det aktuella ärendets natur. Möjligheten för konstitutionsutskottet
            att till Högsta domstolen överlämna ett beslutat åtal för prövning
            skall kvarstå oförändrad. Det är däremot rimligt att Konstitutionsutskottet
            får fler verktyg till sitt förfogande för att kunna granska statsråden
            och deras tjänsteutövning och i vad mån dessa har åsidosatt sin
            tjänsteplikt.
          </p>
          <p xml:id="i-73xkkwpneoMBY8rdPoMPVM">
            Utöver effekten av att statsråden förhoppningsvis fattar klokare
            beslut om deras handlande riskerar att underställas en grundligare
            granskning än den som nu sker, skulle en reformerad ordning förhoppningsvis
            medföra ett stävjande av den utveckling som vissa tycker sig ha
            sett. Nämligen att en del riksdagsledamöter alltmer verkar använda
            sig av KU-anmälningar för politiska nålstick. Så länge ådragen
            kritik mest är allmänt klandervärt för berört statsråd och regering,
            men utan någon egentlig risk för åtal eller dylikt, behöver man
            som anmälare inte heller känna något större ansvar för eventuella
            följder av sin anmälan. Skulle det emellertid föreligga en verklig
            och betydande risk för den som anmäls blir också ansvaret för
            den som anmäler mer påtagligt. Härigenom skulle förmodligen såväl
            digniteten på inlämnade anmälningar som KU:s anseende i stort
            öka.
          </p>
          <head type="h1" xml:id="i-96oKjDgQQoYcD8AFsHJxso">
            2 Plikt att inställa sig
          </head>
          <p xml:id="i-PBAUkvnTfgDVb5A2C7ZWXa">
            En fråga som bör utredas inom en parlamentarisk kommitté är om
            konstitutionsutskottet borde kunna förelägga vite eller besluta
            om annan rättsverkan, såsom hämtning, för innevarande och före
            detta regeringsmedlemmar och andra personer som vägrar inställa
            sig när KU kallar till utfrågning. En sådan process skulle eventuellt
            kunna ske via Högsta domstolen.
          </p>
          <head type="h1" xml:id="i-7yki2zeviyRjgxpSg87VfW">
            3 Sanningsplikt
          </head>
          <p xml:id="i-CnUP9BuLPZALbze8p1eGVR">
            Möjlighet borde även finnas för utskottet att kunna belägga berörda
            personer med sanningsplikt på motsvarande sätt som redan kan göras
            med tystnadsplikt. Vid misstanke om mened bör ärendet överlämnas
            till Högsta domstolen. På så sätt kan rättssäkerheten säkerställas
            utan att själva utskottets karaktär för den sakens skull förändras
            till att bli mer domstolsliknande, samtidigt som deltagandet i
            processen inte längre överlåts åt den granskades godtycke.
          </p>
          <head type="h1" xml:id="i-LM378obKmqBaCcSY4VqpM5">
            4 Tjänstemän med förordnande från regeringen
          </head>
          <p xml:id="i-Fyyn6EkpTXFYMvdbfGt3bp">
            Ytterligare en angelägen fråga att utreda, förslagsvis i form
            av en parlamentariskt sammansatt kommitté, berör visst ansvarsutkrävande
            gentemot regeringen för det arbete särskilt utsedda s.k. nationella
            samordnare bedriver på regeringens uppdrag. Nuvarande regelverk
            medger endast att en regering, alternativt ett enskilt statsråd,
            som misstänks ha brustit i vad som åligger denne i ämbetet kan
            KU-anmälas samt underställas en misstroendevotering.
          </p>
          <p xml:id="i-Ruito6mJLDD5b2eCA1r3hB">
            Denna kontrollmakt med påföljande sanktionsmöjligheter innehas
            då alltså av riks­dagen. När motsvarande istället sker genom en
            av regeringen tillsatt samordnare med ett pådrivande uppdrag från
            regeringen saknas däremot någon tydlig ordning för att säker­ställa
            efterlevnad av ansvar inför riksdagen. Då en tjänsteman inte kan
            KU-anmälas eller röstas bort i riksdagen övergår ansvarsutkrävandet
            till regeringen, som alltså var den part som egentligen ville
            få den aktuella åtgärden utförd. Här uppstår en uppenbar intressekonflikt
            och ett osäkert rättsläge, vilket måste utredas och klargöras.
          </p>
          <p xml:id="i-8NHohvxXeW36sMT5Pch1es">
            Utan att föregripa en sådan utredning skulle en framkomlig väg
            kunna vara att göra den som utsett samordnaren direkt ansvarig
            för dennes agerande. Med en potentiell risk att själv kunna drabbas
            av KU-anmälningar och/eller misstroendevotum finns en klar ansvarskedja
            och tydliga incitament att hålla respektive samordnare under uppsikt
            och inte som en agent genom vilken man handlar bortom riksdagens
            förmåga att utkräva ansvar. Vid ett avsättande eller en avgång
            av statsråd skulle också av denne utsedda samordnares förordnanden
            automatiskt upphöra inom förslagsvis tre månader. Förordnan­den
            som sträcker sig över regeringsombildningar, alternativt regeringsskiften,
            förutsätter då att ett nytt statsråd under denna tid skriftligen
            övertar ansvaret för av tidigare statsråd utsedda samordnare,
            för att dessa skall vara fortsatt giltiga. Utredningen bör överväga
            lämpligheten i att samordnare organiseras som egna myndigheter
            eller huruvida dessa, liksom till exempel statssekreterare, uteslutande
            bör inrymmas i Regeringskansliet.
          </p>
          <head type="h1" xml:id="i-DzXcLdYW5omspvDiJ5Qs2w">
            5 Domstolar och Lagrådet
          </head>
          <p xml:id="i-RmkwTvVY3r5bH5e5zX9XjP">
            Det svenska domstolsväsendets oberoende och självständighet är
            fundamentalt för en fungerande demokrati. I detta avseende anser
            Sverigedemokraterna att fler åtgärder för att stärka domstolarnas
            oberoende behöver genomföras. Inte minst i ljuset av att dessa
            här föreslås få en tydligare roll i granskningen av enskilda statsråd
            och andra som är föremål för riksdagens granskning. I sammanhanget
            bör även utredas hur Lagrådets roll kan stärkas, eventuellt genom
            ett särskilt kapitel i regeringsformen. Det bör även utredas hur
            Lagrådet kan arbeta tydligare med granskningen av EU-rättsakters
            förenlighet med svensk rätt.
          </p>
        </div>
        <div type="motSignatures">
          <list>
            <item xml:id="i-NRmUuV4B79VSmgz9J2vWps">
              Matheus Enholm (SD)
            </item>
            <item xml:id="i-3PNhhBRevis8aHtrau8SHT">
              Fredrik Lindahl (SD)
            </item>
            <item xml:id="i-ACNsZmZoZs66hGAu6tuo4h">
              Lars Andersson (SD)
            </item>
            <item xml:id="i-EZvkhgKFDUfjy6wZHVFCXm">
              Victoria Tiblom (SD)
            </item>
          </list>
        </div>
      </div>
    </body>
  </text>
</TEI>
