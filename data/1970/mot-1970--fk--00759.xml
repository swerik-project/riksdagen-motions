<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__759/mot_1970__fk__759-001.pdf"/>
      <fw xml:id="i-QFcPtBUWUrGZAWNs7dfbY">
        4 Motion i Första kammaren, nr 759 år 1970
      </fw>
      <div type="motHeader" xml:id="i-NGisRTY8i1FHzCqNoNU9Jz">
        <div type="motTitle" xml:id="i-WKGLc949dFCTRDd7dKxToa"/>
        <div type="motSubmissionInfo" xml:id="i-Ty7Gx3JVasr1NWkGpSFSzT"/>
      </div>
      <div type="motBody" xml:id="i-GFEN2ciu5viFzG1PXC6KD7">
        <div xml:id="i-PmZEjxwf6rGqK1wC6CjAsB">
          <p xml:id="i-SAzLZ47kKg62ujrL4tshfh">
            Nr 759
          </p>
          <p xml:id="i-EeSn8kJNAniAMBdrbi9KwB">
            Av herr Stefanson m. fl., i anledning av Kungl. Maj:ts framställ-
            ning om anslag till Statens institut för företagsutveck- ling:
            Bidrag till främjande av företagsutveckling m.m.
          </p>
          <p xml:id="i-uXAVHG8XdoCeX9Togh5ZC">
            (Lika lydande med motion nr 856 i Andra kammaren)
          </p>
          <p xml:id="i-21EBYZ8KRhgsFJG21YWQmT">
            De mindre och medelstora företagens betydelse inom handel, hantverk
            och industri- och servicenäringar understryks ofta. Det sker med
            rätta. Många branscher domineras helt av mindre och medelstora
            företag. Över 90 Z av alla industriföretag har mindre än 50 anställda.
            Dessa företag svarar för ca 30 9 av den totala industrisysselsättningen.
            Storföre- tagens (d.v.s. företag med mer än 500 anställda) andel
            är ungefär lika stor. Det är ett ibland förbisett faktum att ungefär
            lika många människor för sin sysselsättning är beroende av småindustrin
            som de som är beroende av storföretagen. En annan sak är sedan
            att många mindre och medel- stora företag i sin tur som underleverantörer
            till storindustrin är mer eller mindre beroende av denna för sin
            avsättning. När det gäller handel och servicenäringar är de mindre
            och medelstora företagens andel ännu större. Det sägs ibland att
            utvecklingen leder mot allt större enheter. Så är fallet inom
            vissa branscher där massproduktion i stora serier är klart överlägsen
            produktion i mindre skala. Vår konkurrenskraft på världs- marknaden
            i t. ex. cellulosa eller järn- och stålbranscherna kräver förvisso
            koncentration till mycket stora företag, liksom t.ex. sammansättning
            av bilar. Ingen ekonomisk lag leder obönhörligt och på alla områden
            mot större företagsenheter. Tillgänglig statistik visar tvärtom
            att de mindre och medelstora företagen på de flesta områden hävdar
            sig väl i konkurrensen. Småföretagen har väl följt med i den tekniska
            utvecklingen. Med tanke på att högmekaniserad produktion passar
            bäst för stordrift och att många av småföretagens företräden ligger
            på arbetskraftsintensiva sektorer som t. ex. reparationsverksamhet
            är det föga meningsfullt att hänvisa till att effektiviteten mätt
            i förädlingsvärde per anställd tycks vara något lägre hos mindre
            företag än hos större. Intressantare är däremot de uppgifter från
            en SHIO-utredning som visar, att de mindre företagen ökade sitt
            för- ädlingsvärde per anställd med 62 Z 1954—1964 medan motsvarande
            ökning för företag med 50—500 anställda var 41 Z och för storföretagen
            53 I.
          </p>
          <pb facs="riksdagen-motions-pdf/data/1970/mot_1970__fk__759/mot_1970__fk__759-002.pdf"/>
          <fw xml:id="i-Aw2JogwZ9YQzjzkuJA9gua">
            Motion i Första kammaren, nr 759 år 1970 5
          </fw>
          <p xml:id="i-WdSSkVkUGjyR1cirNYgUW5">
            Gruppen mindre och medelstora företag är som helhet väl konkurrens-
            kraftig.
          </p>
          <p xml:id="i-TCp7GKdBRkHd1NnsbUfSnu">
            De mindre företagens fördelar
          </p>
          <p xml:id="i-TJhWm47ad4YKbBWXLryhMq">
            1. De mindre företagen har större flexibilitet än andra. Utan
            alltför stora administrativa och organisatoriska förändringar
            kan de ofta anpassa sig till snabba och genomgripande förändringar
            och kastningar i teknik, marknadsförhållanden och konkurrensförutsättningar
            karaktäristiska för utvecklingen i ett näringsliv som är så internationellt
            beroende som det svenska. Av betydelse för både flexibilitet och
            konkurrenskraft är natur- ligtvis också det förhållandet, att
            de mindre företagen har förhållandevis låga fasta administrationskostnader.
            2. Det är den rika variationen bland de mindre och medelstora
            företagen, som skapar grunden för ett differentierat näringsliv
            och därmed ökade möj- ligheter för den enskilde till val av yrke
            och sysselsättning. Flexibilitet i näringslivet gör vår ekonomi
            mindre konjunkturkänslig. Den skapar förut- sättningar för en
            aktiv regionalpolitik. I många kommuner i vårt land skulle näringslivet
            vara ensidigt utvecklat eller snarare outvecklat, om de mindre
            och medelstora företagen inte fanns. Om man vill satsa på en bättre
            utbyggd regionalpolitik, måste man i hög grad räkna med dessa
            företag. Det framstår för oss som en självklar sak att den ekonomiska
            politiken bör rätt uppskatta de mindre och medelstora företagens
            utveck- lingsmöjligheter. 3. De mindre och medelstora företagen
            kan i flera avseenden erbjuda en bättre arbetsmiljö för de anställda
            än storföretagen. Arbetsuppgifterna kan ofta vara mera varierande,
            avståndet till företagsledningen inte så långt och relationerna
            mindre formella än i större företag. Många av de kanske mest intressanta
            av de ännu fåtaliga arbetsdemokratiska experimen- ten har också
            gjorts i mindre företag. Den mindre företagsamheten har enligt
            vår mening på många områden klara fördelar framför andra. Men
            de mindre företagen har också pro- blem. Självfallet är många
            av de problem och svårigheter som småföre- tagarna ställs inför
            inte beroende av företagens storlek. De är gemensamma för stora
            och små företag. Alla problem och svårigheter kan eller bör heller
            inte lösas med samhälleliga medel. I marknadsekonomins idé ligger
            ju att företagen i en decentraliserad ekonomi bäst själva kan
            angripa och lösa många av de problem som sammanhänger med marknadsanpassning,
            produktionsmetoder, produktionsutveckling etc. Vi vill här bara
            peka på några av de problem och svårigheter som möter småföretagarna
            i deras verksamhet och som har det gemensamt att sam- hället har
            en god del av ansvaret för deras lösning.
          </p>
          <pb facs="riksdagen-motions-pdf/data/1970/mot_1970__fk__759/mot_1970__fk__759-003.pdf"/>
          <fw xml:id="i-XMQeqGDTwMcHuCw6Ngv5wG">
            6 Motion i Första kammaren, nr 759 år 1970
          </fw>
          <p xml:id="i-XtNTRmxcNVD4vdAyxQo4ee">
            De mindre företagens finansieringsproblem
          </p>
          <p xml:id="i-Fe3SsywdCVDxvvUBvxMQro">
            De mindre företagen har vissa speciella finansieringsproblem.
            Kostnads- stegringarna inom produktionen, som försatt hela det
            svenska näringslivet i ett ogynnsamt konkurrensläge, har varit
            särskilt kännbara för dessa företag. Företagssparandet har gått
            ned förhållandevis mera hos dem än hos de större företagen. Orsakerna
            härtill är flera. Det har tidigare i denna motion framhållits
            att de mindre företagen följt med i den tekniska ut- vecklingen
            och rationaliserat sin produktion. Den mera kapitalkrävande produktionsutrustning
            som ligger bakom denna effektivitetsökning har inte kunnat finansieras
            med egna medel i samma utsträckning hos småföre- tagen, bl.a.
            därför att den gamla utrustningen inte givit tillräckligt av-
            skrivningsunderlag för finansiering av nyinvesteringar. Detta
            gäller framför allt många av de snabbt expanderande företagen.
            Dessutom är de mindre företagens kapitalkostnader relativt betungande
            inte bara därför att det otillräckliga företagssparandet medför
            ett relativt stort behov av lånemedel, utan även av den anledningen
            att de kredit- former som är tillgängliga för de mindre företagen
            är otillräckliga. Dessa företag kan t. ex. inte använda sig av
            obligationsmarknaden för sin finan- siering. Enskilda företag
            har i vissa avseenden en ogynnsammare behandling i skattelagstiftningen
            än aktiebolag och ekonomiska föreningar. De har inte rätt att
            göra skattefria avsättningar till investeringsfonder och inte
            heller den rätt till avsättning inom företagen för de anställdas
            och ägarens pen- sionering som andra företagsformer har. Vi anser
            att alla företag skall behandlas lika i skattehänseende. Företagsformen
            får inte vara avgörande för företagens behandling i skattelagstiftningen
            eller i näringspolitiken över huvud taget. Vi upprepar vid detta
            års riksdag i särskilda motioner tidigare förslag om utredning
            av självfinansieringsfonder för mindre företag och införande av
            resultatutjämning mellan goda och dåliga år.
          </p>
          <p xml:id="i-G2MZunsuPJFN1U5SMmNB2n">
            De mindre företagens kreditförsörjning
          </p>
          <p xml:id="i-Kiec7fYXGe7ePgGgYrkQKG">
            Kapitalförsörjningen är mycket ofta den centrala frågan när de
            mindre och medelstora företagens förhållanden diskuteras. Det
            är ingen överdrift att säga att det egna kapitalets andel av det
            totala i företaget arbetande kapitalet är alltför liten i majoriteten
            av de mindre företagen, inte sällan så låg som 5—10 £. Detta förhållande
            har gjort de mindre företagen ytterst beroende av att kreditmarknaden
            fungerar tillfredsställande. Många mindre företag har drabbats
            hårt av nuvarande utomordentligt hårda kreditrestriktioner, som
            i praktiken inneburit ett totalt kreditstopp. Svårigheterna demonstreras
          </p>
          <pb facs="riksdagen-motions-pdf/data/1970/mot_1970__fk__759/mot_1970__fk__759-004.pdf"/>
          <fw xml:id="i-JC3FjxzA8Wa9FCC5cj9u6Q">
            Motion i Första kammaren, nr 759 år 1970 7
          </fw>
          <p xml:id="i-PPBzU9hBEtSAQEcG1Vv6Ah">
            kanske allra mest dramatiskt av det senaste årets markanta uppgång
            i antalet konkurser — mitt under en högkonjunktur. Lättnader i
            kredit- politiken är nödvändiga för att många mindre och medelstora
            företags existens inte skall hotas eller deras utvecklingsmöjligheter
            knäckas. Kapitalbeskattningen är ett speciellt problem för alla
            ägare och ledare av mindre och medelstora famijleföretag. Vid
            ett arvskifte måste i de flesta fall arvsskatten betalas genom
            en del av det egna kapital, som ar- betar i företaget. Inte minst
            med tanke på det obetydliga egna kapital i förhållande till det
            totala arbetande kapitalet som många mindre företag har kan ett
            sådant uttag bli mycket kännbart. Detta i kombination med de problem
            som ett ledarbyte ofta innebär — ett mindre företags good will
            är ju inte sällan mycket beroende av företagsledarens egen person
            — gör att ett arvsfall inte sällan medför att företaget måste
            försäljas till en kon- kurrent eller allt oftare till ett investmentbolag.
            Det kan inte vara ett samhällsintresse att kapitalskattesystemet
            tvingar fram en ökad ägande- och därigenom maktkoncentration i
            näringslivet. Det är ännu oklart vad regeringens skatteproposition
            kommer att inne- hålla på denna punkt. Vi förutsätter att regeringen
            i propositionen beaktar de mindre företagens kontinuitetsproblem
            vid arvsfall. I avvaktan på rege- ringens förslag finner vi det
            inte meningsfullt att lägga fram något precise- rat eget förslag
            utöver de allmänna resonemangen på denna punkt. Av stor betydelse
            för de mindre och medelstora företagen är företagar- föreningarna,
            såväl deras utlåning, som deras konsultativa insatser. Föreningarna
            medverkar till att klargöra de lånesökande företagens eko- nomiska,
            tekniska och marknadsmässiga förutsättning. Genom denna kon- sultationsverksamhet
            och genom att tillhandahålla toppkrediter medverkar de ofta till
            att placera underliggande krediter med bättre säkerhet på den
            ordinarie kreditmarknaden. Vi anser därför att företagarföreningarnas
            konsultverksamhet och kre- ditgivning bör byggas ut. För det första
            är det fullt motiverat att taket för direktlån höjes från 150
            000 till 200 000 kronor. Såväl den tekniska ut- vecklingen som
            prishöjningar på grund av inflationen har medfört att produktionsutrustningen
            blivit alltmera kostnadskrävande. Den genomsnitt- liga investeringen
            per anställd i ett industriföretag i dag ligger mellan 100 000
            och 150 000 kronor, och då är en lånesumma på 200 000 kronor,
            även om den avser en toppkredit, inget högt belopp. De statliga
            industrigarantilånen bör decentraliseras, så att beslutande- rätten
            beträffande lån upp till 200000 kronor anförtros företagarför-
            eningarna. Föreningarna är ju utredande instans för dessa lån,
            och en sådan delegering skulle i hög grad underlätta handhavandet
            av dessa lån till gagn för de lånesökande. Vi anser också att
            de båda låneformerna, direktlån och garantilån, bör kunna få förekomma
            parallellt, så att inte som nu är fallet den ena låne-
          </p>
          <pb facs="riksdagen-motions-pdf/data/1970/mot_1970__fk__759/mot_1970__fk__759-005.pdf"/>
          <fw xml:id="i-NtnwP4bVg4Xi6nV9WK2StE">
            8 Motion i Första kammaren, nr 759 år 1970
          </fw>
          <p xml:id="i-CrvN7PL54PGbWJJVx2w8tt">
            formen utesluter den andra. I särskilda motioner till årets riksdag
            har vi bl. a. från vårt håll föreslagit att taket för direktlån
            höjes till 200 000 kronor, att beslutanderätten för statliga industrigarantilån
            upp till 200 000 kro- nor delegeras till företagarföreningarna,
            samt att de båda låneformerna skall kunna användas parallellt
            inom samma företag. Vi har också begärt en större höjning av administrationsbidraget
            till företagarföreningarna med 1 miljon kronor utöver det som
            Kungl. Maj:t föreslagit. De mindre företagens möjligheter att
            anskaffa långfristigt kapital genom t.ex. aktie- och obligationsmarknaden
            är starkt begränsade. I en SHIO- utredning från 1967 påvisas en
            uppenbar brist i samstämmighet mellan kreditförsörjning och produktionsinsats
            för dessa företag. Andelen av kre- ditmarknaden motsvarade inte
            de mindre och medelstora företagens pro- duktionsinsats eller
            deras andel av sysselsättningen inom industrin. Detta försvårar
            naturligtvis för företagen att genomföra den mekanisering av produktionsapparaten
            som den tekniska utvecklingen kräver. AP-fondernas starkt växande
            utlåningsresurser har inte kanaliserats till dessa företag i en
            utsträckning som motsvarar deras produktiva insatser. De enda
            vä- garna för AP-medlen till de mindre företagen är återlånen
            och via AB Industrikredit och AB Företagskredit. Återlånen har
            haft en mycket liten betydelse. Ur den tredje fonden, som bl.a.
            byggs upp med avgifter från mindre företag, har beviljats återlån
            för tillsammans 10 milj. kr. vilket utgör 0,1 Z av fondens totala
            investeringar. I avsikt att medverka till en lättnad i dessa företags
            kreditsituation har i partimotioner från vårt håll föreslagits
            dels att statens lånefond för hant- verk och industri på tilläggsstat
            tillföres 10 milj. kr., dels att anslaget till fonden för nästa
            budgetår ökas med 10 milj. kr. utöver det av rege- ringen föreslagna
            beloppet.
          </p>
          <p xml:id="i-WwApHqQwG5t6pdTq6A5Xvb">
            Småindustrins marknadsföring
          </p>
          <p xml:id="i-VE3ogA22Ty1wUHPhA8knQn">
            Alla företagare vet, att oavsett produktionens förträfflighet,
            så behövs en väl genomtänkt marknadsföring. Det kan många gånger
            vara svårt för mindre företagare att få råd och hjälp med sin
            reklam och övrig marknads- föring. En rådgivningsverksamhet bedrivs
            genom olika institutioner, men det är inte tillräckligt. De mindre
            företagen utan tillgång till egen expertis skulle många gånger
            vara mer betjänta än andra av marknadskonsulter och reklambyråer
            med fullt utbyggd, kvalificerad rådgivning och service på olika
            områden, marknadsundersökningar, marknadsplanering, reklam, säljfrämjande
            åtgärder etc., liksom de skulle ha stor nytta av att kunna utnyttja
            de s.k. säljbolagens tjänster. Problemet är bara, att dessa kom-
          </p>
          <pb facs="riksdagen-motions-pdf/data/1970/mot_1970__fk__759/mot_1970__fk__759-006.pdf"/>
          <fw xml:id="i-NZyQVhmbEJHCdT6HPAe3J1">
            Motion i Första kammaren, nr 759 år 1970 9
          </fw>
          <p xml:id="i-AdDiLdNHS4qT6r5D3HXeZ">
            mersiellt arbetande konsultföretag inte alltid är intresserade
            av så små uppdragsgivare. Här finns alltså stort behov av initiativ
            och utbyggd ser- vice från statens institut för hantverk och industri
            och företagarföreningar- na. Den servicen gäller inte bara hemmamarknaden
            utan naturligtvis också på exportsidan där även Exportrådet för
            den mindre industrin spelar en stor roll. Genom näringslivets
            snabbt ökande internationella kontakter och det ökande varuutbudet
            över gränserna blir allt fler av de mindre företagen beroende
            av utländska marknader för sin avsättning. I det sammanhanget
            uppstår en serie problem. Det första gäller hur man skall kunna
            erhålla information om de främmande marknaderna. Det andra hänger
            samman med de relativt små exportkvantiteterna för varje enskilt
            företag och marknad. Hur skapar man underlag för egna insatser
            i mycket liten skala? Hur finner och underhåller man affärskontakter?
            Vissa småföretag upp- lever också de språkliga svårigheterna betydligt
            mera konkret än större företag. För småindustrins exportverksamhet
            karakteriserad av många små avslut på många olika marknader krävs
            samverkan mellan företagen sins- emellan och exportfrämjande stöd
            från samhällets sida. I annat samman- hang har motionerats om
            ökat stöd till den exportfrämjande verksamhet som bedrivs av Kollegiet
            för Sverigeinformation i utlandet. Den utställ- nings- och mässverksamhet
            som bedrivs av kollegiet främjar också de mindre och medelstora
            företagens exportansträngningar.
          </p>
          <p xml:id="i-RZPBTUT8pSWhUD88vmB8DR">
            Teknisk förnyelse — teknisk utveckling
          </p>
          <p xml:id="i-EqvDioc9XJxwRfbahkEsrT">
            Den näringspolitiska diskussionen i vårt land har rätt ensidigt
            kretsat kring temat att endast stora företag skulle ha tillräckliga
            resurser för att tillgodogöra sig de nyheter teknisk forskning
            frambringar. Det har emeller- tid visat sig att det mindre industriföretaget
            utgör en god plantskola för nya idéer. Undersökningar har påvisat
            att ny teknik och nya produkter ofta utvecklas snabbt i sådana
            företag. De har en flexibel produktionsappa- rat och kan därför
            snabbt ställa om till nya produkter. Vägen från idé till färdig
            vara är också kort. Det är ofta samma person som är. idé- givare,
            konstruktör och tillverkningsledare. Man främjar en gynnsam inno-
            vationsmiljö genom att underlätta för de mindre företagen att
            informera sig om den tekniska utvecklingen. Det är viktigt för
            dessa företag att resultat av forsknings- och utvecklingsarbete
            förs ut till företagen i en lätt tillgänglig form. Det är också
            angeläget att de institutionella formerna för rådgivning och ekonomiskt
            stöd åt mindre företag och enskilda uppfin- nares innovations-
            och idéverksamhet förstärkes. Statens institut för hant- verk
            och industri bör få ökade resurser för en sådan idéförmedling.
          </p>
          <pb facs="riksdagen-motions-pdf/data/1970/mot_1970__fk__759/mot_1970__fk__759-007.pdf"/>
          <fw xml:id="i-DZidyfu2Rp2kxENW6BJmVF">
            10 Motion i Första kammaren, nr 759 år 1970
          </fw>
          <p xml:id="i-63ysa9h8ToeTxR71YxL39R">
            Företagsledarutbildning
          </p>
          <p xml:id="i-PMvdaTKkpmSNdHwHf9gPx3">
            Enligt förslag i statsverkspropositionen skall statens institut
            för hant- verk och industri ombildas till statens institut för
            företagsutveckling. Detta innebär en utvidgning av arbetsuppgifterna
            och i samband därmed en — om också blygsam — förstärkning av de
            organisatoriska resurserna. I detta sammanhang skall vi endast
            ta upp en särskild aspekt av statsverks- propositionens organisationsförslag
            beträffande institutet, nämligen utbild- ningsverksamheten. SHI
            har i dag en omfattande utbildningsverksamhet i form av korta
            koncentrerade fortbildningskurser inom ett stort antal tekniska
            och eko- nomisk-administrativa områden. Totalt deltar ca 15 000
            personer om året i institutets kurser eller konferenser. Inte
            minst för de mindre och medel- stora företagen, som inte kan ha
            egna utbildningsavdelningar, är insti- tutets tämligen breda utbildningsprogram
            av stort värde. Verksamheten finansieras i allt väsentligt genom
            avgifter. Ett visst allmänt statsbidrag förekommer, men dess relativa
            värde har under verksamhetens expansion under senare år kommit
            att väsentligt försvagas. I propositionen finner departementschefen
            liksom SHI-utredningen att institutets egen kursverksamhet endast
            kan bli av marginell betydelse totalt sett. Detta är väl i och
            för sig riktigt vid jämförelse med den stora utbild- ningsproduktionen
            via skolsystemet. Bl.a. föreslås en inriktning på före- tagsledarutbildning
            och smala eller nya tekniska områden. Att ett särskilt ansvar
            härför bör ligga på institutet synes också lämpligt. Vi delar
            inte departementschefens uppfattning om en begränsning av utbildningsverk-
            samheten inom det relativt breda tekniska fält, där SHI f.n. bedriver
            sin utbildning. Behovet av fortbildning lär inte, då det gäller
            snabbt över- förande av nyheter till näringslivet, kunna tillgodoses
            i någon bättre form än genom kurser, som kan produceras av ett
            polytekniskt institut av SHI:s karaktär. Självklart har inte det
            nya företagsinstitutet anledning att in- rymma mer konventionell
            utbildning i sitt program. Men inom ett brett tekniskt område
            rör sig hela tiden utvecklingen så snabbt, att ett ständigt behov
            av utbildningskurser av aktuellt innehåll kommer att vara för
            han- den innan den nya tekniken har kunnat omsättas till kurser
            inom skol- systemet. Andra utbildningsgivare, som t.ex. folkbildningsorganen,
            har ofta inte resurser att genomföra den utbildning varom här
            är fråga. Det finns därför — då behovet av utbildning inom nya
            områden och ny tek- nik ständigt kan antas växa — anledning att
            slå vakt om och söka utveckla utbildningen vid företagsinstitutet
            efter de principer som här angivits. Under en lång följd av år
            har avgifterna för SHI:s utbildning såväl ab- solut som relativt
            ständigt ökat. Detta beror på att utbildningsvolymen kraftigt
            vuxit, medan anslagen till kursverksamheten varit tämligen kon-
            stanta, samtidigt som också utbildningskvaliteten höjts. Det är
            självklart
          </p>
          <pb facs="riksdagen-motions-pdf/data/1970/mot_1970__fk__759/mot_1970__fk__759-008.pdf"/>
          <fw xml:id="i-RrZwGZMEaDi1gfYTZSrNDf">
            Motion i Första kammaren, nr 759 år 1970 11
          </fw>
          <p xml:id="i-AkX66qHqCsQvHBrUrnjydu">
            angeläget att kursavgifterna inte bli så höga att de kan förefalla
            hindrande för deltagare från speciellt mindre och medelstora företag,
            och därför skulle bl.a. principen om bidragslikformighet med folkbildningsverksamheten
            vara en lämplig riktlinje. Det bör ju också erinras om att regeringen
            för- utskickar särskild proposition om höjning av bidragen till
            studiecirkel- verksamheten. En anordning som emellertid skulle
            effektivt och smidigt kunna ha en mycket positiv effekt för att
            i vissa fall förmedla utbildning till dem som bör ha den är stipendieringen.
            Det är därför ytterst angeläget att institutet erhåller hela det
            anslag till stipendier för fortbildning på 600 000 kronor som
            såväl utredningen som SHI lagt fram förslag om. Detta innebär
            en höjning med 400 000 kronor av statsverkspropositionens förslag.
            Det är i förhållande till villkoren för fortbildning på åtskilliga
            andra om- råden och antalet yrkesverksamma inom det mindre och
            medelstora nä- ringslivet en mycket blygsam satsning. Det bör
            anmärkas att möjligheter till stipendier i övrigt inom detta område
            varit och är starkt begränsade. En höjning av anslaget skulle
            givetvis också i ökad omfattning kunna till- godose nämnda önskemål.
          </p>
          <p xml:id="i-6o457nUJWeHRJfKBkisTCV">
            Med hänvisning till ovanstående hemställes,
          </p>
          <p xml:id="i-S9cXDmKCj4K12p62K7QvcJ">
            att riksdagen beslutar att till Statens institut för företags-
            utveckling: Bidrag till främjande av företagsutveckling m.m. anvisa
            ett i förhållande till Kungl. Maj:ts förslag med 400 000 kronor
            förhöjt reservationsanslag av 2400 000 kronor, så att därigenom
            delposten Stipendier för fortbildning kan höjas med 400 000 kronor
            till 600 000 kronor.
          </p>
          <p xml:id="i-SNRCJLUmaPHnCY6o9wNbFp" type="date">
            Stockholm den 28 januari 1970
          </p>
          <p xml:id="i-4ecEX1BjeCpw4AzSaAqfv5">
            Stig Stefanson (fp) T. V. Mattsson (cp) Joh. A. Olsson (cp) Arvid
            Annerås (fp) Rolf Wirtén (fp) Eric Peterson (fp)
          </p>
        </div>
      </div>
    </body>
  </text>
</TEI>
