<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_523/mot_200405_MJ_523-0001.pdf"/>
      <pb facs="riksdagen-motions-pdf/data/200405/mot_200405_MJ_523/mot_200405_MJ_523-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ523 pnr: c656
          </p>
          <p>
            Motion till riksdagen 2004/05:MJ523
          </p>
          <p>
            av Eskil Erlandsson och Jörgen Johansson (c)
          </p>
          <p>
            Trafikskadat vilt
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om behov av organisation och finansiering av kostnader
            för trafikskadat vilt.
          </p>
          <p>
            Motivering
          </p>
          <p>
            Det inträffar årligen mer än 30 000 kollisioner med större vilt
            i trafiken både inom och utanför tätorter. Detta innebär att varannan
            rapporterad trafikolycka i landet är en viltolycka och i vissa
            län så mycket som 75 96. Kostnaderna för viltolyckor beräknas
            uppgå till mellan 700 miljoner och 1 miljard. Problemen med viltolyckor
            är stora. Enligt 40 a 8 jaktförordningen får frilevande vilt avlivas
            om det är så skadat eller i sådan belägenhet att det av djurskyddsskäl
            snarast bör avlivas. Högsta prioritet har således getts när det
            gäller att snabbast möjligt förkorta skadade djurs lidande. I
            408 jaktförordningen finns det reglerat en skyldighet för förare
            av motordrivet fordon att anmäla sammanstötningen med vissa större
            däggdjur samt öm till polisen. Föraren är också skyldig att märka
            ut olycksplatsen. Vägverket ansvarar för att genom olika åtgärder
            förebygga trafikolyckor medan polisen ombesörjer att markägare
            och jakträttsinnehavare underrättas om en viltolycka. Polisen
            ansvarar för att de djur som är statens vilt spåras upp. Jägare
            och markägare har ingen författningsenlig skyldighet att delta
            i eftersök efter trafikskadat vilt, men har möjlighet att få ersättning
            för sina kostnader ur Viltvårdsfonden om de hjälper till med eftersök
            av statens vilt. Det pågår ett samarbete, Trafiksäkerhet och eftersök
            i samverkan, SES- gruppen, där Vägverket, polisen och jägarorganisationerna
            m fl samverkar beträffande eftersök efter trafikskadat vilt och
            förebyggande viltolycksarbete. Riksdagen har uttalat att man utgår
            ifrån att regeringen ägnar detta projekt
          </p>
          <pb facs="riksdagen-motions-pdf/data/200405/mot_200405_MJ_523/mot_200405_MJ_523-0002.pdf"/>
          <p>
            2004/05:MJ523
          </p>
          <p>
            vederbörlig uppmärksamhet och vid behov vidtar de åtgärder som
            anses påkallade. Mot bakgrund av riksdagens uttalande om SES-gruppen
            har jordbruksministern uttalat att organisation och finansiering
            av trafikskadat vilt vederbörligen kommer att uppmärksammas av
            regeringen. Jordbruksministern uttalade detta i april 2003 och
            med anledning av detta ställs nu frågan om vad som hänt i ärendet.
          </p>
          <p>
            Stockholm den 2 oktober 2004
          </p>
          <p>
            Eskil Erlandsson (c) Jörgen Johansson (c)
          </p>
        </div>
      </div>
    </body>
  </text>
</TEI>
