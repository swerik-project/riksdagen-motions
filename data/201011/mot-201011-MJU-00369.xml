<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-MJU-00369">
  <teiHeader>
    <fileDesc>
      <titleStmt>
        <title>Problem med aggressiva hundar</title>
        <author corresp="i-Ybw8JnrmHGCsqpipBke8a7">av Mikael Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Problem med aggressiva hundar</title>
          <idno type="rdwebb">GY02MJ369</idno>
          <rs type="number">MJ369</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GY02MJ369/text</ref>
          <ref type="dokument_url_html">http://data.riksdagen.se/dokument/GY02MJ369</ref>
          <ref type="dokumentstatus_url_xml">http://data.riksdagen.se/dokumentstatus/GY02MJ369</ref>
          <ref type="doc">http://data.riksdagen.se/fil/21E49A00-E26B-4ACE-9471-0AC8E6BC2DBA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2Qr4SyvyKuzqTpCwXMSCha" type="signed"/>
        <correspContext corresp="i-2Qr4SyvyKuzqTpCwXMSCha">
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-WqKEyVSeUAxGzcsno9o1hx" type="numbering">
          <date when="2010-10-28"/>
        </correspAction>
        <correspAction xml:id="i-3FL4KZP3dM1YiVtTf34KKN" type="submission">
          <date when="2010-10-27"/>
        </correspAction>
        <correspAction xml:id="i-LQfqcHLeS4U6S8jddivFn2" type="transfer">
          <date when="2010-10-26"/>
        </correspAction>
        <correspAction xml:id="i-UkEVnU5KVDLFn1wsC6zbQq" type="assigned"/>
        <correspContext corresp="i-UkEVnU5KVDLFn1wsC6zbQq">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4DPV7k7f51r39qwT5cApqc" type="motBody">
        <div xml:id="i-EvoEsWSBbJa8N8ftcCd3Yy" type="motProposal" subtype="förslag">
          <head xml:id="i-VfcNDUWmgTDRNLeDnZrGSB">
            Förslag till riksdagsbeslut
          </head>
          <p xml:id="i-2Ti6L3c754SXp53EcCUuLM">
            Riksdagen tillkännager för regeringen som sin mening vad som
            anförs i motionen om att komma till rätta med allvarliga hundangrepp
            mot människor.
          </p>
        </div>
        <div xml:id="i-SRq6BCbxfjLNzDESw1A3iF" type="motContent">
          <head xml:id="i-Tk62oQrUQn8Fe5TEg8GW1p" type="h1">
            Motivering
          </head>
          <p xml:id="i-3wpDFCrhb7Luv5UVXiH6f9">
            Fallen då hundar går till angrepp emot människor eller hundar
            och andra djur ökar. Mellan år 2000 och 2009 ökade polisanmälningarna
            av hundattacker från 1 900 fall till 3 600 fall. Det växande problemet
            uppmärksammas alltmer i media, ofta med förslag på olika lösningar.
          </p>
          <p xml:id="i-LCmzewQ2yhnn7Swk13wPim">
            Problemet med hundar som går till angrepp är inte begränsat till
            Sverige, och det finns länder som på ett mer skyndsamt sätt har
            försökt finna konstruktiva, lagliga åtgärder. Det rör sig i vissa
            länder om att hundraser som anses särskilt benägna att gå till
            angrepp har förbjudits. I Danmark förbjöds tidigare i år 13 olika
            hundraser. Andra lösningar som prövats är obligatorisk utbildning
            för alla hundägare ibland beskrivet som ett körkort för hundägare
            eller obligatorisk munkorg på aggressiva hundar eller hundraser.
          </p>
          <p xml:id="i-GTCGG1v3BDkBGGUvVwU6Pw">
            Det angelägna är att alla ska kunna känna sig säkra där de bor
            och veta att de inte blir attackerade av en hund som inte kontrolleras
            av sin ägare. Lika viktigt är det att ingen ska bli attackerad
            av en hund där ägaren medvetet använder den som ett vapen.
          </p>
          <p xml:id="i-6hM2LYd76fxLQcdPxLbTfd">
            Kristdemokraterna har därför varit tydliga med att ingen ska
            behöva möta hotfulla och aggressiva hundar i sin närmiljö och
            att bostadsföretagen därför måste ta ett ökat ansvar. Vi utesluter
            inte heller att lagkraven på hundägare kan behöva skärpas.
          </p>
          <p xml:id="i-YWgb8nEDCWmCFgfvnP4ek3">
            Det senaste i raden av fall som rapporterats i svenska medier
            är ett fall där en liten flicka angreps av en dobermann på en
            badstrand förra hösten. Flickan fick så svåra skador i ansiktet
            och på benet att hon fick sys under narkos. Ett år efter attacken
            har flickan fortfarande ärr i ansiktet och själen, med sömnsvårigheter
            och oro i kroppen. När dom föll nu i oktober 2010 blev påföljden
            1 000 kronor i böter för brott mot ordningslagen, men inte för
            vållande till kroppsskada.
          </p>
          <p xml:id="i-VE5VUBpbuBdddhFFyBp8i">
            Det vore rimligt att i fall som dessa låta hundägaren stå till
            svars för att ha varit vårdslös, menar tidningen Metros rättsexpert
            Stefan Wahlberg och pekar på att det är det enda som krävs för
            att kunna dömas för vållande till kroppsskada. Han lyfter också
            fram vikten av att hundägare får klart för sig att det finns ett
            straffrättsligt ansvar om man väljer att släppa sin hund på en
            badplats där det råder koppeltvång. (Metro 19 oktober 2010).
          </p>
          <p xml:id="i-VzSgYUyY1cG6Chrak7AJB9">
            I andra länder har hundangrepp lett till dödsfall, och det vore
            tragiskt om det i Sverige skulle krävas något liknande för att
            situationen ska tas på tillräckligt allvar.
          </p>
          <p xml:id="i-LJVqYZ8dnJXBiFGiUU9KCL">
            I januari 2008 trädde en lagändring i kraft som innebär att polisen
            kan utfärda olika typer av förelägganden mot hundägare med hot
            om vite, samt utfärda ett förbud för en person att skaffa sig
            en ny hund. En hund som anses vara en samhällsfara då den kanske
            används som ett vapen kan omplaceras.
          </p>
          <p xml:id="i-2MV9hsczrv6R7C3nW19oTQ">
            Fortfarande är det dock kommunala ordningsföreskrifter som lägger
            fast bestämmelser om exempelvis koppeltvång. Detta innebär att
            bestämmelserna skiljer sig åt från kommun till kommun. Särskilt
            allvarligt är det när löst springande hundar är av kamphundstyp.
            Sedan 1997 förbjuder 19 a § djurskyddsförordningen (1988:539)
            hundar med extremt stor kamplust, men enligt Hundansvarsutredningens
            betänkande Hund i rätta händer om hundägarens ansvar (SOU 2003:46)
            har detta lagstycke aldrig kommit till någon större praktisk användning.
          </p>
          <p xml:id="i-Buf9ck718t7tMfJhiE4nA1">
            För att komma till rätta med de olägenheter som okopplade hundar
            orsakar kan det finnas anledning att se över kopplingstvånget.
            I dag är hundägare skyldiga att mellan den 1 mars och den 20 augusti
            hålla sin hund under sådan tillsyn att den inte skadar vilt (16
            § lagen (2007:1150) om tillsyn över hundar och katter). Någon
            motsvarande skrivelse för att skydda människor finns däremot inte.
            Detta menar jag är orimligt.
          </p>
          <p xml:id="i-VC1JzE13nCHZVaq51VpmBz">
            I ett liknande fall som det ovan återgivna, med en kvinna från
            Knivsta som blev mycket svårt biten av en rottweiler, hävdade
            den senare dömde mannen att hunden inte var hans och att han bara
            råkade promenera på platsen när kvinnan blev biten och då ryckte
            in för att hjälpa till. Nu dömde tingsrätten honom mot hans nekande,
            men det vore rimligt att precis som att ansvaret för ett fordon
            i trafik vilar på den som kör det, inte den som äger det ansvaret
            för en hund som går till angrepp mot någon vilar på den som promenerar
            med hunden.
          </p>
          <p xml:id="i-NRMox1J5yVTTeHQGoU2Njm">
            Det måste slutligen åligga polismyndigheten att kontrollera att
            aktuella bestämmelser om tillsyn av hund efterföljs. Om polismyndigheten
            påvisar att dessa bestämmelser inte är tillräckliga, kan det vara
            aktuellt att ändra gällande lagrum så att kopplingstvång meddelas
            i lagstiftningen för att skydda människor.
          </p>
          <p xml:id="i-Vt7umTkny2qti4LXcNbSd3">
            En grundtanke i arbetet för att komma till rätta med detta reella
            problem måste samtidigt vara att hundägare inte straffas som ett
            kollektiv eller att onödiga regler införs. Lösningar bör därför
            eftersträvas som inte tvingar alla hundägare till onödiga åtgärder
            eller onödiga kostnader. De allra flesta hundägare är skötsamma
            och engagerade i sina hundar på ett positivt sätt. Därför är förslaget
            om ett körkort för alla hundägare den minst intressanta lösningen,
            och istället bör åtgärderna inriktas mot de hundägare vars hantering
            av sina hundar utgör ett problem. Därför innebär Kristdemokraternas
            förslag om ökat ansvarstagande för bostadsföretagen inte att hundägare
            i gemen ska betraktas som ett problem.
          </p>
        </div>
        <div xml:id="i-9xbU7uNwdKjFW2iaCX8e47" type="motSignatures">
          <list xml:id="i-CpRuBEu7FqcdHJm2n7hjck">
            <item xml:id="i-Hmst1mTAmgUxRKWKtaAJc7" who="i-Ybw8JnrmHGCsqpipBke8a7">
              Mikael Oscarsson (KD)
            </item>
          </list>
        </div>
      </div>
    </body>
  </text>
</TEI>
