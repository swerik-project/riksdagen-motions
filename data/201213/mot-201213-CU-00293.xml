<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-CU-00293">
  <teiHeader>
    <fileDesc>
      <titleStmt>
        <title>Skadereglering av personskador i trafiken</title>
        <author corresp="i-3p3w5Vw2i74gEMeqzABeEG">av Lars Elinderson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skadereglering av personskador i trafiken</title>
          <idno type="rdwebb">H002C293</idno>
          <rs type="number">C293</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H002C293/text</ref>
          <ref type="dokument_url_html">http://data.riksdagen.se/dokument/H002C293</ref>
          <ref type="dokumentstatus_url_xml">http://data.riksdagen.se/dokumentstatus/H002C293</ref>
          <ref type="doc">http://data.riksdagen.se/fil/8D90FAA6-908A-4411-B594-AE89BD26FE51</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3p3w5Vw2i74gEMeqzABeEG</idno>
            <name>Lars Elinderson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PqvgTVAbirMot26LctwGNV" type="signed"/>
        <correspContext corresp="i-PqvgTVAbirMot26LctwGNV">
          <note type="signatory" corresp="i-3p3w5Vw2i74gEMeqzABeEG"/>
        </correspContext>
        <correspAction xml:id="i-KokJKK1vde2pDFQZ9kVZar" type="numbering">
          <date when="2012-10-05"/>
        </correspAction>
        <correspAction xml:id="i-5QgHZqojPKrm6mKHb3hUxx" type="submission">
          <date when="2012-10-04"/>
        </correspAction>
        <correspAction xml:id="i-2QPgEnRYUPFXwmQV8qTapA" type="transfer">
          <date when="2012-10-01"/>
        </correspAction>
        <correspAction xml:id="i-NSrZBfJQ53HwoFba4dFWoJ" type="assigned"/>
        <correspContext corresp="i-NSrZBfJQ53HwoFba4dFWoJ">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LZZmXfhbUb1TG2jzsJDdNQ" type="motHeader"/>
      <div xml:id="i-49rvKjm3XTneC1AJmBmMqu" type="motBody">
        <div xml:id="i-EcEWkAQyEjyuLw73gpZ7ag" type="motProposal" subtype="förslag">
          <head xml:id="i-T8i8RmqE8MnkJRyg9YzfiV">
            Förslag till riksdagsbeslut
          </head>
          <p xml:id="i-74NkgH8f9pUtGA1e9rAjzt">
            Riksdagen tillkännager för regeringen som sin mening vad som
            anförs i motionen om reglerna för försäkringsbolagens ansvar att
            ersätta trafikskadade för kostnaderna för juridiskt ombud i samband
            med skaderegleringen efter en trafikolycka.
          </p>
        </div>
        <div xml:id="i-RBWB17dLpgF2TJyCWe6q5L" type="motContent">
          <head xml:id="i-Ggh4pDKktepRcKH2ftxYCk" type="h1">
            Motivering
          </head>
          <p xml:id="i-SkFKsCg9XDfBssLxXjP9Kz">
            Mer än 30 000 personer skadas i trafiken varje år, många så allvarligt
            att deras livssituation förändras helt. De värst drabbades slås
            helt ut från arbetslivet och får en väsentligt försämrad livskvalitet.
          </p>
          <p xml:id="i-2jSQnvgHFjP1yVNXeL9vCv">
            Skaderegleringar efter trafikolyckor med allvarliga personskador
            är ofta komplicerade. Ett stort antal lagstiftningar skall tillämpas.
            Ersättningen kan ha en mycket stor betydelse för den skadades
            framtid, inte minst om man drabbas av arbetsoförmåga och ersättning
            skall utgå för inkomstförlust. För många svårt trafikskadade är
            det omöjligt att ta tillvara sin rätt utan juridisk hjälp.
          </p>
          <p xml:id="i-JzYnPAD2DPNrTPNoUSRkPy">
            Enligt reglerna för den allmänna rättshjälpen (1972:429) kunde
            skadelidande trafikoffer anlita juridiskt ombud i den efterföljande
            skaderegleringen. Kostnaderna för detta ombud, inklusive den erlagda
            avgiften till staten, ersattes av försäkringsbolagen. I samband
            med översynen av den allmänna rättshjälpen 1988 ändrades förutsättningarna
            för rätten till juridiskt ombud. I förarbeten till lagändringen
            framgår dock att regeringen förutsatte att försäkringsbolagen
            inte ändrar villkor och praxis på ett sådant sätt att skadelidandes
            befogade rättsskydd inte kan tillgodoses. Vid de överläggningar
            som ägde rum mellan Justitiedepartementet och företrädarna för
            försäkringsbolagen åtog sig försäkringsbolagen att svara för den
            skadades kostnader för juridiskt ombud i skaderegleringen på samma
            sätt som den allmänna rättshjälpen gjort ditintills.
          </p>
          <p xml:id="i-AXg4iuBie5XqmkBsnHQiJd">
            Under de år som gått sedan förändringen har vissa försäkringsbolag
            gjort betydande inskränkningar i den skadades rätt till juridiskt
            ombud i skaderegleringen. Detta har skapat en stor osäkerhet om
            vilka regler som gäller. Det faktum att andra försäkringsbolag
            valt att följa den överenskommelse som ingicks i samband med förändringen
            innebär att frågan om ersättning för skadelidandes kostnader för
            juridiskt ombud istället för att vara en fastställd rättighet
            har blivit en konkurrensfaktor mellan försäkringsbolagen. Detta
            kan knappas ha varit avsikten med lagförändringen och överenskommelsen
            mellan regeringen och försäkringsbolagen.
          </p>
          <p xml:id="i-QKYjW39H8nnU2AkcauvBjg">
            Om den skadelidande inte kommer överens med försäkringsbolaget
            kan ersättningsfrågan prövas av Trafikskadenämnden. Den skadade
            har ingen insyn i hur ärendet hanteras i nämnden. Samtliga handlingar
            inför prövningen i Trafikskadenämnden upprättas av försäkringsbolaget.
            De skadelidande får lämna synpunkter på den upprättade promemorian,
            men vet sedan inte vad som skickas in till Trafikskadenämnden.
          </p>
          <p xml:id="i-P14nysKCZzxa3PL9LtzwwK">
            Den dåvarande Försäkringsinspektionen (nuvarande Finansinspektionen)
            och Domstolsverket fick i samband med förändringen av den allmänna
            rättshjälpen 1988 regeringens uppdrag att följa utvecklingen på
            området. Någon offentlig redovisning av en sådan utvärdering finns
            inte.
          </p>
          <p xml:id="i-VDkoxuG2Ne8mFLPJ1S79V9">
            Enligt min uppfattning bör reglerna för försäkringsbolagens ansvar
            att ersätta trafikskadade för kostnaderna för juridiskt ombud
            i samband med skaderegleringen efter en trafikolycka ses över
            och om möjligt förtydligas. Detta bör ges regeringen tillkänna.
          </p>
        </div>
        <div xml:id="i-RfzRW97CRcRYSqeyFKd5e8" type="signatureBlock">
          <list xml:id="i-LtmbqHAX3GUmCYaKbHBajf">
            <item xml:id="i-N6VZ9emMdKQkXWMoeTbn3E" type="signature">
              Lars Elinderson (M)
            </item>
          </list>
        </div>
      </div>
    </body>
  </text>
</TEI>
