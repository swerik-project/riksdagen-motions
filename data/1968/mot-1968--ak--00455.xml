<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__455/mot_1968__ak__455-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 453 år 1968 13
          </p>
          <p>
            Nr 455
          </p>
          <p>
            Av herr Hedlund m. fl., om avveckling av dyrortsgrupperingen
            av de statsanställdas löner.
          </p>
          <p>
            (Lika lydande med motion nr 357 i Första kammaren)
          </p>
          <p>
            Den statliga dyrortsgrupperingen infördes genom riksdagsbeslut
            vid en tidpunkt då onormala prisförhållanden rådde i samband med
            den ekonomiska krisen efter första världskriget. Grunden för ortsgrupperingen
            har successivt undanryckts. I kon- sekvens därmed har ortsgruppsdifferentieringen
            beträffande bostäder och hyror av- skaffats. Skattegrupperingen
            borttogs i samband med skattereformen 1961. Kvar finns ortsgrupperingen
            av de statsanställdas löner. En partiell avveckling av den- samma
            har emellertid skett genom borttagande av de lägsta grupperna
            så att endast grupperna 3, 4 och 5 återstår. Ortsgrupperingen
            omfattar löneplan A och den speciella löneplanen för under- visningsväsendet,
            löneplan U. De som har de högsta lönerna och är placerade på löneplanerna
            B och C omfattas inte av ortsgrupperingen. En stor del av de låg-
            avlönade, som har tjänster placerade på nedre delen av löneplan
            A, drabbas sär- skilt hårt av lönegrupperingens konstruktion.
            Den kvarstående lönegrupperingen har under senare år varit föremål
            för en allt starkare kritik. Då frågan under första hälften av
            1960-talet vid ett flertal tillfällen var föremål för riksdagens
            prövning uppsköts ställningstagandet i avvaktan på re- sultatet
            av en pågående prisgeografisk undersökning. Under senare delen
            av år 1965 presenterades resultatet av denna undersökning. Syftet
            med dyrortsundersökningen var att ge underlag för en revision
            av den gällande lönegrupperingen. I undersökningen sattes Stockholms
            dyrhetstal till 1 000. Ett relativt stort antal kommunblock i
            ortsgrupperna 3 och 4 har dyrhetstal på 1.000 och däröver. Om
            man undantar övre Norrland kan man konstatera att skill- naderna
            i dyrhetstal inom riket är obetydliga. Genomsnittet för landet
            ligger över högsta dyrort, Stockholm. De prisdifferenser som lönegrupperingen
            avser att kom- pensera finns inte. Det finns därför starka skäl
            att lönegrupperingen så snart som möjligt upphör. Därvid måste
            givetvis speciella åtgärder vidtagas för de delar av övre Norrland
            som visar upp onormalt höga dyrhetstal. Genom riksdagsbeslut har
            statstjänstemännen erhållit förhandlingsrätt. Bland de saker som
            givetvis kan tagas upp till förhandling är frågan om lönegrupperingen.
            Enligt uttalanden från statstjänstemannaorganisationerna var frågan
            föremål för uppmärksamhet vid 1966 års förhandlingar. Det fanns
            då stort intresse från lön- tagarhåll för att ompröva lönegrupperingssystemet.
            De som hade att representera
          </p>
          <pb facs="riksdagen-motions-pdf/data/1968/mot_1968__ak__455/mot_1968__ak__455-002.pdf"/>
          <p>
            14 Motioner i Andra kammaren, nr 455 år 1968
          </p>
          <p>
            staten vid förhandlingarna med statstjänstemännen tycks inte
            ha visat något intresse för en omprövning av gällande system.
            Riksdagens lönedelegation har haft frågan uppe till behandling.
            Delegationens majoritet har emellertid inte biträtt yrkande om
            att delegationen skulle uttala sig för att ett avskaffande av
            dyrortsgraderingen borde eftersträvas. För allt flera har det
            blivit uppenbart att dyrortsgrupperingen av de statsanställ- das
            löner är förlegad. När man från statens förhandlares och från
            det ansvariga statsrådets sida ställer sig kallsinnig till förslagen
            om lönegrupperingens avskaffande går man emot ett allt starkare
            krav från de fackliga sammanslutningarna. Såväl LO:s statstjänarkartell
            som TCO-S har försökt få bort den orättvisa som löne- grupperingen
            utgör men har hittills inte vunnit gehör hos statens representanter.
            De statsanställda upplever det gällande dyrortssystemet som en
            svår orättvisa, vilket understrukits av deras talesmän vid ett
            flertal tillfällen. Även om frågan om lönegrupperingen hör till
            de frågor som de statsanställda kan förhandla om, bör det stå
            riksdagen fritt att uttala sin mening angående ett system som
            en gång införts genom riksdagsbeslut. Då intresse för en lösning
            av frågan finns hos organisationerna och då statens förhandlare
            inte av lönedelegationen uppmunt- rats att aktualisera frågan
            bör riksdagen som sin mening uttala att lönegrupperingen bör avvecklas.
            Avvecklingen bör ske i samband med kommande avtalsförhandlingar.
            Om riksdagen omgående gjorde ett sådant uttalande skulle det finnas
            goda möjlig- heter att från den statliga sidan vid nästkommande
            förhandlingar aktualisera frågan om en avveckling av lönegrupperingen.
            Med hänvisning till det anförda hemställes, att riksdagen måtte
            uttala sig för att dyrortsgrupperingen av de statsanställdas löner
            avvecklas i enlighet med vad i motionen an- förts samt att därvid
            de särskilda förhållandena beträffande övre Norrland beaktas.
          </p>
          <p>
            Stockholm den 25 januari 1968
          </p>
          <p>
            Gunnar Hedlund (cp) Lars Eliasson (cp) Nils G. Hansson (cp) i
            Sundborn i Skegrie S.G.W. Wahlund (cp) Sven Vigelsbo (cp) Gustaf
            Svensson (cp) 1 Vä Gunnar Larsson (cp) John Eriksson (cp) Johannes
            Antonsson (cp)
          </p>
          <p>
            i Luttra i Bäckmora
          </p>
        </div>
      </div>
    </body>
  </text>
</TEI>
