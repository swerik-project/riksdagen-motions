<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_386/mot_200405_MJ_386-0001.pdf"/>
      <pb facs="riksdagen-motions-pdf/data/200405/mot_200405_MJ_386/mot_200405_MJ_386-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            £
          </p>
          <p>
            Enskild motion
          </p>
          <p>
            Motion till riksdagen 2004/05:MJ386 JS av Åsa Domeij (mp)
          </p>
          <p>
            Kalkning
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad som
            i motionen anförs om behovet av en ny fördelningsprioritering
            av kalkningsanslaget som på bästa sätt bidrar till att uppnå de
            av riksdagen uppställda miljömålen. 2. Riksdagen tillkännager
            för regeringen som sin mening vad som i motionen anförs om att
            kalkningens geografiska spridning och omfattning förankras bättre
            genom en objektiv analys av försurningspåverkan, aktuellt nedfall
            och bevarandeintressen. 3. Riksdagen tillkännager för regeringen
            som sin mening vad som i motionen anförs om att göra kalkningsarbetet
            kostnadseffektivt genom att påskynda återhämtningen av mark och
            vatten så att upprätthållande åtgärder på sikt kan minskas. 4.
            Riksdagen tillkännager för regeringen som sin mening vad som i
            motionen anförs om att kalkningsfördelningen bör följa en mall
            som ger länsstyrelserna incitament
          </p>
          <p>
            att vara effektiva och återhållsamma snarare än att försöka maximera
            utdelningen.
          </p>
          <p>
            Bakgrund
          </p>
          <p>
            Naturliga processer har sedan istiden åstadkommit en långsam
            utarmning och försurning av marken i de svenska urbergsområdena.
            Luftföroreningar har under industriell tid drastiskt påskyndat
            processen. Jämförelser med analyser som utförts några decennier
            tillbaka i tiden har visat att markens pH-värde har sjunkit uppåt
            en enhet i landets sydligare delar. Endast i de inre delarna av
            Norrland tycks marken nästan helt ha undgått att påverkas av det
            sura nedfallet. Även skogsbrukets uttag av virke har en försurande
            verkan på marken. Skogsbruket står i södra Sverige för närmare
            en
          </p>
          <p>
            tredjedel av den nutida markförsurningen och i Norrland för praktiskt
            taget hälften.
          </p>
          <pb facs="riksdagen-motions-pdf/data/200405/mot_200405_MJ_386/mot_200405_MJ_386-0002.pdf"/>
          <p>
            Genom att marken helt eller delvis kan neutralisera tillförd
            syra har den en viss förmåga att skydda närliggande vatten från
            sur nederbörd. Under sin passage genom markskikten mot närmaste
            sjö eller vattendrag blir nederbördsvattnet med andra ord allt
            mindre surt. Om marken försuras mister den en stor del av sin
            neutraliseringsförmåga. På så sätt banar markförsurning väg för
            sjöförsurning. Den snabba ökningen av markens surhet som människan
            åstadkommit har medfört en kraftig försurning av ett stort antal
            svenska sjöar och vattendrag. Markförsurning åtföljs av en utarmning
            av markens förråd av mineralnäringsämnen (såsom aluminium, kalcium
            och magnesium) och utgör därför på längre sikt ett hot mot skogens
            virkesproduktion. När hela markhorisonten är försurad blir även
            grundvattnet försurat. Ett alltför surt dricksvatten utgör en
            hälsorisk, framför allt genom att syran kan lösa ut skadliga metaller
            från ledningssystemet. Markförsurningen påverkar naturligtvis
            även det levande; mikroorganismer, svampar, lavar, mossor, växter
            och djur. Vi har i Sverige en unik historia av vattenkalkning
            som medicinering mot de negativa konskevenserna av försurningen.
            Tyvärr sker fortfarande fördelningen av kalknings- anslaget till
            viss del efter historiska nivåer snarare än efter aktuellt nedfall
            och försurningsläge. För att nå miljömålet bara naturlig försurning
            krävs en förändrad prioritering. Dagens bedömningsgrunder vilar
            i första steget på 1) länsstyrelsernas ansökningar och huruvida
            ansökningarna är kostnadsrimliga, 2) om kalkningen befogat har
            ökat mycket på senare tid och 3) om länsstyrelserna använt sina
            tidigare årsanslag. Större regional variation och möjlighet till
            skogsmarkskalkning borde göra kalkningen effektivare. Fördelningen
            bör också följa en mall som ger länsstyrelserna incitament att
            vara effektiva och återhållsamma snarare än att försöka maximera
            utdelningen. Exempelvis är idag kalkeffektuppföljningspengarna
            kopplade till mängden utspridd kalk, kan man hålla uppe spridningsvolymerna
            får man alltså mer pengar vilket ger fel styrning. Naturvårdsverket
            bör därför fortsatt utreda hur fördelningen blir kostnadseffektivare.
            Det är även viktigt att vidta åtgärder som på sikt minskar kalkningsbehovet
            i takt med att den försurande nederbörden minskar. Framförallt
            sådana åtgärder som gör att återhämtningsförloppet skyndas på
            i landets mest försurade områden. Ett effektivt sätt att påskynda
            återhämtningen och nå bättre miljöstatus snabbt är att återställa
            en del av markens buffringskapacitet genom skogsmarkskalkning
            och vitaliseringsgödsling. Det
          </p>
          <p>
            finns flera vinster med detta; man minskar utlakningen av oorganiskt
            aluminium samt
          </p>
          <p>
            MOT 200405 MJ 386.doc/JS 2004-10-02
          </p>
          <pb facs="riksdagen-motions-pdf/data/200405/mot_200405_MJ_386/mot_200405_MJ_386-0003.pdf"/>
          <p>
            kalcium och magnesium, mark och vatten får bättre pH-status med
            allt vad det innebär samt får man en långsiktig effekt genom hela
            vattenavrinningsområdet. Försurningssituationen varierar inom
            landet vilket medför att motiven för kalkning är olika. I norra
            Sverige har topografin stor inverkan på försurningen, här uppstår
            ofta episodförsurning vid vårens surstötar. Snömängderna är ofta
            så stora och vårflödet så kraftigt att smältvattnet knappast alls
            hinner påverkas av neutraliseringsprocesserna i marken. Där har
            försurningsskador på vattendragsfaunan påvisats även i områden
            där någon sentida markförsurning över huvud taget inte är märkbar.
            De i särklass allvarligaste försurningsproblemen återfinns i syd-
            och västsvenska urbergsområden där den kritiska syrabelastningen
            är överskriden. I delar av dessa områden är marken numera försurad
            ända ned till berggrunden, och där håller sig pH-värdet i många
            sjöar och vattendrag året om kring 4,5. I sådana trakter uppvisar
            också grundvattnet tydlig försurningspåverkan. I dessa områden
            sker ingen neutralisering i marken längre utan problemet ”exporteras”till
            vattendrag och grundvatten. De regionala skillnaderna visar
          </p>
          <p>
            på behovet av mer differentierade åtgärder.
          </p>
          <p>
            Stockholm den 2 oktober 2004
          </p>
          <p>
            Åsa Domeij (mp)
          </p>
          <p>
            MOT 200405 MJ 386.doc/JS 2004-10-02
          </p>
        </div>
      </div>
    </body>
  </text>
</TEI>
