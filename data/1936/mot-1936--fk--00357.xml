<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1936--fk--00357">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1936/mot_1936__fk__357/mot_1936__fk__357-001.pdf"/>
      <fw xml:id="i-JZpZ9WH54doQB5axHLMXU9">
        Motioner i Första kammaren, Nr 357. 5
      </fw>
      <div xml:id="i-9h5P9dszryZABjHLHy3Un6" type="motHeader">
        <div xml:id="i-AG2MDFB2dMVrAfazwvEN5C" type="motTitle"/>
        <div xml:id="i-LUMFbsNbYqMsqoGwHuJM7o" type="motSubmissionInfo"/>
      </div>
      <div xml:id="i-EgfwE63CxDcbKCZo3p7HTi" type="motBody">
        <div xml:id="i-LuUCXji2az3S3jhXY6T1mQ">
          <p xml:id="i-BKYHZ7c8imWBajx7M3Regg">
            Nr 357.
          </p>
          <p xml:id="i-9BJjtc4bYFwwcT5rNT2VH4">
            Av herr Egnell m. fl., i anledning av Kungl. Maj:ts proposition
            angående obligatorisk sjuårig folkskola m. m.
          </p>
          <p xml:id="i-Twou389KPMSU2xDpfJ8wkH">
            Folkskolans uppgift i vårt folkbildningsarbete är ostridigt av
            den vikt och betydelse att allt bör göras för att få den att motsvara
            sitt egentliga syfte; bibringandet av de elementära, grundläggande
            kunskaperna i ämnen, som vidare skapa grundvalen till god medborgarbildning
            och fortsatt kunskapsförvärv. Dit hör, förutom kunskapen i vår
            kristna tro, i främsta rummet kunnighet i svenska språket, såväl
            i tal som skrift, samt färdighet i räkning, enkannerligen då i
            de delar, varmed menige man oftast kommer i kontakt i levande
            livet. Övriga ämnen måste i de lägre åldersstadierna bli av mera
            sekundär betydelse och komma ifråga endast i den mån de ej göra
            otillbörligt intrång på förut be- rörda grundläggande ämnesområden.
            Det är en ganska omvittnad sak att en stor del av vår nuvarande
            folkskole- ungdom efter slutad skolgång brister i avsevärd grad
            i färdighet på ovan nämnda viktiga kunskapsfält. Detta omdöme
            kommer även till synes i Kungl. Maj:ts proposition nr 99, där
            förslag framställts om bristernas avhjälpande genom in- rättande
            av ett obligatoriskt sjunde skolår. Utan att förringa värdet av
            ett sjunde skolår, där samhällsförhållandena äro av den art att
            en dylik påbyggnad utan större olägenhet låter sig genomföra (såsom
            i städer och mer eller mindre industrialiserade orter), är det
            dock uppen- bart att samma reform annorstädes, framförallt i den
            övervägande delen av svensk landsbygd, komme att så långt ifrån,
            såsom statsrådet Engberg menar, vara »en gärd av rättvisa åt landsbygdens
            folk» i stället kännas som en pålaga, föga önskad och eftertrådd
            och föga motsvarande det syfte, som därmed avses. Om undervisningsresultatet
            i vår nuvarande sexåriga folkskola lämnar åtskil- ligt övrigt
            att önska, hänger detta otvivelaktigt samman med den rådande äm-
            nesträngseln på skolschemat, där en hel del mindre väsentliga
            ämnen kämpa om platsen med huvudämnena, till stort förfång för
            dessa senare. Här kan säker- ligen en hel del onödigt och tyngande
            stoff utan olägenhet utrensas, utan att undervisningsresultatet
            i sin helhet därav kommer att bli lidande. En förenkling av undervisningen
            i en hel del ämnen till förmån för bättre övning i behandlingen
            av svenska språket skulle säkerligen för de unga eleverna bli
            av oerhört större värde för deras utbildning till kunniga medborgare
            än vad som sker efter nu- varande system. Det kan ej vara nyttigt
            att proppa i barnen en hel massa små- krafs om allt mellan himmel
            och jord, som sedermera för det ojämförligt stora flertalet i
            levande livet visar sig vara överflödigt gods, som slänges utan
            vidare. Om en dylik revision av skolschemat företoges, skulle
            de unga eleverna helt
          </p>
          <pb facs="riksdagen-motions-pdf/data/1936/mot_1936__fk__357/mot_1936__fk__357-002.pdf"/>
          <fw xml:id="i-WaP1s1nuZmrpN5SSqRU3ZH">
            6 Motioner i Första kammaren, Nr 357.
          </fw>
          <p xml:id="i-UZCkXs8ciDZPDtwwD8urGw">
            säkert stå bättre rustade i kampen för tillvaron och även i möjligheterna
            att sedermera utöka sitt kunskapsförvärv. Om våra pedagoger —
            såsom nu synes ske — gå ut ifrån att våra skolor äro enbart något
            liknande korvstoppningsfabriker, där huvudsaken är att proppa
            i unga hjärnor så mycket som möjligt ur så många böcker som möjligt,
            så bör det sägas ifrån, att de äro på fel väg. Här bör om någonsin
            ransoneras med för- stånd, med anpassning efter vederbörande adepters
            möjligheter att i olika ål- dersskeden kunna smälta och tillgodogöra
            sig frukterna av kunskapens träd. Vad som syndas emot barnen i
            detta hänseende hämnar sig obönhörligt och kommer mera skada än
            gagn åstad. Otvivelaktigt komme det att ge ett betydligt rikare
            resultat om mycket av vad nu tvingas i 13—14-åringar såsom osmältbart
            gods i detta åldersstadium i stället i ett senare skede, när »livsandarna
            vakna» och kunskapstörsten och vetgirigheten på ett helt annat
            sätt uppenbara sig i ungdomarnas medvetanden, bjödes dem å av
            staten anordnade och bekostade frivilliga kurser, där exempel-
            vis undervisning i stats- och medborgarkunskap eller andra ämnen,
            som stå i omedelbar närhet av 18—20-åringars inträde i det medborgerliga
            livet, med- delades dem och komme dem till nytta och hjälp, just
            då de äro som mest i be- hov därav. Som det nu sker med dylik
            undervisning i 14-årsstadiet är det en allmän erfarenhet — och
            det ligger i sakens natur att så måste vara — att det blir något
            av det ofruktbaraste som tänkas kan, det blir att så på hälleberget,
            då det däremot i ett senare skede hos kunskapstörstande ungdomar
            komme att falla i god jord. Även statens vidgade hjälp till bevistande
            av lantmanna- och folkhögskolor, folkhögskolekurser, kurser per
            korrespondens e. d. kunde i detta sammanhang övervägas. I vilket
            fall som helst kan man vara övertygad om att vad som på ovan angivna
            sätt uppoffrades av allmänna medel till dylikt ändamål skulle
            ge en mångdubbelt större behållning än vad ett obligatoriskt sjunde
            skolår någon- sin mäktade åstadkomma. Ett sakförhållande som i
            detta sammanhang ej får förbigås är det kända faktum att bondehemmen
            redan tidigt ha behov av barnens arbetskraft. För barnen själva
            betyder detta ingalunda något hinder i deras personliga utveck-
            ling till samhällsnyttiga medborgare. Tvärtom utgör en allsidig
            utbildning, icke allenast ifråga om teoretiskt kunskapsförvärv
            utan även i praktisk färdighet i ett nyttigt yrke, en ovärderlig
            tillgång i daningen av sunda och fasta karaktärer. Bondehemmen
            med deras mångskiftande uppgifter ifråga om praktiskt arbete hava
            här mycket att ge även barnen, som vid alltför långvarig och ensidig
            fjätt- ring vid skolbänken gå miste om värden, som böcker och
            läxplugg enbart aldrig mäkta ge. Den som med förbiseende av allt
            detta stirrar sig blind på skolans allena saliggörande effektivitet
            i fostran av vår ungdom, han är en verklig- hetsfrämmande pedagog,
            men föga utav en förståndig psykolog och realitets- betonad framstegsmänniska.
            I den fortgående utveckling av allt mer förlängd
          </p>
          <pb facs="riksdagen-motions-pdf/data/1936/mot_1936__fk__357/mot_1936__fk__357-003.pdf"/>
          <fw xml:id="i-TSMUUENkGyDH5DszbNr7gQ">
            Motioner i Första kammaren, Nr 357. 7
          </fw>
          <p xml:id="i-END1Dzo7B3hmMdxyUb8nkG">
            skoltid, som nu synes vara för handen, ligger otvivelaktigt en
            fara för att sär- skilt landsbygdsbarnen i allt starkare tempo
            avkopplas från det yrke, som dock av gammalt varit det bärande
            grundelementet i svenskt näringsliv. Det är bäst att ju förr dess
            hellre taga sig en allvarlig funderare på en utveckling av denna
            art. Samhällets uppgifter i fråga om fostran av barnen bör anpassas
            efter livets realiteter och ej efter vissa doktrinära »bildnings»-synpunkter,
            som i inmatning av största möjliga kvantum teoretiskt vetande
            ser bildningens enda mening och mål. Överdrifter i sistnämnda
            hänseende straffa sig själva och skapa endast övermättnad, leda
            och olust vid allt vad studier heter. En smidig anpassning efter
            barnets psyke och mottaglighet i olika åldersskeden, med stöd
            och hjälp särskilt när läslusten av egen drift vaknar, är otvivelaktigt
            den skolpolitik, som framför allt efter landsbygdsförhållanden
            kommer att skapa det bästa resultatet. På grund av vad sålunda
            anförts hemställes,
          </p>
          <p xml:id="i-UutLz3JQa5kAU1YmQCshNB">
            1) att Kungl. Maj:ts proposition nr 99 om inrättande av ett obligatoriskt
            sjunde skolår avslås; 2) att riksdagen ville i skrivelse till
            Kungl. Maj:t hemställa om åtgärders vidtagande i syfte att åstadkomma
            en revision av nuvarande undervisning i folkskolan till fördel
            för huvud- ämnena modersmål och räkning i enlighet med vad här
            ovan anförts; samt 3) att Kungl. Maj:t täcktes verkställa utredning
            om och i vad mån åtgärder kunna vidtagas för ytterligare underlättande
            av ungdomens förvärv av medborgerliga kunskaper i enlighet med
            vad här ovan anförts.
          </p>
          <p xml:id="i-KTjvFPFkbpYxHgN1xoPpUg" type="date">
            Stockholm den 26 mars 1936.
          </p>
          <div type="signatureBlock" id="i-ETeCiRpGZjUmFD2WhvTrwX">
            <p who="i-HJyTkWm2hwKuo7tTGBQDzS" type="signature">
              Wiktor Egnell
            </p>
            <p who="i-JYrP81br94CzALKBPuUgFA" type="signature">
              John Gustavson
            </p>
            <p who="i-rxMPrABKBDwfiUwJZxNv7" type="signature">
              Arthur Heiding
            </p>
          </div>
          <p xml:id="i-6REKnb4MqmbqY2NJDP1sVc">
            Gunnar Bodin. Allan Holstenson.
          </p>
        </div>
      </div>
    </body>
  </text>
</TEI>
