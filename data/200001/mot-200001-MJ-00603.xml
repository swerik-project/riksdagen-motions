<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0603/mot_200001_MJ_0603-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ603 pnr: mp513
          </p>
          <p>
            Motion till riksdagen 2000/01:MJ603
          </p>
          <p>
            av Gudrun Lindvall (mp)
          </p>
          <p>
            Forskning om ekologiska brukningsmetoder inom lantbruket
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om behovet av öronmärkta medel till Stiftelsen Biodynamiska
            Forskningsinstitutet i Järna för ekologisk jordbruksforskning.
          </p>
          <p>
            Inledning
          </p>
          <p>
            I årets budget görs en rejäl satsning på forskning om ekologiska
            brukningsmetoder. För Miljöpartiet har detta varit en viktig fråga
            i budgetförhandlingarna. Vi anser att den ekologiska odlingen
            hör framtiden till och är en viktig del av det som kallas ett
            ekologiskt långsiktigt hållbart samhälle. I ett sådant samhälle
            hör varken bekämpningsmedel eller med olja bundet konstkväve hemma.
            Där nyttjas naturens egna kvävebildare — ärtväxterna — och eventuell
            bekämpning sker med naturliga medel. I ett sådant jordbruk är
            cirkulationen av näringsämnen viktig och kretslopp på gårdsnivå
            eller mycket nära prioriteras. Dagens ekologiska jordbruk är på
            väg dit, men orskning behövs för att förfina odlingsmetoden. I
            årets budget öronmärks 5 miljoner kronor per år till CUL — Centrum
            för uthålligt lantbruk — på SLU. Här bedrivs och kommer att bedrivas
            spjutspetsforskning inom området. Men CUL är inte ensamt om intressant
            orskning om ekologiska odlingsmetoder. Även i Järna bedrivs sådan
            orskning, där med biodynamiska förtecken.
          </p>
          <p>
            Lång tradition i Järna
          </p>
          <p>
            Den biodynamiska odlingen har en lång tradition i Järna. De första
            odlingarna kom igång redan på 1930-talet. I dag finns här samlat
            7 biodynamiska
          </p>
          <pb facs="riksdagen-motions-pdf/data/200001/mot_200001_MJ_0603/mot_200001_MJ_0603-0002.pdf"/>
          <p>
            2000/01:MJ603
          </p>
          <p>
            lantbruk och flera biodynamiska trädgårdsföretag med en samlad
            areal på ca 500 ha. Här finns också lokal förädling av råvarorna
            med bland annat kvarn, bageri, mejeri och förädling av grönsaker.
            Det mesta säljs lokalt och butikerna i Järna är ett eldorado för
            oss som vill äta ekologiskt och ett föredöme och förhoppningsvis
            förebild för andra handlare i landet. Sedan 1950-talet bedrivs
            det en forskning i nära samverkan med de biodynamiska verksamheterna
            i Järna. Arbetet bygger på grundläggande ekologiska principer
            såsom kretslopp, förnyelsebar energi och omsorg om den biologiska
            mångfalden. Institutet med dess försöksgård Skilleby i samverkan
            med övriga biodynamiska gårdar i Järna är särskilt är inriktat
            på kretsloppsfrågor, resurshushållning och miljö inom jordbruket.
            Man har skapat en egen forskningsprofil med tonvikt på lokala
            och regionala kretslopp och lokal försörjning av livsmedel och
            vilka miljövinster detta kan ge. Kort sagt: ekologisk hållbarhet
            i praktiken. För att sprida resultaten bedrivs kurser, föredrag
            och exkursioner. Skriftligt rådgivningsmaterial tas fram och distribueras
            genom Jordbruksverket och via egna publikationer och tidskrifter.
            Forskningsarbetet finns redovisat i ett stort antal nationellt
            och internationellt publicerade rapporter och ligger också till
            grund för flera av de läroböcker som används i ekologisk odling
            i Norden. Ett EU-projekt rörande jordbruket och Östersjöns miljö
            är under planering med samarbete med andra Östersjöländer och
            speciellt inriktat på typgårdar för att studera näringsläckaget
            och metoder för omläggning. Samarbete sker dels med forskare och
            institutioner vid SLU, dels med motsvarande verksamheter i
          </p>
          <p>
            andra länder.
          </p>
          <p>
            Det behövs naturligtvis pengar
          </p>
          <p>
            Arbetets omfattning begränsas dock av bristen på ekonomiska medel
            till basresurser. Biodynamiska forskningsinstitutet vid Rudolf
            Steinerhögskolan i Järna har ansökt om basanslag till forskning
            i biodynamiskt och ekologiskt lantbruk av de medel som reserverats
            till ekologisk jordbruksforskning. I årets budget öronmärks 5
            miljoner kronor per år till CUL — Centrum för uthålligt lantbruk
            — på SLU. Det står utom allt tvivel att en öronmärkning även för
            den biodynamiska jordbruksforskningen i Järna är angeläget. Just
            samspelet mellan CUL på SLU och ett fritt institut som Stiftelsen
            Biodynamiska Forskningsinstitutet i Järna kan bli mycket befruktande
            och öka möjligheten att nå det av riksdagen beslutade målet att
            20 920 av jordbruksarealen skall vara ekologiskt brukad år 2005.
            Pluralism och mångfald är en förutsättning för en positiv utveckling
            inom all forskning, och det är utan tvivel till gagn också för
            forskningen kring ekologisk odling.
          </p>
          <p>
            Stockholm den 2 oktober 2000 Gudrun Lindvall (mp)
          </p>
          <pb facs="riksdagen-motions-pdf/data/200001/mot_200001_MJ_0603/mot_200001_MJ_0603-0003.pdf"/>
          <p>
            2000/01:MJ603
          </p>
        </div>
      </div>
    </body>
  </text>
</TEI>
