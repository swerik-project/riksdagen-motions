<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-NU-00144">
  <teiHeader>
    <fileDesc>
      <titleStmt>
        <title>Näringspolitik inför 1990-talet (prop. 1986/87:74) 1986/87</title>
        <author corresp="r-0">Magnus Persson m. fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Näringspolitik inför 1990-talet (prop. 1986/87:74) 1986/87</title>
          <idno type="rdwebb">GA02N144</idno>
          <rs type="number">N144</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GA02N144/text</ref>
          <ref type="dokument_url_html">http://data.riksdagen.se/dokument/GA02N144</ref>
          <ref type="dokumentstatus_url_xml">http://data.riksdagen.se/dokumentstatus/GA02N144</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>Magnus Persson</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-YRTvhFgkzgwVT9mYHw8btB</idno>
            <name>Erik Janson</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-EnY75k4BnjsRjmfLfQWBqT</idno>
            <name>Hans Rosengren</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-VXkZessNxc9eyPfvwLgWcK</idno>
            <name>Kristina Svensson</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-9osx7gdXCsvHnf1J7JQnnY</idno>
            <name>Jarl Lander</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Qgxb6creHSaXmjzFdU1ryK" type="signed"/>
        <correspContext corresp="i-Qgxb6creHSaXmjzFdU1ryK">
          <note type="signatory" corresp="r-0"/>
          <note type="signatory" corresp="i-YRTvhFgkzgwVT9mYHw8btB"/>
          <note type="signatory" corresp="i-EnY75k4BnjsRjmfLfQWBqT"/>
          <note type="signatory" corresp="i-VXkZessNxc9eyPfvwLgWcK"/>
          <note type="signatory" corresp="i-9osx7gdXCsvHnf1J7JQnnY"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_n_144/mot_198687_n_144-001.pdf"/>
      <div xml:id="i-5mBqK3vR44Y6J6yFonsvYt" type="motHeader">
        <div xml:id="i-LiLoKpWuyxTaUnva5BHURt" type="motTitle"/>
        <div xml:id="i-6ZQXvq3tu3a41E1sLteXJV" type="motSubmissionInfo"/>
      </div>
      <div xml:id="i-KzHN63AYaHAxPaRMCsPMTR" type="motBody">
        <div xml:id="i-G6nFNhyybkeYXRBEJoEN9q">
          <p xml:id="i-SyU9Uk1cYTTUxoUmCWCqP4">
            Motion till riksdagen ÖS 1986/87:N144 SE
          </p>
          <p xml:id="i-8BKos2Xsd8orMC7bBkdAAQ">
            Magnus Persson m. fl. (s) Näringspolitik inför 1990-talet (prop.
            1986/87:74)
          </p>
          <p xml:id="i-RWMv9kN2p1vhYLoUhb9NKn">
            Berggrunden i Värmlands län omfattar tre regioner av starkt skiftande
            geolo- gisk karaktär, en liten längst i öster, en i mitten och
            en i sydväst. Den mellersta regionen har en oregelbunden och delvis
            otydlig gräns mot den östra men en skarp om än ganska bred fog,
            mot den sydvästra. De vanligaste bergarterna är graniter och gnejser,
            men i den östra regio- nen, en utlöpare från Bergslagen, har bergarter
            av vulkaniskt och sedimen- tärt ursprung en mycket stor utbredning.
            Detta gäller även delar av sydvästra Värmland, medan inslaget
            av sådana bergarter är litet i mellersta Värmland. De har en högre
            ålder än graniterna och gnejserna. Därför har de omvandlats starkt,
            särskilt i sydväst, där deras ursprungliga karaktär sällan kan
            faststäl- las. Gnejserna utgör till största delen omvandlade graniter,
            i vilka mineralen helt eller delvis har omorienterats så att bergartsmassan
            blivit folierad till skiffrig, eller stänglig. Foliation och skiffrighet
            är plana strukturer, som innebär en mer eller mindre stark klyvbarhet
            till skivor, medan stänglighet utgör en strimmig struktur av sinsemellan
            parallella, stavformade mineralag- gregat, som gör bergarten seg
            och svårspräckt. Stänglighet är väl så vanlig som skiffrighet
            i Värmlands omvandlade graniter. Gnejser har i Värmland också
            bildats genom omvandling av vulkaniska och sedimentära bergarter.
            Särskilt när det gäller de sistnämnda har omvand- lingen i många
            fall gått så långt att uppsmältning och nykristallisationer ägt
            rum. Så har skett även med förgnejsade graniter inom länet, främst
            i sydväst. På detta sätt har vad man kallar slir- och ådergnejser
            uppkommit. Både uppsmältningar i samband med gnejsbildning och
            intrusioner av magma i berggrunden, särskilt kiselsyrafattiga
            smältor med ursprung från stora djup, skapar förutsättningar för
            malmbildning. Härtill kommer sådana malmmineralisationer, som
            betingas av vulkaniska och sedimentära proces- ser. I huvudsak
            har de olika slagen av malmbildningar orsakats av gaser och lösningar.
            All malmbildning utom sedimentär och i viss utsträckning vulkanisk
            styrs av strukturer och bergartsbeskaffenhet i jordskorpan. Zoner
            där berggrun- den förskiffrats eller krossats genom rörelser kan
            liksom sprickor dra till sig malmbildande gaser och lösningar.
            Så kan även reaktionskänsliga och perme- abla, genomsläppliga
            bergarter. Värmlands östligaste del utgör en trasig liten utkant
            av den stora Bergslags- regionen. Inom Filipstads kommun ryms
            det mesta av denna randzon. Här finns alla Bergslagens viktigare
            bildningar av vulkaniskt och sedimentärt 1
          </p>
          <p xml:id="i-7dZDoo5J9h37xAvvLBm9V5">
            1 Riksdagen 1986/87. 3 saml. Nr N144-150
          </p>
          <pb facs="riksdagen-motions-pdf/data/198687/mot_198687_n_144/mot_198687_n_144-002.pdf"/>
          <p xml:id="i-6Bdf3eDXd7wpsXPJFxD9dH">
            ursprung: hälleflintor, leptiter, omvandlande basalt, konglomerat,
            kvartsit, skiffrar, marmorartad kristallinisk kalksten och dolomit,
            järnmalm, mangan- malm och sulfidmalmer av växlande sammansättning.
            Här finns också regio- nens massivgrönstenar och helt eller delvis
            förgnejsade graniter. Bergarter- nas ålder sträcker sig från ca
            1840 till ca 2000 miljoner år. Mellan ungefär 1400 och 1780 miljoner
            år tillbaka i tiden bildades huvud- massan av de bergarter som
            fyller mellersta Värmland: gnejser, graniter och diabasbesläktad,
            kiselsyrafattig hyperit. Spridda inslag av vulkaniska och sedimentära
            bergarter har åldrar som i vissa fall synes kunna nå upp till
            2 miljarder år. Inslagen har då tolkats som losslitna partier
            av Bergslagsregio- nen. Gnejserna utgör graniter som omvandlats
            genom tryck och rörelser i berggrunden. De bevarade graniterna
            är samlade i öster, och deras magmor har på sina ställen trängt
            långt in i Bergslagsregionen. Den bergyta vi i dag kan studera
            låg vid tiden för graniternas bildning flera kilometer djupt.
            Graniterna kristalliserade följaktligen sakta ur sina magmor och
            framträder företrädesvis i form av ganska grovt korniga bergarter.
            I Värmland gäller detta främst i fråga om den grå till gråröda
            Filipstadsgrani- ten, medan den övervägande röda och tillika något
            yngre Hagforsgraniten snarare tenderar mot medelkornighet. Det
            är de båda nu nämnda bergar- terna som man brukar sammanfatta
            under namnet Värmlandsgraniter, en benämning som dock är missvisande
            eftersom länet innehåller åtskilliga andra graniter. Mellersta
            Värmlands berggrund saknar hittills kända malmmineralise- ringar
            av betydelse trots ett rikligt uppträdande av den kiselsyrafattiga
            berg arten hyperit i form av slingrande och sönderslitna sprickfyllnader.
            Kiselsyra- fattiga magmor ger annars ofta upphov till betydande
            malmmineraliseringar. Icke ens de spridda inneslutningarna av
            vulkaniska och sedimentära bergar- ter. v högre ålder än omgivande
            berggrund innehåller några malmmineral av större betydelse annat
            än söder om Gumhöjden mellan Hagfors och Filipstad. Malmrikare
            och långt mera omväxlande i sin bergbyggnad än mellersta Värmland
            är länets sydvästra del. Här möter man en berggrund som delvis
            påminner något om Bergslagsregionen. Inslag av leptitliknande
            omvand- lingsprodukter av vulkaniter samt några små förekomster
            av marmorartad kalksten och järnmalm förekommer sålunda. Men i
            det stora hela är dock skillnaderna större än likheterna. Sydvästra
            Värmland ingår i en region som skils från berggrunden i öster
            genom en upp till 5 km bred rörelsezon av starkt förskiffrade
            och stråkvis helt nedkrossade bergarter. De senare har omvandlats
            till flintlikt hård, ytterst finkornig mylonit. Rörelserna har
            inneburit att Sydvästvärmland skjutits upp i förhållande till
            länets mellersta del. Skjuvplanen är många och komplice- rade.
            Långt öster och väster om den stora rörelsezonen, som kallas Mylonit-
            zonen, finns smalare, mer eller mindre parallella rörelsezoner.
            Så långt österut som i trakten av Kolsva, mellersta Västmanland,
            har sådana zoner iakttagits, och i östra Värmlands Filipstads-
            och Hagforsgraniter är antalet stort. Vissa rörelsezoner har väglett
            malmbildande lösningar och därigenom blivit säten för mineraliseringar,
            exempelvis väster om Kymmen och Rott-
          </p>
          <p xml:id="i-5gY3DwjvdmTnCeAZtGFaGK">
            Mot. 1986/87 N144
          </p>
          <pb facs="riksdagen-motions-pdf/data/198687/mot_198687_n_144/mot_198687_n_144-003.pdf"/>
          <p xml:id="i-9EUMzM6fwRkV7NyiY17r8s">
            nen. Ytterligare malmer har i sydvästra Värmland anlagts längs
            yngre sprickor, som öppnats till bredder mellan några millimeter
            och ett par meter. Malmmineral har också kristalliserat mera utspritt,
            som impregnationer, ur restlösningar från granitmagmor. Sådana
            magmor har tid efter annan trängt upp genom vad som i dag är sydvästra
            Värmland och i sådan mängd att olika slag av granit mestadels
            förhärskar i berggrunden. Äldst är den grå relativt kiselsyrafattiga
            Åmålgraniten med en bildningstid av åtminstone 1650 miljo- ner
            år. Lägsta åldern har den rödgrå till grå, kiselsyrarika Blomskogsgrani-
            ten, knappt 900 miljoner år. Högst 100 miljoner år tidigare upphörde
            de rörelser i berggrunden som ledde till bl. a. Mylonitzonens
            bildning. Den med Sydnorges ställvis rikt molybdenmineraliserande
            granit nära besläktade Blomskogsgraniten är följaktligen den enda
            kiselsyrarika eruptivbergart av betydelse som i sydvästra Värmland
            undgått förgnejsning. Dock saknas tillfredsställande geologiska
            kartunderlag i de flesta fall, liksom delvis även flygmagnetiska
            kartor. Prospekteringen har hittills omfattat fältrekognoseringar,
            blockletning, geokemiska undersökningar främst av bäcktorv samt
            kärnborrning. Den största insatsen har hittills skett genom Sveriges
            geologiska undersökning (SGU) och, under de senaste åren, Sveriges
            Geologiska AB (SGAB). Prosp- ekteringen har innefattat även vissa
            delar av sydvästra Värmland. Vidare har Boliden Mineral undersökt
            det kopparmalmförande stråket mellan Kyrksko- gen och Ängen norr
            om Arvika. Mineraliseringar i tektoniska zoner, stråk där berggrunden
            rört sig längs uthålliga sprickor, förekommer allmänt i Värmland.
            Kopparn mellan Kyrk- åsen och Ängen utgör en sådan mineralisering.
            Andra exempel är Skackel- åsen norr om Ekshärads kyrka och Bygrävlan
            nordväst om Sunne kyrka. Även dessa båda områden har undersökts
            malmgeologiskt, dock utan nämn- värd framgång. Det intressantaste
            fyndet är en kiselsyrafattig form av granit, en tonalit, från
            trakten av Bygrävlan med 0,15 90 volfram. Hittills har allt letande
            efter brytvärda sulfidmineraliseringar i Värmland varit resultatlöst
            ur ekonomisk synpunkt, men undersökningarna har nästan uteslutande
            varit inriktade på berggrundens ytligare delar. Därför kan bety-
            dande malmer finnas på djupet, under nivån — 500 m. Guldfynden
            i länet visar dock att även fortsatta undersökningar i markytan
            erbjuder möjligheter till nya uppslag. Kan relativt korta sprickor
            som de i Glava innehålla kopparmi- neral med höga halter av silver
            och guld, bör också de talrika långa sprick- och rörelsezonerna
            genom Värmland kunna ge uppslag av värde. De hittills undersökta
            och redan redovisade mineraliseringarna i sådana zoner har visserligen,
            med undantag för guldet i Södra Bottengruvan i Långserud, visat
            sig vara värdelösa när det gäller sulfidmalmer. Emellertid rör
            det sig blott om några få zoner, i vilka dessutom icke någon djupprospektering
            utförts. Nu när kartläggningen av berggrunden i Värmlands län
            kommit nära sin fullbordan, är tiden inne för en systematisk malmgeologisk
            genomgång av alla de sprick- och rörelsezoner som lokaliserats
            under arbetets gång. Parallellt med en sådan undersökning bör
            den pågående inventeringen av mineraliseringar knutna till Saxåområdet
            längst i öster fortsätta och vidgas genom djupprospektering, liksom
            studierna av Filipstads- och Hagforsgrani-
          </p>
          <p xml:id="i-44JPPXBQCmt1Miza8ycJPB">
            1" Riksdagen 1986/87. 3 saml. N144-150
          </p>
          <p xml:id="i-WE18oPHvFyVSoXPaZ2gbmY">
            Mot. 1986/87 N144
          </p>
          <pb facs="riksdagen-motions-pdf/data/198687/mot_198687_n_144/mot_198687_n_144-004.pdf"/>
          <p xml:id="i-2DwHVq8pLst9BPJQsJ6th8">
            ternas närmaste omgivning. De redovisade fynden av guld i Änggruvefältet
            och Hornkullen nära Filipstad utgör tillräckliga skäl för detta.
            Utbredningen i berggrunden, arean, av de guldförande mineraliseringarna
            synes vara betydande i Filipstads bergslag. Snitthalterna ligger
            dock i regel under 10 gram per ton. Däremot är arean starkt begränsad
            i västra Värm- lands fyndigheter. Några av mineraliseringarna
            i Arvika och Säffle kommu- ner (Glava, Nysäter) visar emellertid
            mycket höga guldhalter i de högst I m breda sprickornas sulfidmineral,
            kring 65 gram per ton. Här har föreslagits undersökningar av sprickfrekvensen
            och malmernas djupgåenden, men ännu har inga medel beviljats för
            ändamålet. Inom Filipstads bergslag har genom NSG såväl fysikaliska
            mätningar som diamantbergborrningar kommit till utförande, och
            undersökningarna fortsät- ter. Det är viktigt att NSG:s påbörjade
            arbeten ges hög prioritet i den fortsatta mineraljakten i Värmlands
            län. Uppslagen inom västra och östligaste delarna av Värmlands
            län är i sin helhet så lovande att en intensifiering av aktiviteterna
            bör ske med det allra snaraste. Den bör icke minst av detta skäl
            få ett väsentligt starkare ekono- miskt stöd än hittills. Den
            pågående kartläggningen av länets berggrund genom SGU måste slutföras
            inom den närmaste tiden. I det fortsatta arbetet måste särskilt
            beaktas olika nyttigheter i berggrunden, ej blott malmer och ädla
            metaller utan även industrimineral och natursten. Värdefulla initiativ
            har tagits med stöd av bl. a. NSG och länets FoU-råd. Ytterligare
            analys- och borrningskapacitet måste till för en närmare bedömning
            av aktuella fyndighe- ter. Mineraljakten i Värmlands län har startat
            betydligt senare än i många andra län, exempelvis Norr- och Västerbotten.
            De senaste två årens mineral- jakt har ändå glädjande nog gett
            många värdefulla uppslag i olika delar av länet. Mineraljakten
            i länet har lett till upptäckt av de nu inregistrerade gulduppslagen.
            Mineraljaktens målsättning i stort är att den med allmänhetens
            hjälp skall främja prospekteringen efter och försörjningen med
            mineralråvaror. Mine- raljakten syftar därvid till att stimulera
            allmänheten att söka efter nya uppslag till mineralfyndigheter,
            främst malm och industrimineral. Mineraljakten har också till
            ändamål att öka kännedomen om länets mineralogi och geologi. I
            syfte att uppmuntra och sporra allmänheten att delta i mineraljakten
            sker den i form av en årlig pristävling för de bästa fynden. Priserna
            utdelas i form av penningpriser. Det är ytterst angeläget att
            mineraljaktens arbetsgrupp bereds möjligheter att snabbt utföra
            erforderliga metallanalyser och bergborrningar. Analyserna kan
            ske i Filipstad sedan upprustning av laboratoriet vid Bergsskolan
            i Filipstad genomförts. Utrustning finns redan, men denna måste
            enligt uppgift trimmas och kompletteras för att snabbt kunna klara
            exempelvis guldanaly- ser. Bergborrningarna utförs lämpligen medelst
            den av Craelius i Märsta nykonstruerade, portabla maskinen för
            hål ned till 200 m djup. Anskaffnings- kostnaderna för nämnda
            maskinutrustning ligger förhållandevis lågt och ger samtidigt
            en betydligt utökad kapacitet för snabba provtagningar. Inmutningarna
            av malmfyndigheter har ökat markant under det senaste året, vilket
            framgår av följande statistik:
          </p>
          <p xml:id="i-YM5pqctaTmx74Gm7DHkZJR">
            Mot. 1986/87 N144
          </p>
          <pb facs="riksdagen-motions-pdf/data/198687/mot_198687_n_144/mot_198687_n_144-005.pdf"/>
          <p xml:id="i-RtnpLLYUDrwKKBu5EV6yP1">
            Fram till utgången av år 1986 hade inom loppet av 20 månader
            ej mindre än 17 inmutningar gällande guld eller guldhaltiga mineraler
            registrerats av läns- styrelsen i Värmlands län. Fynden är lokaliserade
            till främst Filipstads kom- mun (9 inmutningar) och Säffle kommun
            (5 inmutningar). Inom Filipstads kommun har guldet påträffats
            i gamla gruvområden, medan det i Säffle kommun rör sig om sprickmineraliseringar
            vilka tidigare antingen varit okända eller brutits blott i mycket
            begränsad omfattning. Samma gäller för tre fyndigheter i Eda och
            Arvika kommuner. Störst har verksamheten varit i Glava kopparfält,
            Arvika kommun. Under de båda första månaderna år 1987 har ytterligare
            fem inmutningar tillkommit. Sammanfattningsvis vill vi motionärer
            framhålla vikten av att jakten på länets ”slumrande” mineralfyndigheter
            bedrivs med all kraft. NSG och SGAB bör ges i uppdrag att intensifiera
            prospekterings-, analys- och borr- ningsarbeten på alla nivåer
            och i skilda delar av länet. De mest intressanta påträffade fynden
            bör i första hand bearbetas och analyseras för närmare studium.
            Resurser bör tillföras NSG och SGAB så att dessa kan öka prospek-
            tering och borrningsarbeten i Värmlands län. Arbetet med att slutföra
            den s.k. berggrundskartan för Värmlands län har fördröjts. Det
            är av största vikt att en forcering sker av återstående kompletteringar
            inom nämnda bergarts- karta. Enligt uppgift återstår endast viss
            bearbetning och slutjustering innan tryckning av bergartskartan
            kan ske. Det är angeläget att bergartskartan för Värmlands län
            snarast åtgärdas, med därtill hörande tryckning av densamma och
            utarbetande av en beskrivning.
          </p>
          <p xml:id="i-2f2isfiZkNAcLgrFoCMwFk">
            Hemställan
          </p>
          <p xml:id="i-4tzx2wMTgcySM7L7zHfqaz">
            Med åberopande av ovanstående hemställs 1. att riksdagen som
            sin mening ger regeringen till känna vad som i motionen anförts
            om åtgärder för att främja geologisk kartering, prospektering
            och borrning samt utvidgad mineraljakt i Värmlands län, 2. att
            riksdagen som sin mening ger regeringen till känna vad som i motionen
            anförts om upprustning av laboratoriedelen vid Bergsskolan i Filipstad.
          </p>
          <p xml:id="i-K6ysMcAYDU8BxXBZpk5uZ6" type="date">
            Stockholm den 11 mars 1987
          </p>
          <p xml:id="i-2JCH3ViC2UvLpbc77Nw88p">
            Magnus Persson (s) Erik Janson (s) Kristina Svensson (s) Hans
            Rosengren (s) Jarl Lander (s)
          </p>
          <p xml:id="i-Xs7TDNAA9FGMaBqrqfgv5x">
            Mot. 1986/87 N144
          </p>
        </div>
      </div>
    </body>
  </text>
</TEI>
