<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-JuU-00373">
  <teiHeader>
    <fileDesc>
      <titleStmt>
        <title>Oskyldigt misstänkta</title>
        <author corresp="i-Ha5uZXGHudhTidCuW8UjXN">av Ragnwi Marcelind (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Oskyldigt misstänkta</title>
          <idno type="rdwebb">GT02Ju373</idno>
          <rs type="number">Ju373</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GT02Ju373/text</ref>
          <ref type="dokument_url_html">http://data.riksdagen.se/dokument/GT02Ju373</ref>
          <ref type="dokumentstatus_url_xml">http://data.riksdagen.se/dokumentstatus/GT02Ju373</ref>
          <ref type="doc">http://data.riksdagen.se/fil/034C2379-3172-4B32-A02C-38F56691AF8E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ha5uZXGHudhTidCuW8UjXN</idno>
            <name>Ragnwi Marcelind</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Fq3siVXgvK2A3EYp43FyZy" type="signed"/>
        <correspContext corresp="i-Fq3siVXgvK2A3EYp43FyZy">
          <note type="signatory" corresp="i-Ha5uZXGHudhTidCuW8UjXN"/>
        </correspContext>
        <correspAction xml:id="i-AEDZqwJTw3t4SMs48YRR2Z" type="referral">
          <date when="2005-10-13"/>
        </correspAction>
        <correspAction xml:id="i-28zy4mvmw6PEPVybvsW6fK" type="dismissal">
          <date when="2005-10-13"/>
        </correspAction>
        <correspAction xml:id="i-6oC1pV5qWhThA5KvxryUVF" type="submission">
          <date when="2005-10-05"/>
        </correspAction>
        <correspAction xml:id="i-R77diwujkTxGGbG1XcsZRT" type="assigned"/>
        <correspContext corresp="i-R77diwujkTxGGbG1XcsZRT">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_Ju_373/mot_200506_Ju_373-0001.pdf"/>
      <div xml:id="i-Vv17TLk88PGMkfEukuDuNg" type="motHeader">
        <div xml:id="i-S9Zg4M2nbWgzemsZjs4Nn9" type="motTitle"/>
        <div xml:id="i-VB42y4sGsJnwz9b9Tyvb1S" type="motSubmissionInfo"/>
      </div>
      <div xml:id="i-3MZhQfmBtnCFJjrkBYSR4Z" type="motBody">
        <div xml:id="i-QUrSYuu5e3xZigXud5gKk">
          <p xml:id="i-UGFENZdcjqdYzwcwkD3ice">
            2005/06 mnr: Ju373 pnr: kd748
          </p>
          <p xml:id="i-2Ax2H3RSePfQxDjw4aww9Y">
            Motion till riksdagen 2005/06:Ju373
          </p>
          <p xml:id="i-G65S4UqiQhRfvZtwsetu5Q">
            av Ragnwi Marcelind (kd)
          </p>
          <p xml:id="i-9uQt7Mn7CeF9cd7yPbC1Uo">
            Oskyldigt misstänkta
          </p>
          <p xml:id="i-3NNYqXBDud8cK6PkcHuXcL">
            Förslag till riksdagsbeslut
          </p>
          <p xml:id="i-4ofThpzFvKwcMm3VsTn7UV">
            1. Riksdagen tillkännager för regeringen som sin mening vad i
            motionen anförs om behovet av att rättsväsendet inrättar stödverksamhet
            för de personer som blivit oskyldigt misstänkta eller häktade.
            2. Riksdagen begär att regeringen återkommer med förslag om upprättande
            av en handlingsplan för att ta ansvar för de personer som blir
            oskyldigt misstänkta i enlighet med motionens intentioner. 3.
            Riksdagen tillkännager för regeringen som sin mening vad i motionen
            anförs om behovet av att göra kvalitetsmätningar för att motverka
            alltför dåliga utredningar som resulterar i att oskyldiga döms.
            4. Riksdagen tillkännager för regeringen som sin mening vad i
            motionen anförs om att rättegångsbalkens regler om sakkunniga
            blir föremål för en lagteknisk översyn.
          </p>
          <p xml:id="i-5w5TvZNJHR3QT4FkbCZAZ1">
            Att bli oskyldigt misstänkt
          </p>
          <p xml:id="i-N6BqkwRanrWTdPouj2xna9">
            Oskyldiga människor som blivit häktade, förhörda och frihetsberövade
            står ofta helt utan skydd när misstankarna av en eller annan orsak
            upphör. Dagens rättssamhälle tar inget ansvar för dessa individer,
            vilket får tragiska konsekvenser. Brottsmisstankarna har i många
            fall medfört att tillvaron slagits i spillror. Om inte personen
            i fråga får upprättelse riskerar misstankarna att leva kvar och,
            i stort sett, omöjliggöra ett fortsatt socialt liv. Detta gäller
            speciellt om undersökningen läggs ned och ingen annan straffas
            för brottet. Därför behövs en översyn av och stöd till dem som
            oskyldigt dömts eller varit föremål för brottsmisstanke och sedan
            friats. Men det är också hög tid att införa åtgärder som minimerar
            risken för människor att bli misstänkta, dömda och fängslade för
            brott de inte begått. Till stor del handlar debatten i dag om
            polisens oförmåga att ta fast kriminella och få dem åtalade. Alltför
            lite uppmärksamhet riktas mot de personer som blir oskyldigt misstänkta,
            de konsekvenser detta för med sig av
          </p>
          <pb facs="riksdagen-motions-pdf/data/200506/mot_200506_Ju_373/mot_200506_Ju_373-0002.pdf"/>
          <p xml:id="i-JKjeaprHcZP446MNLoisMn">
            2005/06:Ju373
          </p>
          <p xml:id="i-9BT9uhfUYtwGxwju9xm4jZ">
            både psykisk och praktisk art och hur samhället kan minimera
            risken för att detta ska kunna hända, liksom att ge den oskyldige
            upprättelse på ett adekvat sätt. Att bli misstänkt innebär stora
            påfrestningar för individen. Personen häktas och blir inlåst dygnet
            runt. Han eller hon får inte ta emot besök, inga samtal, ingen
            tv, inga dagstidningar och ingen kontakt med de andra fångarna,
            allt för att inte kunna störa utredningen. Vad som pågår utanför
            cellen har den misstänkte ingen aning om — förhör av familj, vänner,
            bekanta. Många som hamnar i denna situation mår mycket dåligt
            och det är flera personer som årligen lyckas ta sitt liv på häktet.
            Om förundersökningen visar att den misstänkte är oskyldig läggs
            förundersökningen ned och den misstänkte släpps på fri fot. Finns
            det fortsatt misstankar passerar ytterligare ett antal veckor
            innan målet tas upp i tingsrätten och där personen eventuellt
            frias. Blir den misstänkte fälld i tingsrätten överklagas målet
            till hovrätten där den misstänkte antingen frias eller fälls.
            Fälls man i hovrätten hamnar man på anstalt och där kan man sitta
            ett par år innan man eventuellt får resning i Högsta domstolen.
            Själva processen är oerhört påfrestande och smärtsam. Utöver själva
            processen tvingas sedan många oskyldigt dömda att leva vidare
            med omgivningens misstankar. Situationen för de oskyldigt dömda
            har diskuterats. Några förslag till förbättringar i upprättelseprocessen
            lämnas här:
          </p>
          <p xml:id="i-JV5tbq9G3vUCdLmQzpBnkF">
            e En person som blivit misstänkliggjord och genomgått förundersökning
            bör få ha kvar sin försvarare någon tid efter frisläppandet för
            att få hjälp att tillvarata sina rättigheter. . I vissa fall,
            bör ekonomisk kompensation utgå även om man inte frihetsberövats.
            e De som hörts i utredningen bör, via polisens försorg, få information
            om att personen avskrivits från utredningen. Detta för att motverka
            att misstankar ska finnas kvar i det tysta. « Alla som blivit
            oskyldigt misstänkta ska ha rätt att få gå igenom de frågor som
            hanterats i samband med polisutredningen tillsammans med förhörsledaren.
          </p>
          <p xml:id="i-A4dzNNkDGSZ1ke3jjGH7nB">
            Massmediernas roll i upprättelsen av de misstänkta har också
            stor betydelse och bör förändras. I dag har medierna stor betydelse
            för hur enskilda människor hängs ut som misstänkta även innan
            förundersökning är avklarad. Efter att en person har förklarats
            oskyldig är ämnet sällan intressant. Här har medierna ett stort
            ansvar för att sakligt också beskriva processen kring den som
            frikänts och ge utrymme för upprättelse. En diskussion bör initieras
            om hur medierna på bästa sätt kan vara behjälpliga också i att
            rentvå personen.
          </p>
          <p xml:id="i-PJoEdcGqdLqn62PjEfgVBA">
            Upprättelse och skadestånd
          </p>
          <p xml:id="i-DT6cyvsgF6uucthbwCWx49">
            Ungefär 1 500 personer sitter i dag häktade och ytterligare 4
            500 personer sitter i fängelse. Troligtvis är ett visst antal
            av dessa oskyldigt häktade eller
          </p>
          <pb facs="riksdagen-motions-pdf/data/200506/mot_200506_Ju_373/mot_200506_Ju_373-0003.pdf"/>
          <p xml:id="i-4WfBKDg5S2yXG25fr77JgB">
            dömda. Många frias under resans gång men vad händer med dem efter
            det att alla undersökningar lagts ned och de släppts med konstaterandet:
            det var inte du! Under år 2003 betalade JK ut skadestånd till
            848 personer, sammanlagt 28,2 miljoner kronor, en ökning med drygt
            10 26 på ett år. Sedan 1995 har summan som betalats ut ökat med
            nästan 200 96. Några fall är välkända, som Joy Rahman, hemvårdaren
            som fick 8,3 miljoner kronor för att ha suttit inspärrad i åtta
            år, dömd för mord, eller Yasser Askar, som fick 2 miljoner kronor
            i skadestånd efter att ha suttit två år i fängelse för ett mord
            begånget på restaurang Broder Tuck i Stockholm. De senaste två
            åren har 33 personer fått ett skadestånd som överstiger 100 000
            kr, vilket innebär att de har suttit häktade en längre tid. Vissa
            har fällts i tingsrätten och friats i hovrätten, andra har friats
            i tingsrätten, fällts i hovrätten och friats i Högsta domstolen.
            Alla visar de att gränsen mellan oskyldig och skyldig kan vara
            mycket tunn.
          </p>
          <p xml:id="i-LahgetFZbjH334mSeGvFqa">
            Förbättringsmöjligheter i rättsförfarandet
          </p>
          <p xml:id="i-NTzAFLJg9GKiV5QcsPaiRZ">
            Som en följd av debatten kring Joy Rahman och Yasser Askar tillsatte
            riksåklagaren en arbetsgrupp med uppgift att stärka förtroendet
            för rättsväsendet. Direktivet hade rubriken ”Hållbara domslut
            — en förtroendefråga för rättsväsendet”. Gruppens ordförande,
            vice riksåklagare Catharina Bergqvist Levin, menar att hela diskussionen
            om rättsväsendet ofta förs ensidigt av medierna. De som jobbar
            med frågorna professionellt måste också finnas med i diskussionen
            och lyfta fram frågorna. Arbetsgruppen hade två mål. Dels skulle
            den stärka förtroendet för rättsväsendet, dels skulle den diskutera
            sig fram till vad som kan göras för att skapa hållbara domar,
            domar som inte ändras efter resning i Högsta domstolen. Gruppen
            har gått igenom de olika leden i brottmålsprocessen för att söka
            efter potentiella förbättringsmöjligheter. Man har dock inte gjort
            det med utgångspunkt i några enskilda resningsärenden även om
            vissa fall utgjort bakgrund och funnits med i diskussionen. I
            rapporten finns inte, enligt arbetsgruppen själv, några revolutionerande
            lösningar eller förslag för att förbättra brottmålsprocessen men
            man säger att ”avsaknaden av sådana kanske kan tas till intäkt
            för att det trots allt inte är så illa ställt med kvaliteten i
            brottmålsprocessen”. Faktum kvarstår dock att misstänkta frias
            och domar upphävs. Och att för många av dessa individer tar det
            åratal innan livet blir någorlunda normalt igen. I rapporten pekar
            arbetsgruppen på ett antal förbättringar och förändringar. Utöver
            ett flertal andra områden pekar arbetsgruppen på att rättegångsbalkens
            regler gällande sakkunniga är ofullständiga och delvis föråldrade.
            Här behöver därför göras en lagteknisk översyn. Hur många domar
            som ändras vet inte riksåklagaren — och ingen annan heller. Den
            forskning som finns inom området är ett examensarbete i processrätt
            där författaren har gått igenom beviljade resningsansökningar
            under åren 1987-1997. Under dessa tio år beviljade Högsta domstolen
            resningar i 80 brottmål. I 14 av fallen ledde den nya prövningen
            till att den
          </p>
          <p xml:id="i-PziyJeUHqiqe92SNLmRn1e">
            2005/06:Ju373
          </p>
          <pb facs="riksdagen-motions-pdf/data/200506/mot_200506_Ju_373/mot_200506_Ju_373-0004.pdf"/>
          <p xml:id="i-DAyHiXyAuWvbw1ZnvTmtD6">
            2005/06:Ju373
          </p>
          <p xml:id="i-EXUfeV93hvCdi9dsq3dqm3">
            tidigare dömde frikändes helt. Men det är inte bara HD som ändrar
            domar. I de flesta fall är hovrätten sista instans. Hur ofta hovrätten
            friar någon som dömts i tingsrätten är också okänt.
          </p>
          <p xml:id="i-3Bc5Dj9V7qmP46o1KVW4wW">
            Sämre kvalitet på förundersökningar
          </p>
          <p xml:id="i-J7Z8zbUNbn6shQRZWVH8yX">
            Christian Diesen, professor i processrätt vid Stockholms universitet,
            menar att kvaliteten på förundersökningarna har sjunkit de senaste
            15 åren. Det som saknas är kompetens, inte pengar. Han menar att
            kompetensen används på fel sätt. Många av fallen som tagits upp
            av Högsta domstolen pekar på att man inte har gjort en fullständig
            utredning, menar Christian Diesen. Enligt Christian Diesen bottnar
            en dålig förundersökning ofta i att polisen har haft en ”för bestämd
            ingångshypotes”, vilket, enligt Diesen, ofta beror på att den
            misstänkte har passat in som gärningsman. Vissa har lättare än
            andra att bli oskyldigt inlåsta. Störst risk att bli oskyldigt
            dömd och inlåst löper du om du är utomnordisk invandrare, enligt
            forskaren Torun Lindholm. Lindholm menar att en person med invandrarbakgrund
            tillskrivs lägre trovärdighet än ett svenskt vittne. Flera studier
            visar också på att risken att bli oskyldigt misstänkt ökar om
            man är invandrare. Utomnordiska invandrare är också överrepresenterade
            bland dem som får stora skadestånd efter att ha suttit oskyldigt
            frihetsberövade. Av de 33 personer som de senaste två åren fått
            ett skadestånd på mer än 100 000 kr, har 17 utomnordiska namn,
            vilket innebär 52 940. Att den som suttit oskyldigt häktad kan
            söka skadestånd har flera syften. Ett är att polisen, inför risken
            att orsaka stora skadestånd, ska vara extra noggrann i sina utredningar.
            Christian Diesen menar dock att det inte fyller den funktionen
            då det inte finns något personligt ansvar hos åklagaren. Ett annat
            syfte är skadeståndet som ett kvitto på att den inspärrade verkligen
            är oskyldig.
          </p>
          <p xml:id="i-Kd4tC6mZnBKrqejj2UERoA">
            Sammanfattning
          </p>
          <p xml:id="i-4cCGWeGMVTbxpJRpspUHD5">
            Skadeståndet, oavsett dess storlek, kan dock inte reparera de
            skador som har uppkommit genom att man blir oskyldigt misstänkt.
            Samhället måste därför ha en annan beredskap för hur de som suttit
            oskyldigt häktade och/eller dömda ska bli hjälpta. Det är samhällets
            plikt att stödja dessa personer för att de, så långt det är möjligt,
            ska få upprättelse. Därför bör bl.a. polis och utredare också
            tydliggöra för omgivning och framför allt personer som blivit
            utfrågade i samband med utredningen, såsom familj, vänner, arbetskamrater
            och grannar, att personen i fråga blivit friad från alla misstankar.
          </p>
          <pb facs="riksdagen-motions-pdf/data/200506/mot_200506_Ju_373/mot_200506_Ju_373-0005.pdf"/>
          <p xml:id="i-vUAe5AJGruGssAYNecsRs">
            2005/06:Ju373
          </p>
          <p xml:id="i-TptqDAwa8QxUHz9Ho9ddSZ" type="date">
            Stockholm den 26 september 2005
          </p>
          <p type="signatureBlock" id="i-KfomMcsah1eogc9cgy7ncp">
            Ragnwi Marcelind (kd)
          </p>
        </div>
      </div>
    </body>
  </text>
</TEI>
