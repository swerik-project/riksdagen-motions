<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--00072">
  <teiHeader>
    <fileDesc>
      <titleStmt>
        <title>med anledning av propositionen 1977/78:46 om fortsatt giltighet av  lagen (1975:1360) om tvångsåtgärder i spaningssyfte i vissa fall</title>
        <author>av Oile Wästberg i Stockholm m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1977/78:46 om fortsatt giltighet av  lagen (1975:1360) om tvångsåtgärder i spaningssyfte i vissa fall</title>
          <idno type="rdwebb">G10272</idno>
          <rs type="number">72</rs>
          <ref type="dokument_url_text">http://data.riksdagen.se/dokument/G10272/text</ref>
          <ref type="dokument_url_html">http://data.riksdagen.se/dokument/G10272</ref>
          <ref type="dokumentstatus_url_xml">http://data.riksdagen.se/dokumentstatus/G10272</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8Nc7Pi4CxrPaJswNC5hQu6</idno>
            <name>OLLE WÄSTBERG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-NWjcGTLPrVzhsv5pBHnJbA</idno>
            <name>JÖRGEN ULLENHAG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-95F4sSt2W2tyXAwECzMBoc</idno>
            <name>BONNIE BERNSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-M5bH1LxYTuWEQR2jm6YTKq</idno>
            <name>HANS LINDBLAD</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-A2f4nJHX3Rqq8xUroftPJf" type="signed"/>
        <correspContext corresp="i-A2f4nJHX3Rqq8xUroftPJf">
          <note type="signatory" corresp="i-8Nc7Pi4CxrPaJswNC5hQu6"/>
          <note type="signatory" corresp="i-NWjcGTLPrVzhsv5pBHnJbA"/>
          <note type="signatory" corresp="i-95F4sSt2W2tyXAwECzMBoc"/>
          <note type="signatory" corresp="i-M5bH1LxYTuWEQR2jm6YTKq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__72/mot_197778__72-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion
          </p>
          <p>
            1977/78:72
          </p>
          <p>
            av Olle Wästberg i Stockholm m. fl. med anledning av propositionen
            1977/78:46 om fortsatt giltighet av lagen (1975:1360) om tvångsåtgärder
            i spaningssyfte i vissa fall
          </p>
          <p>
            I september 1972 tillsatte den förutvarande socialdemokratiska
            regeringen en kommission under ledning av dåvarande statsrådet
            Lidbom. Kommissio- nens uppgift var att överväga vilka åtgärder
            som borde vidtas för att förebygga politiska våldsdåd med internationell
            anknytning i Sverige. I december samma år överlämnade kommissionen
            sin rapport, vilken mynnade ut i förslaget till den s. k. terroristlagen.
            Våren 1973 antog riksdagen en sådan lag. Förslaget väckte från
            början stark kritik, bl. a. från liberalt håll. Kritiken gällde
            främst att lagen frångick den självklara principen om individuell
            ansvarighet och den i övrig svensk lagstiftning upprätthållna
            principen om att misstanke om brott eller förberedelse därtill
            måste föreligga, innan så integritetskränkande spaningsåtgärder
            som telefonavlyssning och brevkon- troll tillgrips. Dessutom har
            lagen kritiserats för att den genom sin uppbyggnad diskriminerar
            utländska medborgare. Hösten 1975 föreslog den dåvarande regeringen
            att terroristlagen skulle delas upp i två lagar — en permanent
            och en tidsbegränsad. Bestämmelserna om avvisning, utvisning m.
            m. infördes i utlänningslagen, medan bestäm- melserna om telefonavlyssning
            m. m. fick en särskild lag, den s. k. spanings- lagen, vilken
            föreslogs gälla ett år i taget. Riksdagen biföll propositionen,
            och ändringarna trädde i kraft den 1 januari 1976. Samtidigt med
            denna uppspjälkning av terroristlagstiftningen genom- fördes förbättringar.
            Ett s. k. personligt rekvisit infördes då i utlänningslagen och
            därmed indirekt i spaningslagen. Viktiga delar av orsakerna till
            folkpartiets tidigare kritik undanröjdes därmed. Den proposition
            om telefonavlyssning som förra året avslogs innebar flera förbättringar
            från rättssäkerhetssynpunkt, bl. a. införandet s. k. gode män,
            som skall ha i uppgift att företräda den mot vilken telefonavlyssning
            begärs. Dessa regler gäller numera av spaningslagen berörda. Här
            måste dock understrykas att för samtliga andra brott, för vilka
            telefonavlyssning enligt förra årets riksdagsbeslut kan tillgripas,
            gäller att ”skälig misstanke om brott” måste vara för handen.
            Spaningslagen är det enda undantaget från denna princip. Det räcker
            enligt spaningslagen med rekvisitet ”synes det vara av betydelse
            för att utröna huruvida organisation eller grupp som avses — —--—
            planlägger eller förbereder gärning som innebär våld, hot eller
            tvång för politiska syften” för att bl. a. husrannsakan skall
            få tillgripas.
          </p>
          <pb facs="riksdagen-motions-pdf/data/197778/mot_197778__72/mot_197778__72-002.pdf"/>
          <p>
            Mot. 1977/78:72 13
          </p>
          <p>
            Om dessutom ”synnerliga skäl föreligger” får också, efter beslut
            av Stockholms tingsrätt, telefonavlyssning och brevkontroll tillgripas.
            Och detta utan att den avlyssnade skäligen misstänks för brott,
            försök eller förberedelse till brott. I förra årets proposition
            om förlängning av spaningslagen för år 1977 förespråkades ytterligare
            en förbättring av resterna av den gamla terroristla- gen. I föredragandens
            överväganden, till vilka regeringen ansluter sig, sades ”bestämmelserna
            i 20 $ UtIL får enligt min mening inte tillämpas så att man frångår
            kravet på att den berörda personen är farlig”. Därefter konstaterades
            att det inte är uteslutet att detta ställningstagande tydligare
            skulle kunna framgå i lagtexten än vad som f. n. är fallet, och
            regeringen pekar på att en sådan förbättring ligger inom ramen
            för utlänningslagkommittén att pröva. Tyvärr fick kommittén inte
            i uppdrag att behandla den nämnda frågan med förtur. När denna
            önskvärda precisering av utlänningslagen görs, kommer principen
            om individuell ansvarighet helt och fullt att gälla på denna punkt.
            I årets proposition återkommer föredragande statsrådet återigen
            till att utlänningslagkommittén bör se över 20 $ UtIL. Men enligt
            vad vi erfarit har utredningen hittills inte diskuterat denna
            paragraf och avser inte att göra det med förtur. Skall statsrådets
            förhoppningar om förändring av 20 $ UtIL få någon reell effekt
            krävs att regeringen ger utlänningslagkommittén tilläggs- direktiv.
            De resterande delarna av den gamla terroristlagen kan sägas bestå
            av den speciella listan över terrorister och den med denna förenade
            avvisningsmöj- ligheten, utvisningsmöjligheten samt bestämmelserna
            om tvångsåtgärder i spaningssyfte mot de terrorister som av humanitära
            skäl tillåts stanna i Sverige. Rikspolisstyrelsen, som måste anses
            mest kvalificerad att bedöma tillämp- ningen av listsystemet och
            avlyssningarna, anser att listorna är verknings- lösa. Vi delar
            den uppfattningen. Denna rest av terroristlagen bör kunna avskaffas.
            I vad gäller spaningslagen slutligen med dess möjlighet att tillgripa
            telefonavlyssning utan att skälig misstanke föreligger, har den
            enligt regeringsskrivelsen tillämpats i två fall sedan terroristlagen
            tillkom 1973 — att döma av skrivelsen och tidigare redovisningar
            utan något resultat. Lagens brottsförebyggande värde torde därför
            kunna starkt ifrågasättas. Till detta kan läggas att riksåklagaren
            i tidigare remissvar framfört uppfattningen att dessa bestämmelser
            ”bör kunna upphävas utan att effektiviteten i det brottsförebyggande
            arbetet går förlorad”. Detta riksåkla- garens ställningstagande
            bör enligt vår mening tillmätas stor betydelse vid bedömningen
            av spaningslagens värde.
          </p>
          <pb facs="riksdagen-motions-pdf/data/197778/mot_197778__72/mot_197778__72-003.pdf"/>
          <p>
            Mot. 1977/78:72 14
          </p>
          <p>
            Sammanfattning
          </p>
          <p>
            Den ursprungliga terroristlagen från 1973 har under hela sin
            existens starkt kritiserats från liberalt håll. Innebörden i denna
            kritik har på väsentliga punkter tillgodosetts. Den rest av terroristlagen
            som nu läggs fram för förlängning i form av spaningslagen är långt
            mindre betänklig från principiell synpunkt än tidigare lagstiftning.
            Dock kvarstår starka skäl att avvisa lagen. Principen att en individ
            som utsätts för spaningsåtgärder eller rättsliga åtgärder skall
            vara misstänkt för att ha begått eller planlägger ett brott är
            fortfarande alltför vagt uttryckt i lagen, i och med att det även
            i fortsättningen räcker med rekvisitet ”finnes det vara av betydelse
            för att utröna huruvida organisation eller grupp som avses —--—
            planlägga eller förbereder gärning som innebär våld, hot eller
            tvång för politiska syften” för att bl.a. husrannsakan skall få
            tillgripas. Vidare riktar sig lagen mot utlänningar som tillhör
            organisationer och som ”deltar mer aktivt i organisationens verksam-
            het” — oavsett om den individuella utlänningen är misstänkt för
            brott eller förberedelse till brott. Lagen har väckt stor oro
            i invandrarkretsar i Sverige. Spaningslagen innebär ett moment
            av diskriminering av utländska medborgare genom att olika telefonavlyssningsregler
            används för utländska och svenska terrorister. Statens invandrarverk
            har tidigare på goda grunder framfört remisskritik på dessa punkter.
            Ingenting tyder på att lagen hittills haft åsyftad effekt. Den
            lista på terrorhandlingar under de senaste åren som propositionen
            presenterar ger ett allvarligt belägg för hur vanligt terror blivit
            som politiskt kampmedel. Detta är djupt oroande. Samtidigt står
            det klart att de terrorhandlingar som skett i Sverige inte på
            något sätt kunnat hindras eller förebyggas med hjälp av terroristlagen.
            Föredragande statsrådet säger i propositionen att ”bestämmel-
            serna i den särskilda spaningslagen inte behövt tillämpas under
            det senaste året”. Detta innebär i klartext att spaningslagen
            inte har varit till någon som helst nytta i den aktuella terroristaffären.
            Spaningslagen och dess föregångare terroristlagen har uppenbarligen
            hittills tillämpats med stor restriktivitet i vad gäller de särskilda
            spaningsåt- gärderna. Det är icke desto mindre av betydande värde
            att vi inte i svensk lagstiftning bibehåller bestämmelser som
            i eventuella krislägen kan tillämpas mer vidlyftigt och som i
            värsta fall kan användas som prejudikat för att urholka rättssäkerheten
            och skyddet för den personliga integriteten även i annan lagstiftning.
          </p>
          <pb facs="riksdagen-motions-pdf/data/197778/mot_197778__72/mot_197778__72-004.pdf"/>
          <p>
            Mot. 1977/78:72 15
          </p>
          <p>
            Hemställan
          </p>
          <p>
            Med hänvisning till ovanstående hemställs att riksdagen beslutar
            att avslå regeringens proposition 1977/78:46 om fortsatt giltighet
            av lagen om tvångsåtgärder i spaningssyfte i vissa fall.
          </p>
          <p>
            Stockholm den 17 november 1977
          </p>
          <p>
            OLLE WÄSTBERG (fp) i Stockholm
          </p>
          <p>
            JÖRGEN ULLENHAG (fp) BONNIE BERNSTRÖM (fp) HANS LINDBLAD (fp)
          </p>
        </div>
      </div>
    </body>
  </text>
</TEI>
