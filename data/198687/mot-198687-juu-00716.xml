<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-juu-00716">
  <teiHeader>
    <fileDesc>
      <titleStmt>
        <title>Rättegångskostnaderna i skattemål</title>
        <author corresp="i-WHo92dWsGUrUuPF6REqupQ">Anna Wohlin-Andersson (c) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rättegångskostnaderna i skattemål</title>
          <idno type="rdwebb">GA02ju716</idno>
          <rs type="number">ju716</rs>
          <orgName type="comitteeAbbreviation">juu</orgName>
          <ref type="dokument_url_text">http://data.riksdagen.se/dokument/GA02ju716/text</ref>
          <ref type="dokument_url_html">http://data.riksdagen.se/dokument/GA02ju716</ref>
          <ref type="dokumentstatus_url_xml">http://data.riksdagen.se/dokumentstatus/GA02ju716</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WHo92dWsGUrUuPF6REqupQ</idno>
            <name>Anna Wohlin-Andersson</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-F2aG2qTPnkVspvRZa1gAay" type="signed"/>
        <correspContext corresp="i-F2aG2qTPnkVspvRZa1gAay">
          <note type="signatory" corresp="i-WHo92dWsGUrUuPF6REqupQ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_ju_716/mot_198687_ju_716-001.pdf"/>
      <div type="motHeader" xml:id="i-NY11sJKRqhdNaAnF1KpZyS">
        <div type="motTitle" xml:id="i-VcTGt4EGs9D97R18tGKekZ"/>
        <div type="motSubmissionInfo" xml:id="i-BoHB2JK378jBVGZJpC4358"/>
      </div>
      <div type="motBody" xml:id="i-XJiD6XuMpAUeq8CCuBYbZ5">
        <div xml:id="i-WhJvNME3ahaEpqPCJpBvap">
          <p xml:id="i-Jumit8TAMnbbVYbGEtjLK4">
            Motion till riksdagen
          </p>
          <p xml:id="i-XEB8JLtWGqGQaZv8qiKSxi">
            1986/87:Ju716 Anna Wohlin-Andersson (c) Rättegångskostnaderna
            i skattemål
          </p>
          <p xml:id="i-FnJCh51JZpuahWGJ51JdfT">
            Bestämmelser om skatter och avgifter är krångliga och svåröverskådliga.
            På grund av regelsystemets komplexa natur är det oftast nödvändigt
            att i tvister anlita hjälp från advokat eller annat sakkunnigt
            biträde. Kostnaden för processföringen kan bli betydande, i synnerhet
            om tvisten kommer att slitas i alla instanser. I dessa typer av
            tvister gäller inte den principen att vinnande part får sina kostnader
            ersatta av motparten. Om kraven från myndigheternas sida visar
            sig vara orättmätiga finns det alltså ingen möjlighet för den
            enskilde att få ersättning för sina kostnader för att få rättelse.
            Den enda möjligheten att få någon form av ersättning är den begränsade
            rätten till ersättning för kostnader för resa och uppehälle vid
            muntlig förhandling som ges i 15 $ förvaltningsprocesslagen. Det
            är i regel inte möjligt att få allmän rättshjälp i tvister om
            skatter och avgifter. Endast i några enstaka undantagsfall har
            det förekommit att allmän rättshjälp har beviljats i sådana mål.
            Bakgrunden är bl. a. förvaltningspro- cesslagens bestämmelse (8
            $) att rätten skall tillse att målet blir så utrett som dess beskaffenhet
            kräver, förvaltningsdomstolarnas s. k. utredningsansvar. Detta
            utredningsansvar är dock ett otillräckligt skydd. Det är inte
            rimligt att förvänta sig att domstolarna aktivt lämnar råd och
            upplysningar för att hindra att den enskilde går miste om sin
            rätt på grund av bristande kännedom om de processuella och materiella
            reglerna. Rättens utredningsansvar kan inte ersätta den hjälp
            som ett sakkunnigt biträde kan lämna. Ofta är det också en småföretagare
            som är part. Rättshjälp är då i regel uteslutet även av det skälet
            att tvistefrågan är en angelägenhet i företagarens näringsverksamhet.
            Rättsskydsförsäkringar som täcker kostnaderna för processföringen
            är inte allmänt förekommande bland huvuddelen av småföretagarna.
            I brottmål gäller den regeln (rättegångsbalken 31 kap. 2 $) att
            en åtalad som blir frikänd kan få ersättning för kostnader som
            har varit skäligen påkallade för att tillvarata hans rätt. En
            motsvarande bestämmelse finns inte för förvaltningsmål där tvisten
            gäller krav på den enskilde från det allmännas sida. I princip
            är kostnader i samband med skatteärenden och skattemål inte avdragsgilla
            vid taxeringen. Sådana kostnader anses regelmässigt inte som kostnader
            för intäkternas förvärvande. De behandlas därför som icke avdragsgilla
            privata levnadskostnader. En teoretisk möjlighet finns att få
            ersättning i form av skadestånd enligt skadeståndslagen. Enligt
            3 kap. 2 $ skadeståndslagen skall det allmänna ersätta skador
            som vållats genom ”fel eller försummelse vid myndighetsutöv-
          </p>
          <p xml:id="i-Wag52XWgNyqiPLhRyUT3r6">
            13
          </p>
          <pb facs="riksdagen-motions-pdf/data/198687/mot_198687_ju_716/mot_198687_ju_716-002.pdf"/>
          <p xml:id="i-EKuGUt7yDRpeEQzskcmYot">
            ning”. Sådana av den enskilde oförvållade kostnader som det här
            är fråga om uppkommer dock utan att det allmänna handlar felaktigt
            eller försumligt. Dessutom visar rättspraxis att det endast är
            i undantagsfall som det allmänna blir skadeståndsskyldigt. För
            en rörelseidkare kan det vara hans fortsatta ekonomiska existens
            och yrkesverksamhet som står på spel på grund av myndigheters
            krav. I ett sådant läge vågar han knappast chansa med att få skatte-
            eller avgiftsfrågor prövade av domstol utan sakkunnig hjälp. Det
            är ett fundamentalt rättssäkerhetskrav att den enskilde skall
            hållas skadeslös när en myndighet har förfarit felaktigt. Ingen
            skall behöva avstå från rättvisa därför att han inte har råd.
            Skatteförenklingskommittén har i ett betänkande (Ds Fi 1986:20)
            lagt fram ett förslag om rätt till ersättning för kostnader i
            skatteärenden och skattemål. Enligt detta förslag skall dock möjligheter
            till ersättning alltjämt vara ett undantag. Huvudregeln skall
            vara att den enskilde själv måste stå för sina kostnader. Ersättning
            skall utgå ”endast om det med hänsyn till sakens beskaffenhet
            och handläggning, kostnadens storlek, ärendet eller målets utgång
            eller annat förhållande framstår som uppenbart oskäligt att kostnaden
            bärs av den skattskyldige eller om det annars föreligger synnerliga
            skäl” (2 $ i lagtextförslaget). En sådan restriktivt utformad
            rätt till ersättning blir enligt min mening ett slag i luften.
            Det innebär inte någon tillfredsställande lösning på det rättssäkerhetsproblem
            som här har redogjorts för. Det är naturligt att den som ”vinner”
            en tvist i en domstol eller i ett ärende inför en myndighet skall
            hållas skadeslös. I detta fall har han drivit sin sak framgångsrikt
            i syfte endast att freda sin rätt. Detsamma bör gälla då det allmänna
            har drivit ett mål av prejudikatskäl. I den beskrivna situationen
            bör det finnas en ovillkorlig rätt till ersättning för de kostnader
            som den enskilde har åsamkats. Rätten till ersättning för nödiga
            kostnader bör omfatta alla kostnader så att den enskilde hålls
            skadeslös. Rättsfrågorna i ett skattemål är ofta komplicerade
            och kan göras till föremål för vitt skilda bedömningar. Det kan
            finnas ett omfattande och kanske motstridigt utredningsmaterial.
            Att förutse utgången i målet blir då en ren spekulation. Den enskilde
            kan ha ett befogat intresse av att få saken prövad. I sådana fall
            är det olämpligt att den enskilde måste betala kostnader han har
            haft även om det allmännas talan bifalls. Rättstrygghetsargumenten
            för att den enskilde hålls skadeslös har emellertid inte samma
            tyngd i de fall där en rättslig prövning visar att kraven på den
            enskilde har stöd i gällande rätt. Det är därför rimligt att rätt
            till ersättning föreligger när den enskildes kostnadsansvar framstår
            som oskäligt. Sammanfattningsvis bör den som ”vinner” ett skattemål
            vara tillförsäkrad ersättning för skäliga kostnader. Detsamma
            skall gälla i sådana fall där det allmänna har drivit ett mål
            mot en enskild i prejudikatsyfte. I andra fall kan ersättning
            utges efter en skälighetsprövning. Dessa regler bör gälla både
            vid mål i domstol och vid ärenden hos skattemyndigheter.
          </p>
          <p xml:id="i-8htQvw8aPJ5WgBiFPgZhus">
            Mot. 1986/87 Ju716
          </p>
          <pb facs="riksdagen-motions-pdf/data/198687/mot_198687_ju_716/mot_198687_ju_716-003.pdf"/>
          <p xml:id="i-ZWzbyQTUDox9Yf1ossfo7">
            Hemställan Mot. 1986/87
          </p>
          <p xml:id="i-mYpHojDN4co8EqL3S1Hib">
            Med hänvisning till vad som anförts hemställs 0
          </p>
          <p xml:id="i-4HoNEWsSFUgQdXHBhF6aBE">
            att riksdagen beslutar att hos regeringen begära att det snarast
            läggs fram ett förslag om ersättning för kostnader i skatteärenden
            och skattemål enligt motionen.
          </p>
          <p xml:id="i-4rvoq7uSpRXWei3DeJQ2WU">
            Stockholm den 27 januari 1987
          </p>
          <p xml:id="i-8ubZqZur36Fbfyk33bEfDY">
            Anna Wohlin-Andersson (c)
          </p>
          <p xml:id="i-VGJPZLeevFPanTsSWY4zTH">
            15
          </p>
          <pb facs="riksdagen-motions-pdf/data/198687/mot_198687_ju_716/mot_198687_ju_716-004-001.pdf"/>
          <pb facs="riksdagen-motions-pdf/data/198687/mot_198687_ju_716/mot_198687_ju_716-004.pdf"/>
          <p xml:id="i-5m9eifw4sqjA84joQS6Jzv">
            gotab Stockholm 1987 12296
          </p>
        </div>
      </div>
    </body>
  </text>
</TEI>
