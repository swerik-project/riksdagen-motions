<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-UbU-00347">
  <teiHeader>
    <fileDesc>
      <titleStmt>
        <title>Högskola med hög kvalitet</title>
        <author corresp="i-nX9ipUS8FhkbQHkWWytwf">av Ulf Nilsson m.fl. (fp, m, kd, c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Högskola med hög kvalitet</title>
          <idno type="rdwebb">GT02Ub347</idno>
          <rs type="number">Ub347</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GT02Ub347/text</ref>
          <ref type="dokument_url_html">http://data.riksdagen.se/dokument/GT02Ub347</ref>
          <ref type="dokumentstatus_url_xml">http://data.riksdagen.se/dokumentstatus/GT02Ub347</ref>
          <ref type="doc">http://data.riksdagen.se/fil/7145A067-C45D-4826-8C7F-40B079B7C68A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-nX9ipUS8FhkbQHkWWytwf</idno>
            <name>Ulf Nilsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-BUsYTbnmyQrtHXSA2gEp9T</idno>
            <name>Torsten Lindström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-XxqQtZTdHUTphXEbUJ35Ss</idno>
            <name>Håkan Larsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HhUFmesEDy2Gao4V9m1F4N" type="signed"/>
        <correspContext corresp="i-HhUFmesEDy2Gao4V9m1F4N">
          <note type="signatory" corresp="i-nX9ipUS8FhkbQHkWWytwf"/>
          <note type="signatory" corresp="i-Q6uWG1k3pbJio9CebNs3Cz"/>
          <note type="signatory" corresp="i-BUsYTbnmyQrtHXSA2gEp9T"/>
          <note type="signatory" corresp="i-XxqQtZTdHUTphXEbUJ35Ss"/>
        </correspContext>
        <correspAction xml:id="i-5GYeaTgTz5aM2KLjqA8avR" type="referral">
          <date when="2005-10-13"/>
        </correspAction>
        <correspAction xml:id="i-ChoSFhUpsergvW6QZTyHwd" type="dismissal">
          <date when="2005-10-13"/>
        </correspAction>
        <correspAction xml:id="i-F5XoKA5a6aGaJuiPkKSjFv" type="submission">
          <date when="2005-10-05"/>
        </correspAction>
        <correspAction xml:id="i-eUqhZhuoBBa5Arnk25NsC" type="assigned"/>
        <correspContext corresp="i-eUqhZhuoBBa5Arnk25NsC">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_Ub_347/mot_200506_Ub_347-0001.pdf"/>
      <div xml:id="i-SFPPtPpRPKSXk5NMe6Rjpq" type="motHeader">
        <div xml:id="i-XRgQm6KCRH2kYDhjvJcCTT" type="motTitle"/>
        <div xml:id="i-7R1GZwFEiorY2JUpD1bkwz" type="motSubmissionInfo"/>
      </div>
      <div xml:id="i-7DxjGaYYyCi16GbEV6vQZY" type="motBody">
        <div xml:id="i-YUGucAma4Ezidh7cDCVMTB">
          <p xml:id="i-WgDQk9MNUw8ZsGj8uvPU9W">
            2005/06 mnr: Ub347 pnr: -fp170
          </p>
          <p xml:id="i-SkwcvvwLAZTyaRd1eu1SqP">
            Motion till riksdagen 2005/06:Ub347
          </p>
          <p xml:id="i-XvzXmQ9gWG5Vs5F48Y1g4B">
            av Ulf Nilsson m.fl. (fp, m, kd, c)
          </p>
          <p xml:id="i-KYdXLo7Q2Msty4LWjqbA49">
            Högskola med hög kvalitet
          </p>
          <p xml:id="i-WPdSPkv2dKBJN3JkoGYVBv">
            Sammanfattning
          </p>
          <p xml:id="i-PZtpPKaP5n4zaT1q8YXswH">
            Allians för Sverige — Moderaterna, Folkpartiet liberalerna, Kristdemokraterna
            och Centerpartiet — ger i denna motion sin syn på den högre utbildningens
            uppgifter och presenterar en rad åtgärder som vi vill genomföra
            under nästa mandatperiod. Det övergripande målet för alliansens
            högskolepolitik är att förbättra kvaliteten i den högre utbildningen
            för att skapa en högre utbildning i världsklass. Fler utbildningsplatser
            måste därför åtföljas av en resursförstärkning, som gör det möjligt
            för lärosätena att upprätthålla kvaliteten. Allians för Sverige
            vill främja den högre utbildningen i Sverige. Våra mål för den
            högre utbildningen är:
          </p>
          <p xml:id="i-6bGB7SNzNKGT8FKLUJigBZ">
            - att garantera förutsättningarna för en högre utbildning i världsklass
            - att garantera den högre utbildningens och forskningens frihet
            - — att skapa förutsättningar för utveckling och bibehållande
            av starka och självständiga lärosäten - att fokusera på kvalitet
            i den högre utbildningen - — att ge lärosätena och studenterna
            goda förutsättningar för internationellt samarbete och utbyte
          </p>
          <p xml:id="i-Gx2yLv6sDs2waM1ZAZpSgV">
            Allians för Sverige vill uppnå detta genom en rad åtgärder under
            åren 2006- 2010, vilka sammanfattas i det följande:
          </p>
          <p xml:id="i-C8QQmUkBTNczSBjJtWyBZV">
            - Vi vill att vid dimensioneringen hänsyn ska tas till studenternas
            val av utbildning, till samhällets behov samt till att kvaliteten
            säkras. Fler platser till högskolan måste åtföljas av de resurser
            som krävs för att kvaliteten ska bibehållas. - &gt; Vi vill minska
            den sociala snedrekryteringen. - Vi vill se över resurstilldelningssystemet
            till den högre utbildningen så att det i högre utsträckning tar
            hänsyn till studenternas val samt utbildningens kvalitet. - Vi
            vill avpolitisera universitets- och högskolestyrelserna och öka
            lärosätenas frihet att själva råda över verksamheten.
          </p>
          <pb facs="riksdagen-motions-pdf/data/200506/mot_200506_Ub_347/mot_200506_Ub_347-0002.pdf"/>
          <p xml:id="i-FkamTrrpMwfjSmG5Sq61YB">
            2005/06:Ub347
          </p>
          <p xml:id="i-Ei7ssqbHAdsLTHpx3EhxGL">
            Innehållsförteckning
          </p>
          <p xml:id="i-XHgLo7aqMgoFnx1VXFtC14">
            SANS SON 500 DRA SR RR 1 nnehållsförteckning......... Förslag
            till riksdagsbeslut. nledning, Den högre utbildningens uppgift
            Personlig utveckling och bildnin; Samhällets och arbetsmarknadens
            behov.... Samverkan med det omgivande samhället.. ormer och värderingar...
            Jämlikhet och jämställdhe: Rekrytering...........ssssss0 Självständiga
            akademier Kvalitet i den högre utbildningen Eftergymnasial yrkesutbildning.
            Dimensionering av den högre utbildningen. Resurstilldelning till
            högre utbildning..... Lärosätenas självständighet och integritet
            Stiftelsehögskolor.
          </p>
          <p xml:id="i-WTVv2uzZn1HMHesqnCeY2q">
            DOONNYRPARVNURPRPWWN
          </p>
          <pb facs="riksdagen-motions-pdf/data/200506/mot_200506_Ub_347/mot_200506_Ub_347-0003.pdf"/>
          <p xml:id="i-NwmzovjCfqq4JvMUcjCrAv">
            Förslag till riksdagsbeslut
          </p>
          <p xml:id="i-KAGbY3JLQgARYZoMBuasW9">
            1. Riksdagen tillkännager för regeringen som sin mening vad i
            motionen anförs om den högre utbildningens uppgift. 2. Riksdagen
            tillkännager för regeringen som sin mening vad i motionen anförs
            om personlig utveckling och bildning. 3. Riksdagen tillkännager
            för regeringen som sin mening vad i motionen anförs om samverkan
            med det omgivande samhället. 4. Riksdagen tillkännager för regeringen
            som sin mening vad i motionen anförs om normer och värderingar.
            5. Riksdagen tillkännager för regeringen som sin mening vad i
            motionen anförs om jämlikhet och jämställdhet. 6. Riksdagen tillkännager
            för regeringen som sin mening vad i motionen anförs om rekrytering.
            7. Riksdagen tillkännager för regeringen som sin mening vad i
            motionen anförs om självständiga akademier. 8. Riksdagen tillkännager
            för regeringen som sin mening vad i motionen anförs om kvalitet
            i den högre utbildningen. 9. Riksdagen tillkännager för regeringen
            som sin mening vad i motionen anförs om eftergymnasial yrkesutbildning.
            10. Riksdagen tillkännager för regeringen som sin mening vad i
            motionen anförs om dimensionering av den högre utbildningen. 11.
            Riksdagen tillkännager för regeringen som sin mening vad i motionen
            anförs om resurstilldelning till högre utbildning. 12. Riksdagen
            tillkännager för regeringen som sin mening vad i motionen anförs
            om stiftelsehögskolor.
          </p>
          <p xml:id="i-JHXMKBTvc5nWf2y5zLnviH">
            Inledning
          </p>
          <p xml:id="i-W5NjefEMH7de25Wpu4mVUy">
            Kunskap är central för människans personliga växt, för social
            och kulturell utveckling, för ekonomisk tillväxt, välstånd och
            internationell konkurrens. Utvecklingskraft beror på hur väl folk
            och nationer förmår att stimulera och tillvarata den enskildes
            lärande och kunnande. Ett kunskapssamhälle fordrar specifika villkor
            för att vara långsiktigt hållbart, flexibelt och nyskapande. För
            att vi i Sverige ska kunna skapa regional och nationell utveckling
            och klara den internationella konkurrensen måste vi ha ett utbildningssystem
            av högsta kvalitet. Det gäller alla nivåer — från förskolan till
            den högre utbildningen. Sådan är inte situationen i dag. Kvaliteten
            i utbildningen behöver förbättras kraftigt både i skolan och i
            den högre utbildningen. De fyra borgerliga partierna (Allians
            för Sverige) har i en gemensam motion, med anledning av regeringens
            proposition ”Ny värld — ny högskola” (prop. 2004/05:162), behandlat
            den högre utbildningens internationalisering med en ny utbildnings-
            och examensstruktur i anslutning = till Bolognaprocessen samt
            regler för tillträde till högre utbildning.
          </p>
          <p xml:id="i-Niv9mG24tquDncuYd5BFYT">
            2005/06:Ub347
          </p>
          <pb facs="riksdagen-motions-pdf/data/200506/mot_200506_Ub_347/mot_200506_Ub_347-0004.pdf"/>
          <p xml:id="i-CpWj9vhZFjVdwqcfDfYTGx">
            2005/06:Ub347
          </p>
          <p xml:id="i-RGMvfAK5Trn1y2N5xy8fZg">
            I denna motion, som också väcks av de fyra borgerliga partierna
            gemensamt (Allians för Sverige), behandlar vi andra frågor som
            är väsentliga för kvaliteten i den högre utbildningen, bla. dimensionering
            och resurstilldelning. Vi ger också inledningsvis vår syn på den
            högre utbildningens uppgift.
          </p>
          <p xml:id="i-B1v8p1rdaiLymDZVkF3WQz">
            Den högre utbildningens uppgift
          </p>
          <p xml:id="i-XbrejQj7EfZSPhM5BLx5vV">
            Det övergripande målet för den högskolepolitik som Allians för
            Sverige vill föra är att förbättra kvaliteten i den högre utbildningen.
            Antalet studenter vid universitet och högskolor har ökat kraftigt
            under den senaste tioårsperioden, vilket är positivt. I dag finns
            minst ett lärosäte för högre utbildning i varje län. Allians för
            Sverige slår vakt om den ökade bredd som utbyggnaden har inneburit
            i fråga om grundutbildning och forskning över hela landet. Dimensioneringen
            av den högre utbildningen kan dock inte ses isolerat från kvalitetsaspekterna.
            Fler utbildningsplatser måste åtföljas av en resursförstärkning
            till grund- och forskarutbildning som gör det möjligt för lärosätena
            att upprätthålla kvaliteten i utbildningen. Det har regeringen
            inte tagit hänsyn till. Högskolorna och universiteten har dessutom
            varit tvungna att i allt högre utsträckning reparera de bristande
            förkunskaper hos studenterna som har blivit följden av att skolkvaliteten
            brustit. För detta har lärosätena inte heller kompenserats. Därutöver
            tillkommer att lärosätena inte fullt ut fått täckning för ökade
            löne- och hyreskostnader. Beräkningar som gjorts av bl.a. SULF
            visar, att anslagen till grundutbildningen under de senaste sex
            sju åren urholkats med 20-25 procent. Det har lett till en kvalitetssänkning
            i den högre utbildningen. Alliansen vill nu bryta denna trend
            och förbättra kvaliteten som första prioritet. Hur det ska ske,
            återkommer vi till längre fram i denna motion. En inriktning bör
            vara att skapa en bättre koppling mellan grundutbildningen och
            forskningen och forskarutbildningen, så att grundutbildningen
            får vetenskaplig förankring.
          </p>
          <p xml:id="i-QqkzZRUYtKyQC5JtWQy7iM">
            Personlig utveckling och bildning
          </p>
          <p xml:id="i-QF6fS5vBpTndUaPgdDagTR">
            Att studera på högskolenivå innebär en stor investering inte
            bara för samhället utan även för den enskilda studenten. Förutom
            goda förkunskaper är studentens motivation en avgörande faktor
            för att nå studieframgång. Alliansen anser därför, att den enskilda
            studentens nyfikenhet och kunskapssökande ska stå i centrum för
            den högre utbildningens inriktning och dimensionering. Kunskap
            har ett värde i sig, och förmedlingen och utvecklingen av kunskap
            kan inte alltid mätas enbart i kortsiktiga nyttotermer. En politik
            för kunskapsbyggande ska utgå från den enskildes personliga
          </p>
          <pb facs="riksdagen-motions-pdf/data/200506/mot_200506_Ub_347/mot_200506_Ub_347-0005.pdf"/>
          <p xml:id="i-BGTULA2wioksXfNCxA8s5E">
            drömmar, önskemål och krav. Alla ska ha frihet att välja sin
            framtid. Därigenom ökar motivationen, som är en förutsättning
            för goda resultat. Den högre utbildningen ska bidra till studenternas
            personliga utveckling, samhällsengagemang och kritiska tänkande.
            All högre utbildning ska vara av sådan bredd och ge både historiska
            och filosofiska perspektiv på kunskapsutvecklingen, så att den
            bidrar till individernas personliga utveckling, vidsynthet och
            bildning. Den högre utbildningen ska bygga vidare på den kunskap
            som gymnasieskolan ska ge och främja individernas förmåga till
            ett vetenskapligt förhållningssätt.
          </p>
          <p xml:id="i-SYdPKkbT18YdffTwHjyhqg">
            Samhällets och arbetsmarknadens behov
          </p>
          <p xml:id="i-2URZ1h6BvWcGEfLqYX9SNB">
            Den högre utbildningen måste också tillgodose samhällets och
            arbetsmarknadens behov av akademiskt utbildade personer inom viktiga
            samhällsfunktioner, t.ex. lärare, sjuksköterskor, ingenjörer etc.
            Om det uppstår bristsituationer, t.ex. till följd av stora pensionsavgångar,
            finns det en risk att viktiga samhällsfunktioner inte kan upprätthållas.
            Sverige är beroende av välutbildad arbetskraft för att klara den
            internationella konkurrensen och skapa ekonomisk tillväxt och
            ökat välstånd. En högre utbildning av internationellt konkurrenskraftig
            kvalitet bidrar till välutbildad arbetskraft och lägger grunden
            för framtidens forskning och utveckling. Klarar Sverige inte av
            detta, dras de långsiktiga förutsättningarna för tillväxt och
            ökat välstånd undan.
          </p>
          <p xml:id="i-E18zJuxur4sYHrANeFVPd8">
            Samverkan med det omgivande samhället
          </p>
          <p xml:id="i-Rsv9MHyWWtsK2tih4yQrPu">
            Sedan några år är högskolans tredje uppgift, dvs. samverkan med
            det omgivande samhället, inskriven i högskolelagen. Det handlar
            dels om att arbeta framgångsrikt med att utveckla ny kunskap tillsammans
            med näringsliv och offentlig sektor, dels om att föra ut resultaten
            av forskning och utbildning till allmänheten. Det handlar också
            om att i samspel med arbetsmarknaden utforma nya utbildningar
            och ge studenterna möjligheter = till omvärldskontakter under
            utbildningstiden. För att utveckla en regions konkurrenskraft
            är ett väl fungerande samarbete mellan näringsliv, offentlig sektor
            och akademi av stor betydelse. Allians för Sverige ser positivt
            på att universitet och högskolor i högre utsträckning än tidigare
            blir aktiva medspelare i den regionala utvecklingen. I ett nära
            samspel med näringsliv och offentlig sektor blir akademin en viktig
            resurs för att stärka regionens konkurrenskraft i en alltmer globaliserad
            ekonomi.
          </p>
          <p xml:id="i-78JHagfuyT3fVRTKyVg5Fq">
            2005/06:Ub347
          </p>
          <pb facs="riksdagen-motions-pdf/data/200506/mot_200506_Ub_347/mot_200506_Ub_347-0006.pdf"/>
          <p xml:id="i-CB3C7HF5F998spQJGsqiuF">
            2005/06:Ub347
          </p>
          <p xml:id="i-TyPXEsohhJ73AWccFSzHQf">
            Normer och värderingar
          </p>
          <p xml:id="i-8foWfcz4dNfBAWtddDQPcr">
            Kunskaps- och informationssamhället ställer höga krav på människors
            etiska medvetenhet och förmåga att identifiera, bearbeta och ta
            ställning i etiska frågor utifrån en helhetssyn. Den vetenskapliga
            verksamheten behöver ha etiska ramar, som läggs fast utifrån en
            levande etisk diskussion. Den högre utbildningen måste — liksom
            grund- och gymnasieskolan — genomsyras av de grundläggande värderingar
            som samhället byggts upp utifrån. Dessa värderingar är en förutsättning
            för ett demokratiskt, tolerant och öppet klimat med mångfald i
            kunskapsutvecklingen. Dessa gemensamma värden har alla som arbetar
            i den högre utbildningen ett ansvar att förmedla och förankra.
          </p>
          <p xml:id="i-V98H3EWQGSVYHH6qBHBiC4">
            Jämlikhet och jämställdhet
          </p>
          <p xml:id="i-2RiK327kSbPTssMh2Gf2U7">
            Alliansens mål är ett samhälle, där alla individer ges likvärdiga
            möjligheter att förverkliga sina livsprojekt. Vi vill se en högre
            utbildning där individen och individens kunskaper sätts i centrum
            och där grupptillhörighet är sekundärt. Likhet inför lagen är
            den väg till verklig jämlikhet och jämställdhet som vi förordar.
            Varken negativ eller positiv särbehandling kan tolereras. Den
            socialdemokratiska regeringen har på många sätt misslyckats med
            att uppnå verklig jämlikhet och jämställdhet. Alliansen vill avlägsna
            strukturer som förhindrar en utveckling mot jämlikhet och jämställdhet
            inom den högre utbildningen. En stor del av det praktiska jämställdhetsarbetet
            måste bedrivas på varje separat arbetsplats inom högskolan — den
            enskilda institutionen. Det är där grunden läggs för jämlika villkor
            för kvinnor och män i utbildningens vardag.
          </p>
          <p xml:id="i-8Hd6XTQuJskmUfaZwQ11Bo">
            Rekrytering
          </p>
          <p xml:id="i-UMXCeZxQWcSoPMsjtLA32m">
            Allians för Sverige anser, att högre utbildning ska vara öppen
            för alla, som har intresse och förutsättningar för sådan utbildning.
            Den bör dessutom vara lättillgänglig genom direktutbildning vid
            lärosätena eller per distans. Distansutbildning ökar tillgängligheten
            till högre utbildning. Det gäller särskilt för människor som av
            familje- eller arbetsmarknadsskäl inte har möjlighet att flytta
            till en universitets- eller högskoleort. Möjlighet att läsa högskolekurser
            på distans har en central betydelse för att förverkliga visionen
            om det livslånga lärandet. Utbildningen ska också vara kostnadsfri
            för EES- medborgare och studenter från andra utländska universitet
            med vilka svenska universitet och högskolor har samarbetsavtal.
            Alliansen anser vidare, att den sociala snedrekryteringen till
            högre utbildning även fortsättningsvis med kraft måste motverkas.
            Tyvärr finns det inga enkla och snabba lösningar för att åstadkomma
            detta, vilket regeringen
          </p>
          <pb facs="riksdagen-motions-pdf/data/200506/mot_200506_Ub_347/mot_200506_Ub_347-0007.pdf"/>
          <p xml:id="i-B9ivoERCudsPQozusLENC5">
            låter påskina. Högre kvalitet i grund- och gymnasieskolan är
            grundläggande. Faddrar och goda förebilder för att stödja rekrytering
            från icke traditionellt akademiska miljöer bör användas. Informationen
            i skola och högskola om utbildningsinriktningar och arbetsmarknadsutsikter
            inom olika yrken som kräver högre utbildning bör förbättras.
          </p>
          <p xml:id="i-MRYSpw8aqYy9oEqSQkWtTf">
            Självständiga akademier
          </p>
          <p xml:id="i-98mf6N2AJCnwYq6PPjep1Q">
            Självständiga högskolor och universitet utgör grunden för en
            sund demokrati, eftersom de bidrar med en fristående samhällskritik
            och en självständig kunskapsproduktion. Om inte samhällets medborgare
            kan tillgodogöra sig oberoende och relevanta kunskaper för sina
            beslut, sätts den demokratiska processen ur spel. Men för att
            lärosätena ska vara trovärdiga i sin granskning av samhället krävs
            att de är oberoende från statsmakten. För att öka lärosätenas
            självständighet vill alliansen minska den politiska styrningen
            av den högre utbildningen. Exempelvis vill vi avpolitisera högskolestyrelserna.
            Lärosätena måste få ökat inflytande över både utbildningen och
            rekryteringen. Därigenom får de möjlighet att profilera sig, och
            det skapas större bredd och ökad mångfald av utbildningar, vilket
            är till gagn både för studenterna och för samhället. Lärosätena
            får också möjlighet att koncentrera sig på utbildningar, där de
            har hög kompetens och kan konkurrera om studenterna. Därmed kan
            universitet och högskolor skapa spetsutbildningar av hög kvalitet.
          </p>
          <p xml:id="i-N9umX9cLVE7fT2ufLaadxy">
            Kvalitet i den högre utbildningen
          </p>
          <p xml:id="i-BZ8QxJTvf4tJKDUcFDQjp5">
            Allians för Sverige anser, att politiken nu måste fokusera på
            kvalitetsförbättringar i den högre utbildningen. En kvantitativ
            utbyggnad av den högre utbildningen får inte ske på bekostnad
            av kvaliteten. Vi vill i stället satsa på att utveckla och öka
            andra eftergymnasiala utbildningar. I den proposition som regeringen
            presenterat finns inga konkreta förslag till kvalitetsförbättringar.
            Visserligen ingår i internationaliseringen av utbildningen också
            ett kvalitetssäkringssystem. Inte minst kommer jämförelsen av
            de svenska lärosätenas utbildning med utbildningar i andra länder
            att medföra press på lärosätena att upprätthålla hög kvalitet
            för att kunna konkurrera om studenter och forskningsresurser.
            Den högre utbildningen har expanderat kraftigt under de senaste
            15 åren. Nya högskolor har byggts upp, och antalet studenter har
            fördubblats. Genom denna utbyggnad har betydligt fler människor
            än tidigare kunnat skaffa sig en akademisk utbildning eller fortbildning
            på akademisk nivå. Detta är en positiv utveckling, men det har
            skett till priset av en försämrad kvalitet. Målen har i alltför
            stor utsträckning varit ensidigt kvantitativa, t.ex. att 50 920
            av en årskull ska påbörja en högskoleutbildning före 25 års ålder.
            Resurserna har också i
          </p>
          <p xml:id="i-LjriToc4r52m84CPbeDY4f">
            2005/06:Ub347
          </p>
          <pb facs="riksdagen-motions-pdf/data/200506/mot_200506_Ub_347/mot_200506_Ub_347-0008.pdf"/>
          <p xml:id="i-Rg41RjjG5XW4yL3pf8aB9Z">
            2005/06:Ub347
          </p>
          <p xml:id="i-WmT7RU4TUFVcpbfBvrCwfg">
            alltför hög grad knutits till antalet studenter och genomströmningen,
            dvs. antalet producerade poäng och examina. Högskoleverket har
            i sina granskningar av grundutbildningen vid universitet och högskolor
            pekat på kvalitetsbrister både inom olika ämnesområden och vid
            olika lärosäten. Även utländska bedömare har konstaterat, att
            de svenska akademiska grundutbildningarna är både kortare och
            grundare än motsvarande utbildningar i andra länder. Det finns
            säkerligen flera orsaker till den sjunkande kvaliteten, exempelvis
            öljande: Brister i grundskola och gymnasieskola medför, att studenterna
            har allt sämre förkunskaper. Högskolorna måste därför använda
            en del av sina resurser till att reparera dessa brister, t.ex.
            genom att anordna preparandkurser. Alltfler högskolor har tvingats
            anordna nybörjarkurser i tyska, franska, spanska och italienska.
            Anslagen till grundutbildningen har under de senaste sex sju åren
            urholkats med ca 20926, vilket har lett till att den lärarledda
            undervisningen och handledningen minskat kraftigt. Andelen disputerade
            lärare har minskat kraftigt under senare år. Den naturliga kopplingen
            mellan grundutbildningen och forskningen har därmed reducerats.
            Det nuvarande resurssystemet gynnar kvantitet på bekostnad av
            valitet. Allians för Sverige anser, att förbättringar av den högre
            utbildningens :valitet nu måste få högsta prioritet, innan en
            fortsatt utbyggnad av grundutbildningen sker. De skärpta behörighets-
            och urvalskrav som vi öreslagit kommer säkerligen på sikt att
            höja kvaliteten i den högre utbildningen. Kurser som ges inom
            högskolan ska hålla akademisk standard, och enbart kurser som
            uppfyller akademisk standard ska ge akademiska poäng och ekonomiska
            resurser till lärosätet. Det betyder att rena
          </p>
          <p xml:id="i-KDSLktJyBwRRmAPNzPKrTh">
            nybörjarkurser i moderna språk samt repetitions- och preparandkurser,
            som är gymnasiala till innehållet, inte ska förekomma inom högre
            utbildning. De resurser som därigenom frigörs, ska kvarstanna
            inom högskoleväsendet och användas till att förstärka kvaliteten.
            Allians för Sverige anser, att lärartätheten i grundutbildningen
            måste öka igen för att möjliggöra bättre undervisning och ökad
            handledning. Vidare bör andelen disputerade lärare öka för att
            möjliggöra en undervisning och handledning av hög kvalitet. Det
            innebär att även forskarutbildningen måste byggas ut, såsom vi
            föreslagit i vår forskningsmotion. Kvaliteten i den högre utbildningen
            måste utvärderas kontinuerligt. Vi anser, att Högskoleverkets
            nuvarande uppdrag att kvalitetsgranska lärosätena och enskilda
            utbildningar bör utvidgas. En hög kvalitet på den högre utbildningen
            är avgörande för att Sverige ska kunna konkurrera på den globala
            kunskapsarenan. Svenska studenter ska vara internationellt konkurrenskraftiga,
            och Sverige måste kunna attrahera utländska studenter och forskare.
          </p>
          <pb facs="riksdagen-motions-pdf/data/200506/mot_200506_Ub_347/mot_200506_Ub_347-0009.pdf"/>
          <p xml:id="i-E8p6e7SdCLXR5aminfvAtd">
            Eftergymnasial yrkesutbildning
          </p>
          <p xml:id="i-g5Vgt5D9Q1pmqfAPJahA5">
            Allians för Sverige anser, att regeringens högskolepolitik har
            missgynnat Sverige. Målet att 50 260 av en årskull ska gå vidare
            till högskoleutbildning har ensidigt fokuserat på akademisk högskoleutbildning
            och teoretisk kunskap. Samtidigt som arbetslösheten ökar bland
            akademiker, finns det brist på yrkeskunniga experter, som kan
            möta företagens krav och utvecklingsbehov. Allians för Sverige
            vill därför satsa på att utveckla olika slag av eftergymnasiala
            yrkesutbildningar, t.ex. kvalificerad yrkesutbildning (KY), påbyggnadsutbildningar
            och kompletterande utbildningar. Om dessa yrkesutbildningar ges
            goda förutsättningar och får hög kvalitet, kan de bli ett reellt
            alternativ till akademiska utbildningar. Allians för Sverige anser
            det positivt med en hög akademisk utbildningsnivå i Sverige. Det
            behövs också andra kompetenser än enbart teoretiska akademiska
            kunskaper. Avgörande för yrkesutbildningens attraktivitet är att
            den svarar mot verkliga behov i samhället och arbetslivet. Därför
            måste den också utformas i samarbete med näringsliv och arbetsplatser,
            dels genom att en stor del av utbildningen är arbetsplatsförlagd,
            dels genom att det på ledningsnivå finns representanter från arbetslivet.
          </p>
          <p xml:id="i-7wLwhRheYdAf9kmuJUFq6s">
            Dimensionering av den högre utbildningen
          </p>
          <p xml:id="i-P8jb5KaNSpCtBvEf55YhUW">
            Det finns ett dilemma vid dimensionering av den högre utbildningen.
            Till vissa utbildningar finns det betydligt fler sökande än det
            finns platser, t.ex. läkarutbildningen, = psykologutbildningen
            och vissa media- och journalistutbildningar. Samtidigt finns det
            lediga platser vid andra utbildningar, t.ex. vissa tekniska och
            naturvetenskapliga utbildningar. Just nu är arbetslösheten bland
            akademiker rekordhög, 62 300 med minst tvåårig högskoleutbildning
            är arbetslösa. Ändå föreslår regeringen och samarbetspartierna
            en ökning av antalet högskoleplatser med 3 500 under det kommande
            läsåret utan hänvisning till hur kvaliteten påverkas av en sådan
            kraftig expansion. Allians för Sverige anser, att man vid dimensioneringen
            av den högre utbildningen måste ta hänsyn till studenternas val
            av utbildning, till samhällets och arbetsmarknadens behov samt
            till att kvaliteten på utbildningen säkras. I framtiden måste
            det också finnas en beredskap att möta de demografiska utmaningarna.
            Lärosätenas dimensionering måste ha en sådan flexibilitet att
            antalet utbildningsplatser kan öka, när söktrycket av demografiska
            skäl är stort och minska, när söktrycket går ner. En sådan flexibel
            dimensionering måste vara finansierad och inte medföra sänkt kvalitet.
            Studenternas val av utbildning och lärosäte ska väga tungt vid
            beslut om dimensionering av olika utbildningar. Studenter som
            kommer in på sitt förstahandsval är vanligen starkt motiverade
            och har bättre förutsättningar att
          </p>
          <p xml:id="i-FD9Ca83yYwhYBs41A3xE25">
            2005/06:Ub347
          </p>
          <pb facs="riksdagen-motions-pdf/data/200506/mot_200506_Ub_347/mot_200506_Ub_347-0010.pdf"/>
          <p xml:id="i-RmWjDdggjtahApPWwydYRf">
            2005/06:Ub347
          </p>
          <p xml:id="i-Re87JtzLEH8N6YRxFJp9wa">
            10
          </p>
          <p xml:id="i-Rzv8uDqkfS5h1nYCwt9Pvf">
            fullfölja den utbildning som de antagits till. Kunskap och utbildning
            har ett värde i sig, välutbildade människor skapar i stor utsträckning
            sin egen efterfrågan. Allians för Sverige anser därför, att det
            bör vara möjligt att öka resurstilldelningen till ett lärosäte,
            som många studenter söker sig till, om man samtidigt kan minska
            resursstilldelningen till andra lärosäten, som har färre sökande.
            Detta bör ske inom en oförändrad totalram. Även samhällets och
            arbetsmarknadens behov av vissa yrkeskategorier, t.ex. lärare
            och sjuksköterskor, måste beaktas vid beslut om dimensionering.
            Oavsett hur många utbildningsplatser som finns tillgängliga, kommer
            det att uppstå brist på utbildade inom yrket, om det inte finns
            tillräcklig efterfrågan på sådan utbildning. I en sådan situation
            hjälper det inte att regeringen sätter upp mål för antalet helårsstuderande.
            Detta har regeringen prövat inom t.ex. områdena naturvetenskap
            och teknik, med ekonomiska problem som följd för många lärosäten.
            Resursutredningen (2005:48) anser därför att denna typ av mål
            bör avskaffas. Allians för Sverige håller med om detta och föreslår,
            att målen för antalet helårsstuderande avskaffas. Vi anser att
            ett viktigt verktyg måste vara en hög kvalitet i studie- och yrkesvägledningen
            i gymnasieskolan och högskolan, så «att studenterna ges information
            om arbetsmarknadsutsikterna inom olika yrken. Universitet och
            högskolor måste också aktivt informera om olika utbildningar och
            utveckla ett bättre samarbete med gymnasieskolan.
          </p>
          <p xml:id="i-e82XeffJiCkCSg4MZNVQf">
            Resurstilldelning till högre utbildning
          </p>
          <p xml:id="i-Ze7RjeApRjauRJ5SZC8cv">
            Dessutom behöver resurstilldelningssystemet vara konstruerat
            på ett sätt som tillåter lärosätena viss flexibilitet i utbildningsutbudets
            sammansättning. Redan idag har lärosätena en god inblick i vilka
            yrken det förväntas uppstå brist inom och den lokala arbetsmarknadens
            behov. I lärosätenas remissvar till Resursutredningen (SOU 2005:58)
            uppges dock av många, att det inte finns ekonomiska incitament
            i det nuvarande systemet för att anpassa utbildningsutbudet. Tvärtom
            uppfattas systemet premiera enbart den löpande verksamheten. I
            Resursutredningen föreslås — i linje med vad flera lärosäten anser
            — att en ny, mindre del i resurstilldelningssystemet bör införas
            som ger stabilare ekonomiska förutsättningar för lärosätena. En
            fördel med en sådan s.k. grundersättning är att såväl situationer
            med plötsligt vikande studentunderlag som behov av en snabb expansion
            av grundutbildningen kan hanteras på ett bättre sätt. Risken för
            lärosätena med att förändra utbildningsutbudets sammansättning
            blir inte lika stor som i dagens system. Det underlättar för lärosätena
            att profilera sig och att anpassa utbudet av platser till arbetsmarknadens
            mer långsiktiga behov. Ett annat problem i dagens resurstilldelningssystem
            är att takbeloppen begränsar lärosätenas möjlighet att tillhandahålla
            utbildningsplatser efter studenternas efterfrågan och arbetsmarknadens
            behov. Flexibiliteten i dimensioneringen av den högre utbildningen
            bör därför öka för att möjliggöra omfördelning av resurser mellan
            olika lärosäten inom en oförändrad totalram.
          </p>
          <pb facs="riksdagen-motions-pdf/data/200506/mot_200506_Ub_347/mot_200506_Ub_347-0011.pdf"/>
          <p xml:id="i-SnRzfZY4Fsq8xR34oBq21X">
            Det nuvarande resurssystemet uppvisar många brister, bl.a. följande:
          </p>
          <p xml:id="i-Bq52vQGj45CRJXnDGSid8">
            - — Resurssystemet premierar kvantitet i stället för kvalitet.
            Lärosätena får resurser i förhållande till antalet studenter som
            antas och antalet examina, oavsett vilken utbildning som anordnas
            och vilken kvalitet som examina har. - — Resurssystemet premierar
            inte djup, eftersom ersättningen är lika hög för A- som för D-kurser.
            - — Resurssystemet tar inte hänsyn till utvärdering av kvalitet.
            - — Resurssystemet tar inte i tillräcklig utsträckning hänsyn
            till studenters val av utbildningsort.
          </p>
          <p xml:id="i-CJfUbTFDfT4R7FuE8sXbKd">
            Allians för Sverige anser därför att resurstilldelningssystemet
            för högre utbildning i grunden bör förändras. De förändringar
            som utredningen om resursfördelningssystemet föreslår är alldeles
            för obetydliga. Vi föreslår följande förändringar:
          </p>
          <p xml:id="i-H1skeHmBJGS8jEkcQ1WQBB">
            - Resurserna måste i högre grad följa studenternas val av lärosäte.
            - Den andel av högskolans anslag som fördelas på basis av hur
            många studenter som godkänts ska minska, eftersom det riskerar
            att leda till sänkta kvalitetskrav. - Kurser på C- och D-nivå
            ska ge högre ekonomisk ersättning till lärosätet än kurser på
            A- och B-nivån. Lärosätena ska därigenom stimuleras till att anordna
            mer krävande utbildningar. - En utvärdering av kvaliteten i lärosätenas
            resultat bör ligga till grund för resurstilldelningen. - En omfördelning
            av resurser mellan lärosäten bör underlättas.
          </p>
          <p xml:id="i-2Xsfb4Mb2xEbgaMV5gMEKY">
            Lärosätenas självständighet och integritet
          </p>
          <p xml:id="i-7JvAdFgZasEgUH2ktfCdjm">
            Allians för Sverige anser, att den högre utbildningen ska avpolitiseras
            för att garantera lärosätenas självständighet och integritet.
            Regeringens direkta inflytande över högskolestyrelser ska avskaffas.
            Ordföranden och ledamöterna i högskolestyrelserna ska utses av
            lärosätena själva. Bland ledamöterna ska det finnas allmänföreträdare,
            som kan komma från politiken, näringslivet eller ha annan kompetens,
            men dessa ska utses av lärosätena. Rektorn ska kunna var ordförande
            i högskolestyrelsen.
          </p>
          <p xml:id="i-3YPLwK62E7axsunj26FUFu">
            Stiftelsehögskolor
          </p>
          <p xml:id="i-SHxtYFAAY49Trqy2o2phkq">
            Mångfald är en god kraft för utveckling och variation och måste
            uppmuntras. Under den borgerliga regeringen i början av 1990-talet
            överfördes Chalmers tekniska högskola och Internationella handelshögskolan
            i Jönköping till fria stiftelser. Utvecklingen på de högskolor
            som blivit fristående stiftelser har
          </p>
          <p xml:id="i-KxH2NSGEHApYmCH7ge1F67">
            2005/06:Ub347
          </p>
          <p xml:id="i-Bor8S3LAsJvjM7VdUNSk3Z">
            21
          </p>
          <pb facs="riksdagen-motions-pdf/data/200506/mot_200506_Ub_347/mot_200506_Ub_347-0012.pdf"/>
          <p xml:id="i-9XsYKZ2LdvZMeAR9aWkEFC">
            2005/06:Ub347
          </p>
          <p xml:id="i-NCbwCrchj5FtNYxhNApEF9">
            12
          </p>
          <p xml:id="i-4gxNwkLUACUp9dCXF4YeY9">
            varit god. Båda utnyttjar friheten på det konstruktiva sätt som
            både studenterna och samhället har anledning att förvänta sig
            och uppskatta. Allians för Sverige anser, att fler lärosäten bör
            kunna blir fristående stiftelser. Vi vill därför pröva, vilka
            ytterligare lärosäten som kan vara lämpliga att driva i denna
            form.
          </p>
          <p xml:id="i-8LZGFtMaUyXtBpgfCzyzq7" type="date">
            Stockholm den 3 oktober 2005
          </p>
          <div xml:id="i-UjiatUSgznoZ7xrbNH6g2M" type="signatureBlock">
            <p xml:id="i-Ve165iqtvLaCy7kwoNNZ2a" who="i-nX9ipUS8FhkbQHkWWytwf" type="signature">
              Ulf Nilsson (fp)
            </p>
          </div>
          <p xml:id="i-FDydMwZ1AsYxqgTCb8m81F">
            Sten Tolgfors (m) Torsten Lindström (kd) Håkan Larsson (c)
          </p>
        </div>
      </div>
    </body>
  </text>
</TEI>
