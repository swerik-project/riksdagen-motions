<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__251/mot_1967__ak__251-001.pdf"/>
      <fw xml:id="i-SDibC1E2t6KwtViNJYXZsN">
        8 Motioner i Andra kammaren, nr 251 år 1967
      </fw>
      <div type="motHeader" xml:id="i-EDHWBheHT2ss4Xbq6vAyTS">
        <div type="motTitle" xml:id="i-8C2Xa2qkPAVSktsbRJh7WD"/>
        <div type="motSubmissionInfo" xml:id="i-C3pLDGfJYTN8v2scwwtMz5"/>
      </div>
      <div type="motBody" xml:id="i-XURAQYDuNJZ9MowSpwxo8B">
        <div xml:id="i-XzkR9rBgejdf2ayPf5Zs2q">
          <p xml:id="i-NgDghPa3fpDxU1NcsYuwSZ">
            Nr 251
          </p>
          <p xml:id="i-Hns7dLuGci6Sn4XwM2ngvP">
            Av herrar Gustavsson i Alvesta och Johansson i Växjö, om statligt
            stöd till s. k. håltimmeverksamhet i skolorna.
          </p>
          <p xml:id="i-V5juwBd8tVEAcsFEanRusU">
            De s. k. håltimmarna utgör ett påtagligt problem för många skolelever.
            Även om förekomsten av håltimmar varierar från skola till skola
            torde det vara svårt att helt undvika sådana. Genom att inte alla
            elever slutar skolan vid samma tidpunkt på dagen blir det inte
            sällan dessutom nödvändigt för dem som måste begagna sig av skolskjuts
            att vänta vid skolan så att kamrater som slutar senare också kan
            medfölja skjutsen. Det sistnämnda förhållandet har blivit allt-
            mer utbrett under senare år genom den centralisering av det obligatoriska
            skol- väsendet som har ägt rum. De som har hand om schemaläggningen
            måste givet- vis eftersträva att omfattningen av håltimmar och
            väntetimmar av här avsett slag blir så liten som möjligt. I den
            mån sådana ändå måste förekomma bör enligt vår uppfattning åtgärder
            vidtagas i syfte att aktivisera eleverna under den ifrågavarande
            tiden. Som det nu är har eleverna i allmänhet ingenstans att ta
            vägen under hål- timmarna. I de fall då någon form av uppehållsrum
            ställs till förfogande är det oftast fråga om stora och otrivsamma
            utrymmen, som inte ger förutsättningar för någon meningsfull sysselsättning.
            Följden blir lätt att ungdomarna uppe- håller sig på järnvägsstationer,
            vid kiosker, i varuhus eller liknande. Inte sällan medför anhopningen
            av skolungdom vid dessa inrättningar betydande olägen- heter för
            andra personer som uppehåller sig där. Än större anledning finns
            det emellertid att uppmärksamma den menliga inverkan på eleverna
            själva som den påtvungna passiviteten leder till. Enligt vår uppfattning
            är det mycket angeläget, att åtgärder vidtages så att eleverna
            får möjlighet att ägna sig åt mera organiserad verksamhet under
            hål- timmarna. Sålunda torde studieförbunden kunna göra en betydande
            insats på detta område, om de ges ekonomiska förutsättningar.
            Det måste anses ligga helt i linje med anvisningarna i läroplanen
            för grundskolan att studieförbunden engagerar sig i verksamhet
            av detta slag. Givetvis bör förbundens engagemang ske i samråd
            med vederbörande skola så att olämplig konkurrens kan undvikas.
            För att verksamhet av den här arten skall komma till stånd är
            det emellertid nödvändigt att det finns tillgång till lokaler.
            Det förefaller inte behövligt att föreskriva någon generell metod
            att tillgodose lokalbehovet. I vissa fall torde det hela kunna
            ordnas genom att lokaler hyres. Där andra möjligheter inte står
            till buds måste nybyggnad övervägas. Det är dock enligt vår uppfattning
            nödvän-
          </p>
          <pb facs="riksdagen-motions-pdf/data/1967/mot_1967__ak__251/mot_1967__ak__251-002.pdf"/>
          <fw xml:id="i-HGBfteePCqqhFutQGuPZZG">
            Motioner i Andra kammaren, nr 251 år 1967 9
          </fw>
          <p xml:id="i-Cc36Sknrj17LJooV5bPwtx">
            digt, att statsmedel ställes till förfogande för anskaffande
            av lokaler för här ifrågavarande ändamål. Vidare måste beaktas,
            att studieförbundens kostnader för håltimmeverksam- het inte kan
            täckas genom de statsbidrag som nu utgår till studiecirklar och
            studiegrupper. Bland annat måste man för att erhålla kvalificerade
            ledare kunna erbjuda skälig ersättning. Då statsbidrag för handledararvode
            utgår med blott tre fjärdedelar av kostnaderna blir de utgifter
            som studieförbunden åsamkas i sammanhanget alltför betungande.
            I och för sig skulle utgifterna kunna täckas genom kursavgifter,
            men erfarenhetsmässigt kan sägas, att en sådan ordning gör många
            elever tveksamma till deltagande i verksamheten. Enligt vår mening
            är en verksamhet under håltimmarna av så stor betydelse, att den
            bör ha ett sådant stöd av staten att studieförbunden inte själva
            skall behöva svara för kostnaderna. En utredning bör göras i syfte
            att få fram förslag till riktlinjer för ett sådant stöd. Med hänsyn
            till vad som ovan anförts hemställes, att riksdagen måtte i skrivelse
            till Kungl. Maj:t anhålla om skyndsam utredning och förslag beträffande
            statligt stöd för s.k. håltimmeverksamhet på i motionen anförda
            grunder.
          </p>
          <p xml:id="i-ECmxweV2rKa7wHW8TKCxEe">
            Stockholm den 24 januari 1967
          </p>
          <p xml:id="i-RxUEuP4yDhAknQNiSidryh">
            Rune Gustavsson (cp) Bertil Johansson (cp) i Alvesta i Växjö
          </p>
        </div>
      </div>
    </body>
  </text>
</TEI>
