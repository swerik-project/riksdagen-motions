<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SfU-01836">
  <teiHeader>
    <fileDesc>
      <titleStmt>
        <title>Ekonomisk trygghet vid sjukdom och funktionsnedsättning</title>
        <author corresp="i-VFaAexqzCaq9JmKCfc1WJ9">av Julia Kronlid m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:1836 av Julia Kronlid m.fl. (SD)</title>
          <idno type="rdwebb">H8021836</idno>
          <rs type="number">1836</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H8021836/text</ref>
          <ref type="dokument_url_html">http://data.riksdagen.se/dokument/H8021836</ref>
          <ref type="dokumentstatus_url_xml">http://data.riksdagen.se/dokumentstatus/H8021836</ref>
          <ref type="docx">http://data.riksdagen.se/fil/EFB2B863-89BB-4F31-8CAE-2998984BEC4D</ref>
          <ref type="pdf">http://data.riksdagen.se/fil/E0555B79-8C3C-4E98-842F-BBB87E0FC228</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Uq8cgRMrRNcxY3QYetppCT</idno>
            <name>Linda Lindberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-6ceKG6oPX1kT6SHqK6JSnq</idno>
            <name>Clara Aranda</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-MakV1EvC3LLnePpBXzwg5H</idno>
            <name>Jennie Åfeldt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7H4PDcMCMUzP6iinK28TBh</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Pvj2yjeXpLWrpGiecPXbkQ" type="signed"/>
        <correspContext corresp="i-Pvj2yjeXpLWrpGiecPXbkQ">
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-Uq8cgRMrRNcxY3QYetppCT"/>
          <note type="signatory" corresp="i-6ceKG6oPX1kT6SHqK6JSnq"/>
          <note type="signatory" corresp="i-MakV1EvC3LLnePpBXzwg5H"/>
          <note type="signatory" corresp="i-7H4PDcMCMUzP6iinK28TBh"/>
        </correspContext>
        <correspAction xml:id="i-GTeMyaC71crqxyAa4VYwwL" type="submitted">
          <date when="2020-10-02"/>
          <time when="16:20:55"/>
        </correspAction>
        <correspAction xml:id="i-DsxpqkSJsSvEroyCFFBy95" type="reviewed">
          <date when="2020-10-02"/>
          <time when="17:29:43"/>
        </correspAction>
        <correspAction xml:id="i-8NE2c2AE79CbRokiiBVnHL" type="referred">
          <date when="2020-10-14"/>
        </correspAction>
        <correspAction xml:id="i-LQoWfcwxPtpjLS3b2K6Kuw" type="assigned">
          <date when="2021-04-28"/>
          <time when="17:25:54"/>
        </correspAction>
        <correspContext corresp="i-LQoWfcwxPtpjLS3b2K6Kuw">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-GYPisMSxK715CTi8nTWFTZ" type="behandlas_i"/>
        <correspContext corresp="i-GYPisMSxK715CTi8nTWFTZ">
          <ref type="uppgift">2020/21:SfU1</ref>
          <ref type="ref_dok_id">H801SfU1</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU1</ref>
          <ref type="ref_dok_titel">Utgiftsområde 10 Ekonomisk trygghet vid sjukdom och funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QgcBPwzb3vmHExDBLNVWaL" type="behandlas_i"/>
        <correspContext corresp="i-QgcBPwzb3vmHExDBLNVWaL">
          <ref type="uppgift">2020/21:SfU17</ref>
          <ref type="ref_dok_id">H801SfU17</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU17</ref>
          <ref type="ref_dok_titel">Ekonomisk familjepolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7aHEHPsyW68n4Vvd726wHs" type="behandlas_i"/>
        <correspContext corresp="i-7aHEHPsyW68n4Vvd726wHs">
          <ref type="uppgift">2020/21:SfU21</ref>
          <ref type="ref_dok_id">H801SfU21</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU21</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:1836 av Julia Kronlid m.fl. (SD)
          Ekonomisk trygghet vid sjukdom och funktionsnedsättning
        </div>
      </div>
      <div type="motBody">
        <div xml:id="i-4TgwHLzoBBpHMt8rnjCcN1" type="TOC">
          <head xml:id="i-84QjTJsWBTjjse2f4kwFXe">
            Innehållsförteckning
          </head>
          <list>
            <item style="indent-level: 1">
              Förslag till riksdagsbeslut
            </item>
            <item style="indent-level: 1">
              En mer human sjukförsäkring
            </item>
            <item style="indent-level: 1">
              1 Högre kvalité i utredningar
            </item>
            <item style="indent-level: 1">
              2 Begreppet normalt förekommande arbete
            </item>
            <item style="indent-level: 1">
              3 Undantag vid tidsgränser
            </item>
            <item style="indent-level: 1">
              4 Humanare bedömning för pensionärer
            </item>
            <item style="indent-level: 1">
              5 Stärkta möjligheter till rehabiliteringsplan och rehabiliteringsersättning
            </item>
            <item style="indent-level: 1">
              6 Ökat stöd vid omställning
            </item>
            <item style="indent-level: 1">
              7 Höja taket för bostadstillägg för den med sjuk- och aktivitetsersättning
            </item>
            <item style="indent-level: 1">
              8 Återinför tillfällig sjukersättning
            </item>
            <item style="indent-level: 1">
              9 Stärk sjukersättningen
            </item>
            <item style="indent-level: 1">
              10 Skräddarsydd sjukskrivningsgrad
            </item>
            <item style="indent-level: 1">
              11 Flexibel sjukskrivning
            </item>
            <item style="indent-level: 1">
              12 Ökad kompetens och stärkt stöd vid psykisk ohälsa
            </item>
            <item style="indent-level: 1">
              13 Parlamentarisk kommitté
            </item>
            <item style="indent-level: 1">
              14 Det ska löna sig att arbeta
            </item>
            <item style="indent-level: 1">
              15 Studier som rehabilitering
            </item>
            <item style="indent-level: 1">
              16 Större möjligheter att prova ett nytt yrke
            </item>
            <item style="indent-level: 1">
              17 Stärkt skydd mot godtyckliga avslag
            </item>
            <item style="indent-level: 1">
              18 Förbättra skyddet av SGI
            </item>
            <item style="indent-level: 1">
              19 Inkludera hjälpbehov i ersättning till vuxna med funktionshinder
            </item>
            <item style="indent-level: 1">
              20 Justera den övre åldersgränsen för merkostnadsersättning
            </item>
            <item style="indent-level: 1">
              21 Vård av närstående – VAN
            </item>
            <item style="indent-level: 1">
              22 Utred bredare koordineringsinsats
            </item>
            <item style="indent-level: 1">
              23 Stoppa bidragsfusk
            </item>
          </list>
        </div>
        <div type="motProposal" subtype="förslag">
          <head xml:id="i-MeaoRoiB22WrNjHhqfyjS9">
            Förslag till riksdagsbeslut
          </head>
          <list style="ol">
            <item xml:id="i-BjcTt8JScF7gPiA2fH1Kqe">
              Riksdagen ställer sig bakom det som anförs i motionen om högre
              kvalitet på utredningar och tillkännager detta för regeringen.
            </item>
            <item xml:id="i-SfTLLEAmxq2dfTkqxRKPN1">
              Riksdagen ställer sig bakom det som anförs i motionen om förändrad
              prövning vid rehabiliteringskedjans dag 180 och tillkännager detta
              för regeringen.
            </item>
            <item xml:id="i-CdSUUDNq2WV3SMr3yveQeH">
              Riksdagen ställer sig bakom det som anförs i motionen om undantag
              för fortsatt sjukpenning och tillkännager detta för regeringen.
            </item>
            <item xml:id="i-P8GY8MQafCZMiCzJw2AkzL">
              Riksdagen ställer sig bakom det som anförs i motionen om en mer
              human prövning av arbetsförmåga för pensionärer och tillkännager
              detta för regeringen.
            </item>
            <item xml:id="i-Sh662DtyvSdSxzJMuBxTST">
              Riksdagen ställer sig bakom det som anförs i motionen om stärkta
              möjligheter till rehabiliteringsplan och rehabiliteringsersättning
              och tillkännager detta för regeringen.
            </item>
            <item xml:id="i-PW3J9ZvmJ5gmuGzbrkQyiP">
              Riksdagen ställer sig bakom det som anförs i motionen om att
              stärka stödet vid omställning och tillkännager detta för regeringen.
            </item>
            <item xml:id="i-NU3obGmAvMCjs8psJZDHLS">
              Riksdagen ställer sig bakom det som anförs i motionen om att
              höja taket i bostadstillägget och tillkännager detta för regeringen.
            </item>
            <item xml:id="i-7Q9tGGSrCzUzkpSyWpRyqF">
              Riksdagen ställer sig bakom det som anförs i motionen om att
              stärka sjukersättningen och tillkännager detta för regeringen.
            </item>
            <item xml:id="i-XSWePLSidyecVAkuV4BzYB">
              Riksdagen ställer sig bakom det som anförs i motionen om att
              införa möjligheten till tillfällig sjukersättning och tillkännager
              detta för regeringen.
            </item>
            <item xml:id="i-5juCXX3qGSATf6bAYuWaAC">
              Riksdagen ställer sig bakom det som anförs i motionen om att
              skräddarsy sjukskrivningsgraden och tillkännager detta för regeringen.
            </item>
            <item xml:id="i-KnJ3AHNnojLYKJnzR6bjvn">
              Riksdagen ställer sig bakom det som anförs i motionen om flexibel
              sjukskrivning och tillkännager detta för regeringen.
            </item>
            <item xml:id="i-Pf2kZwYBEZLeMrpJhJaFMm">
              Riksdagen ställer sig bakom det som anförs i motionen om ökad
              kompetens och stärkt stöd vid psykisk ohälsa och tillkännager
              detta för regeringen.
            </item>
            <item xml:id="i-Wj2mYfcjtVDxSNDoQQdKdP">
              Riksdagen ställer sig bakom det som anförs i motionen om en parlamentarisk
              kommitté och tillkännager detta för regeringen.
            </item>
            <item xml:id="i-BbgsNm3kKBJ8SF77kdFkJ">
              Riksdagen ställer sig bakom det som anförs i motionen om incitament
              att återgå i arbete och tillkännager detta för regeringen.
            </item>
            <item xml:id="i-VVcRfgy78cQC49ZSkNzV8Y">
              Riksdagen ställer sig bakom det som anförs i motionen om studier
              som rehabilitering och tillkännager detta för regeringen.
            </item>
            <item xml:id="i-MejvUzjSD3hPtkop3R7do8">
              Riksdagen ställer sig bakom det som anförs i motionen om större
              möjligheter att prova nytt yrke och tillkännager detta för regeringen.
            </item>
            <item xml:id="i-G3jUXrRcx885LdsHWLa7hQ">
              Riksdagen ställer sig bakom det som anförs i motionen om stärkt
              skydd mot godtyckliga avslag och tillkännager detta för regeringen.
            </item>
            <item xml:id="i-JLaF2E4KeDkz49mYNpZxBa">
              Riksdagen ställer sig bakom det som anförs i motionen om stärkt
              skydd av SGI och tillkännager detta för regeringen.
            </item>
            <item xml:id="i-TPR52Y9fqhFUggvVr1ZRKB">
              Riksdagen ställer sig bakom det som anförs i motionen om att
              inkludera hjälpbehov i ersättning till vuxna med funktionshinder
              och tillkännager detta för regeringen.
            </item>
            <item xml:id="i-SXwhHtJ7mLmAsUVhFuXMDs">
              Riksdagen ställer sig bakom det som anförs i motionen om att
              justera den övre åldersgränsen för ersättning till vuxna med funktionshinder
              och tillkännager detta för regeringen.
            </item>
            <item xml:id="i-VLyZTTBKPLVU7W9XR1FEuM">
              Riksdagen ställer sig bakom det som anförs i motionen om att
              utöka möjligheten till ersättning för vård av närstående och tillkännager
              detta för regeringen.
            </item>
            <item xml:id="i-KR6WYtacGrzEgXkQJhRnGt">
              Riksdagen ställer sig bakom det som anförs i motionen om bredare
              möjligheter till koordineringsinsatser och tillkännager detta
              för regeringen.
            </item>
            <item xml:id="i-NSjkiLjyWXjSXV9NWdsWb9">
              Riksdagen ställer sig bakom det som anförs i motionen om att
              utvärdera nuvarande koordineringsinsats och tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-aG3YGqHXkXUT7XQMELDwC" type="h1">
            En mer human sjukförsäkring
          </head>
          <p xml:id="i-GHrRgG7Mnk4X3SC76H3YhC">
            Vi ser med stor oro på den utveckling som skett inom sjukförsäkringen
            under både den förra och den nuvarande mandatperioden. Vi har
            berörts av många människoöden där sjuka kommit i kläm. Svårt sjuka
            som tvingas arbeta, människor som ser sina sjukdagar försvinna
            i väntan på vård och människor som fastnar i utanförskap trots
            önskan att arbeta eller studera.
          </p>
          <p xml:id="i-5aJHi5Gur9GsC7szuhGwLH">
            Sverigedemokraternas utgångspunkt är att den som är sjuk ska
            få bästa tänkbara re­habilitering och grundläggande ekonomisk
            trygghet. Den som har möjlighet att bli frisk ska få bästa tänkbara
            förutsättningar och incitament att återgå i arbete.
          </p>
          <p xml:id="i-Xv1UBRrbrgk99sdzav5BxW">
            Med en sjukförsäkring som sätter individens behov och möjligheter
            till rehabiliter­ing i centrum, där sjuka får hjälp att bli friska
            och friska får hjälp att komma i arbete, behövs ingen bortre tidsgräns.
            Sverigedemokraterna kommer inte att verka för återin­förandet
            av den bortre tidsgränsen. Istället föreslår vi stärkta möjligheter
            till rehabiliter­ing som inte upphör förrän den försäkrade kan
            återgå i arbete samt en ordning där ingen som är sjuk tvingas
            i arbete eller hänvisas till socialkontoret. Det är uppenbart
            att pro­blemen med omänskliga utförsäkringar har väldigt lite
            att göra med den bortre tidsgrän­sens vara eller icke vara. De
            flesta som utförsäkrats av den nuvarande regeringen hinner inte
            nå den tidigare bortre tidsgränsen på 914 dagar. De allvarliga
            bristerna i dagens reha­biliteringskedja måste åtgärdas. För varje
            individ som har en möjlighet till tillfrisknande måste det finnas
            en tydlig rehabiliteringsplan och för dem som är långvarigt sjuka
            behö­ver möjligheten att övergå till sjukersättning förenklas.
            Det är viktigt att det finns incita­ment och tydliga drivkrafter
            för omställning till arbete. Istället för hot om utförsäkring
            vill vi istället skapa en rad av förslag med positiva incitament
            för hur denna omställning ska gå till.
          </p>
          <head xml:id="i-JfVhwTcizk595NEmGst1Ac" type="h1">
            1 Högre kvalité i utredningar
          </head>
          <p xml:id="i-J8XE8LJDYQJqZPa7jERq9D">
            Idag saknas kvalité i uppgifterna runt personen som ansöker om
            sjukskrivning, och Försäkringskassan brister i sin roll som samordnare.
            Kontakten med försäkringstagaren sker oftast via mail och telefon.
            Personliga möten sker bara undantagsvis. Enligt en rap­port från
            Inspektionen för socialförsäkringen (ISF) (rapport 2017:9) håller
            inte bedöm­ningarna som görs i olika steg i rehabiliteringskedjan
            tillräckligt god kvalité. Kvalitets­bristerna beror till stor
            del på att ärendena saknar ett grundläggande utredningsarbete.
            Även regeringens utredning SOU 2020:6 lyfter fram att utredningarna
            som ligger ba­kom beslut om sjukpenning är bristfälliga. Det kan
            till exempel handla om att Försäk­ringskassan i högre grad behöver
            träffa den försäkrade och på ett strukturerat sätt gå igenom både
            hinder och möjligheter för återgång i arbete. Det bör finnas en
            bättre sam­ordning med Arbetsförmedlingens bedömning av personens
            arbetsförmåga. Sverige­demokraterna menar därför att det i utredningsarbetet
            måste finnas en regelbunden personlig kontakt med avstämningsmöten
            och kontrollstationer som involverar den enskilde, arbetsgivaren,
            hälso- och sjukvården samt Försäkringskassan. Idag hålls avstämningsmöten
            vid behov, men vi menar att regeringen behöver utreda om dessa
            behöver göras obligatoriska och hållas regelbundet. Detta både
            tidigt i rehabiliterings­kedjan och framför allt efter dag 365,
            så att människor inte lämnas utan ordentlig uppföljning och kontrollstationer.
          </p>
          <head xml:id="i-KCWmdtHAnCAC9iNMs1LPcX" type="h1">
            2 Begreppet normalt förekommande arbete
          </head>
          <p xml:id="i-GG7E81YjDdb6c5LbqYf5m">
            Efter dag 180 i dagens rehabiliteringskedja ska den försäkrade
            prövas mot arbete på hela arbetsmarknaden om det inte bedöms att
            denne kan återgå till tidigare arbete inom 365 dagar, eller om
            det anses oskäligt att pröva mot hela arbetsmarknaden. Vid dag
            180 har det skett många utförsäkringar och enligt en rapport från
            Inspektionen för socialförsäk­ringen (ISF) (rapport 2017:9) håller
            inte bedömningarna vid dag 90 och 180 i rehabili­teringskedjan
            tillräckligt god kvalité. Kvalitetsbristerna beror till stor del
            på att ärendena saknar ett grundläggande utredningsarbete. Mot
            bakgrund av detta ställer sig Sverige­demokraterna kritiska till
            dagens ordning där den som har sjukpenning förväntas helt byta
            yrke efter dag 180 och prövas mot normalt förekommande arbete.
            Detta har i prak­tiken inneburit att sjukskrivna prövas mot fiktiva
            fantasijobb samtidigt som personen inte bedöms som anställningsbar
            hos Arbetsförmedlingen.
          </p>
          <p xml:id="i-BDP9wvhJ4QoGMUjMeji8g8">
            Den 12 april 2018 beslutade regeringen att en särskild utredare
            skulle tillsättas för att se över regelverket kring sjukförsäkringen.
            Utredningen ”En trygg sjukförsäkring med människan i centrum”
            (SOU 2020:6) har resulterat i två delbetänkanden, ”Ingen regel
            utan undantag” samt ”En begriplig och trygg sjukförsäkring med
            plats för rehabiliter­ing”. Syftet var bland annat att utreda
            tolkningen av begreppet normalt förekommande arbete och nuvarande
            tidsgränser. Utredningen lyfter kritik mot Försäkringskassans
            restriktiva och snäva tolkningar. Det har också funnits en brist
            på förutsägbarhet i Försäkringskassans beslut då det har funnits
            för stort utrymme för egna tolkningar av lagtexten. Men det har
            också funnits regionala tillämpningar och lokala processer som
            har påverkat besluten. Detta har i slutändan drabbat den enskilde
            där många utförsäkrats samtidigt som de inte kunnat anställas
            vilket för många har resulterat i ekonomiskt svåra situationer.
            För att komma ifrån en del av problematiken föreslår utredningen
            att bedöm­ningen efter 180 dagar ska göras mot sådant angivet
            arbete som är normalt förekomman­de på arbetsmarknaden. Istället
            för fiktiva fantasijobb skulle då den sjukskrivne föreslås prövas
            mot en lista på yrkestitlar och arbetsbeskrivningar enligt Standard
            för svensk yrkesklassificering (SSYK). Detta skulle inte lösa
            hela problematiken och det finns fort­farande andra brister som
            behöver åtgärdas. Däremot skulle det vara ett steg på vägen för
            att minska risken för felaktiga och inhumana utförsäkringar. Vi
            föreslår därför att reger­ingen skyndsamt återkommer med lagförslag
            i enlighet med utredningen. Vi anser även att regeringen ska titta
            på möjligheten att endast prövas mot yrken inom sitt eget kompe­tensområde
            från dag 180 till dag 365 i rehabiliteringskedjan. Detta för att
            ha en chans att efter rehabilitering kunna återgå i det arbete
            som den sjukskrivne har utbildning i och inte behöva skola om
            sig på grund av strikta gränser i rehabiliteringskedjan. I de
            fall en omställning till annat yrke är oundviklig bör det istället
            ges tillräckligt med stöd för att kunna ställa om.
          </p>
          <head xml:id="i-2eCKDs5sZWCyDhF7QkoHXX" type="h1">
            3 Undantag vid tidsgränser
          </head>
          <p xml:id="i-KHxDBsJUcJEFV4mNNkVeHE">
            Som det ser ut idag finns rätt till sjukpenning efter dag 180
            om arbete på den normala arbetsmarknaden inte kan utföras eller
            om det finns hög sannolikhet för återgång till sin arbetsgivare
            före dag 366. Detsamma gällde om det ansågs oskäligt att pröva
            mot hela arbetsmarknaden dag 180. Dessa undantag har dock tillämpats
            mycket restriktivt och människor har utförsäkrats alternativt
            tvingats till omställning tidigt i en sjukskrivning trots att
            det kanske funnits en chans att längre fram återgå till sitt arbete.
            Nu föreslår utredningen SOU 2020:6 att undantagen ska mjukas upp.
            Istället ska det räcka med att övervägande skäl talar för återgång
            i arbete hos arbetsgivaren senast dag 365 för att bedömningen
            av arbetsförmågan mot hela arbetsmarknaden ska kunna skjutas upp
            från dag 181 till dag 366. Den som har haft nedsatt arbetsförmåga
            i 365 dagar ska kunna få sin arbetsförmåga fortsatt bedömd mot
            arbete hos arbetsgivaren om hög grad av sanno­likhet talar för
            återgång i detta arbete senast vid dag 550. Om det finns en chans
            att kunna rehabiliteras och återgå till sin arbetsgivare anser
            vi det vara det mest humana för personen som drabbas av en sjukskrivning.
            Därför bör regeringen lägga fram förslag till riksdagen skyndsamt
            i enlighet med utredningen vad gäller undantag vid tidsgränser.
          </p>
          <head xml:id="i-BVNGJHoXD76uAzjshJ9L8Q" type="h1">
            4 Humanare bedömning för pensionärer
          </head>
          <p xml:id="i-2TEmwkf14MXCyBo6wKfN16">
            Delbetänkandet ”En begriplig och trygg sjukförsäkring med plats
            för rehabilitering” i utredning SOU 2020:6 föreslår att en person
            som är 62 år och därmed inte har långt kvar till pensionen inte
            ska behöva prövas mot hela arbetsmarknaden utan istället få sin
            arbetsförmåga i yttersta möjliga mån prövad mot sin nuvarande
            arbetsplats. Detta anser vi är ett rimligt och humant förslag
            som regeringen skyndsamt bör återkomma med förslag till riksdagen
            om.
          </p>
          <head xml:id="i-KgLDMawYQ9dMsmFrS6xdjv" type="h1">
            5 Stärkta möjligheter till rehabiliteringsplan och rehabiliteringsersättning
          </head>
          <p xml:id="i-26CTXtD8whjepV1g9adPT1">
            Det finns idag flera byråkratiska hinder och för snäva lagtexter
            som leder till att männi­skor hamnar i långa sjukskrivningar alternativt
            utförsäkras efter dag 180 utan att ha fått möjlighet till en tydlig
            rehabiliteringsplan och rehabiliteringsersättning. Detta på grund
            av att även rehabiliteringsersättningen har varit knuten till
            rehabiliteringskedjan och inte beviljats om personen bedöms kunna
            ta ett normalt förekommande arbete på arbetsmark­naden efter dag
            181. Detta är helt ohållbart och behöver åtgärdas. Delbetänkandet
            ”En begriplig och trygg sjukförsäkring med plats för rehabilitering”
            i SOU 2020:6 fram­håller vikten av att fler personer behöver ges
            möjlighet till en tydlig rehabiliteringsplan och rehabiliteringsersättning
            och föreslår att dessa inte ska ta hänsyn till rehabiliterings­kedjans
            tidsgränser. Utredningen kritiserar också att det idag finns en
            otydlighet kring vilken typ av åtgärder som kan ingå i en rehabiliteringsplan.
            Regeringen bör därför skyndsamt återkomma med ett förslag som
            innebär utökad möjlighet till en rehabiliter­ingsplan och rehabiliteringsersättning
            utifrån individuella förutsättningar. Vi anser även att en rehabilitering
            inte bara behöver vara knuten till arbetsplatsen utan ska kunna
            inne­hålla en bred palett av åtgärder.
          </p>
          <head xml:id="i-GbAgQxESy5WfF2XMVc5AFG" type="h1">
            6 Ökat stöd vid omställning
          </head>
          <p xml:id="i-Fc1UVBYWuUpfv8iHyDfonh">
            I fall där en person inte kan återgå till sin arbetsgivare men
            ändå är arbetsför behöver personen ställa om för att stå till
            förfogande på arbetsmarknaden inom ett nytt yrke. Denna omställning
            kan vara en svår process efter en sjukskrivning. Sverigedemokra­terna
            anser därför att regeringen måste utreda hur vi kan stärka deras
            möjligheter att få en upprättad rehabiliteringsplan och rehabiliteringsersättning
            under omställningstiden. Det kan exempelvis handla om rehabiliteringsåtgärder
            som är knutna till en ny arbets­plats, studier eller vårdinsatser
            med en omställningsmålsättning. Även regeringens del­betänkande
            ”En begriplig och trygg sjukförsäkring med plats för rehabilitering”
            lyfter vikten av att regeringen tar fram förslag för att personer
            ska få ett ökat stöd under en omställning. Detta kan vara av särskild
            vikt vid utmattningssyndrom som idag är den vanligaste orsaken
            till sjukskrivning, där arbetsplatsen också kan vara en del av
            proble­matiken. Det är inte heller ett rimligt krav att en person
            förväntas klara en 100-procentig återgång i tjänst på en gång
            vid en omställning. Sverigedemokraterna vill därför uppdra åt
            regeringen att utreda möjligheten att beviljas utökat stöd under
            en omställning i form av en tydlig rehabiliteringsplan där återgång
            i arbete kan ske i små steg. Regeringen bör även utreda möjligheten
            att vid behov få stöd av en särskild koordinator eller ombud under
            en omställning.
          </p>
          <head xml:id="i-2jV5jakyyzwLxdQGxm5Uoz" type="h1">
            7 Höja taket för bostadstillägg för den med sjuk- och aktivitetsersättning
          </head>
          <p xml:id="i-7dCNQksEuG3UPpFFGu3uNj">
            Avsikten med det behovsprövade bostadstillägget är att det ska
            vara ett stöd som når de allra mest ekonomiskt utsatta. Sverigedemokraterna
            vill stärka det för att färre som drab­bats av långvarig sjukdom
            ska tvingas flytta. Regeringen stärkte nyligen bostadstillägget
            för pensionärer så det borde vara högst aktuellt för regeringen
            att även stärka bostads­tillägget för dem med sjuk- och aktivitetsersättning.
          </p>
          <head xml:id="i-BryeD9DHrvxYe13uABKP4M" type="h1">
            8 Återinför tillfällig sjukersättning
          </head>
          <p xml:id="i-NnSNmaPd34J19WXa2w7cMN">
            Antalet avslag på ansökningar om sjukersättning har ökat dramatiskt
            under den förra mandatperioden, och nivåerna har nu nått så högt
            att vi anser att systemet kan betraktas som ej fungerande. Den
            socialdemokratiska regeringens åtstramningar har lett till att
            så många som åtta av tio fått avslag på ansökan om sjukersättning,
            vilket vi menar är en oroande utveckling som vi ser kritiskt på.
            I Riksrevisionens rapport 2018:9 ”Om att ne­kas sjukersättning
            och aktivitetsersättning” framkommer det att det råder en betydande
            diskrepans mellan de villkor som reglerar rätten till ersättning
            och människors faktiska möjligheter att arbeta. Även utredningen
            ”En begriplig och trygg sjukförsäkring med plats för rehabilitering”
            lyfter behovet av en översyn av regelverket för sjukersättning.
            Risken i dag är att regelverket är för snävt så att personer som
            egentligen borde ha rätt till sjukersättning istället stannar
            i långa sjukskrivningar med sjukpenning.
          </p>
          <p xml:id="i-PA7ewBx62KwbvFTEjpmQZX">
            Mot bakgrund av det menar Riksrevisionen att lättnader i regelverket
            kan anses mo­tiverade. Sverigedemokraterna vill därför uppdra
            åt regeringen att lätta på regelverket så att fler kan ta del
            av ersättningarna. Detta bland annat genom att införa möjligheten
            till tillfällig sjukersättning där kontrollen av arbetsförmågan
            kan omprövas, och där möjligheterna att koppla denna typ av sjukersättning
            till insatser för vård och reha­bilitering ses över.
          </p>
          <head xml:id="i-ScvBFXA8QaTbfWCWCXjAjz" type="h1">
            9 Stärk sjukersättningen
          </head>
          <p xml:id="i-LenUV1XktL1pqYPFKc8ayb">
            Givetvis ska möjligheten till en permanent form av sjukersättning
            för dem som har kronisk sjukdom eller funktionsnedsättning kvarstå.
            Sverigedemokraterna menar att den som är kroniskt sjuk ska ha
            en ekonomisk trygghet. De som är mest utsatta idag är de som har
            garantiersättning inom sjukersättningen. Regeringen bör därför
            utreda möjlig­heten att höja sjukersättningen för att stärka ekonomin
            för några av de mest utsatta i samhället.
          </p>
          <head xml:id="i-KzBsR5kFVWH7WeP9FDFow6" type="h1">
            10 Skräddarsydd sjukskrivningsgrad
          </head>
          <p xml:id="i-FxwT3myky8AiMjGAEoeaFX">
            Sverigedemokraterna vill verka för att ta bort systemet där nivåerna
            för utbetalning av ersättning under en sjukskrivning är låsta
            till 100, 75, 50 eller 25 procent. Detta gör att de fyra förmånsnivåerna
            för sjukpenning och sjukersättning inte alltid sammanfaller med
            den försäkrades faktiska arbetsförmåga. I förarbetena till proposition
            1989/90:62 Om insatser för aktiv rehabilitering och arbetslivsfondens
            verksamhet m.m. ändrades nivåerna om 50 och 100 procent. Det framhålls
            att förändringen gjordes för att förbättra förutsättningarna för
            yrkesinriktad rehabilitering och ge en smidigare återgång till
            arbete efter en lång sjukskrivning. Vi menar att det finns anledning
            att återigen se över system­et och göra det ännu mer flexibelt.
            Det finns ingen anledning att politiker ska lagstifta om att en
            människa endast kan vara sjuk på dessa nivåer. Det måste istället
            vara en be­dömning utifrån individen och dennes läkare, i samråd
            med den aktuella arbetsgivaren, Försäkringskassan och Arbetsförmedlingen.
            Förutom att ge mer makt åt den sjukskrivne generellt ser vi detta
            som ett sätt att möta behoven för de människor som drabbats av
            psykisk ohälsa. Sjukskrivning till följd av psykisk ohälsa ökar
            och är idag den vanligas­te sjukskrivningsorsaken. För en person
            som opererat höften och är på väg åter i arbete är ett steg om
            25 procent kanske fullt rimligt, medan den som drabbats av till
            exempel utmattningsdepression kanske behöver prova att arbeta
            5 eller 10 procent till en början. Regeringen bör därför ta fram
            förslag som innebär att sjukskrivningens nivå med till­hörande
            ersättning, respektive den bedömda arbetsförmågan, ska kunna ändras
            i steg om fem procent.
          </p>
          <head xml:id="i-Tmbu9nv2TsjWH8JfXwkFi8" type="h1">
            11 Flexibel sjukskrivning
          </head>
          <p xml:id="i-TvHWTEB9g9wEWCNhpkqVMk">
            På olika håll i landet har det genomförts försöksprojekt med
            flexibel sjukskrivning. Den flexibla sjukskrivningen har inneburit
            att personer som genomgår en cancerbehandling har kunnat arbeta
            när de har känt att de orkar och kan. Tyvärr har projektet i alla
            fall i Västra Götaland avslutats på grund av att Försäkringskassan
            bedömt att det finns delar som inte överensstämmer med nuvarande
            lagstiftning. Däremot uppgav majoriteten av de patienter som använt
            sig av flexibel sjukskrivning att de hade positiva upplevelser
            av arbetssättet. Resultaten visar att de upplevt en bättre psykisk
            hälsa och en minskad sjuk­domskänsla under behandlingstiden. Det
            visar även att de upplever att det varit enklare att återgå i
            arbete på grund av flexibel sjukskrivning. Detta sammantaget anser
            vi pekar på att det finns skäl för regeringen att utreda möjligheten
            att undanröja de lagmässiga hinder som uppdagats för att fortsätta
            med flexibel sjukskrivning. Individens bästa måste komma i främsta
            rummet, inte byråkratiska regelverk som stoppar något som kunnat
            hjälpa människor. Detta skulle även kunna vara en viktig reform
            för att stötta människor med psykisk ohälsa att stegvis kunna
            återgå i arbete, i den takt som är möjligt. Regeringen bör därför
            följa upp försöksprojektet och utreda möjligheten att undanröja
            lagmässiga hinder samt att genomföra reformen i hela landet och
            omfatta fler diagnoser än cancer.
          </p>
          <head xml:id="i-T8Add6v11TLwLYgPmcZLpu" type="h1">
            12 Ökad kompetens och stärkt stöd vid psykisk ohälsa
          </head>
          <p xml:id="i-MJQNHreQxceS3ZdYf4AdBN">
            Psykisk ohälsa är den vanligaste orsaken till sjukskrivning idag
            och det finns ett stort behov av att stärka stödet till den drabbade
            personen och öka kompetensen hos berörda myndigheter genom hela
            rehabiliteringskedjan. Många upplever sig illa bemötta då deras
            individuella situation inte passar in i ett stelbent system främst
            gjort för fysiska diagnoser. Den psykiska ohälsan är också ett
            jämställdhetsproblem då sjukfrånvaron är nästan dubbelt så hög
            bland kvinnor som bland män. Den vanligaste psykiatriska diagno­sen
            är reaktioner på stress som leder till utbrändhet. Sammantaget
            finns det stora brister i sjukskrivnings- och rehabiliteringsprocessen
            kopplat till psykisk ohälsa. Enligt Riksrevi­sionens rapport ”Bedömning
            av arbetsförmåga vid psykisk ohälsa” fungerar utvärder­ingen av
            arbetsförmåga så pass dåligt att det föreligger en risk att regelverket
            för sjuk­försäkringen inte tillämpas på ett likformigt och rättssäkert
            sätt. Av Riksrevisionens rapport ”Försäkringsmedicinskt beslutsstöd”
            framgår det att det förekommer alltför stora variationer i hur
            beslutsstödet tolkas, särskilt i de fall då personen i fråga får
            flera diagnoser samtidigt, så kallad samsjuklighet. Detta medför
            att många individer kommer i kläm och inte behandlas på ett rättssäkert
            sätt. Vi vill därför uppdra till regeringen att ta fram konkreta
            förslag på hur stödet till en person som drabbas av psykisk ohälsa
            kan stärkas i sjukskrivningsprocessen. Vi menar exempelvis att
            personer vid behov ska få hjälp av en koordinator i kontakt med
            alla berörda myndigheter samt få en individuellt utformad rehabiliteringsplan
            som inte tar hänsyn till rehabiliteringskedjans tidsgränser. De
            med psykisk ohälsa behöver även beredas möjligheten att tidigt
            i processen komma i kontakt med en psykolog eller psykoterapeut,
            både för behandling och för att få kom­pletterande bedömning av
            arbetsförmåga eftersom detta är svårt för många läkare att bedöma.
            För att personalen inom Försäkringskassan och andra berörda myndigheter
            på ett mer adekvat sätt ska kunna bemöta människor med psykisk
            ohälsa behöver också kompetensen och kunskapen om psykisk ohälsa
            stärkas.
          </p>
          <head xml:id="i-WuMhAM9KiirUqVVy4mFG9c" type="h1">
            13 Parlamentarisk kommitté
          </head>
          <p xml:id="i-9CjBkCDcVXUmfaZBG6WHCj">
            Det finns ett stort och utbrett missnöje med hur sjukförsäkringen
            fungerar idag och allt fler röster höjs för att protestera mot
            omänskliga utförsäkringar. I vissa tragiska fall har människor
            till och med valt att ta sitt eget liv på grund av en utförsäkring.
            Denna kris borde få både regering och riksdag att ta frågan på
            stort allvar. För en långsiktig strategi för sjukförsäkringen,
            som inte ändrar inriktning vid varje politiskt skifte. Därför
            anser vi att regeringen bör tillsätta en ny parlamentarisk kommitté,
            där en nationell strategi tas fram för en human och hållbar sjukförsäkring
            för alla inblandade aktörer. Ett särskilt fokus behöver läggas
            på att bättre anpassa hela sjukvårdskedjan för dem med psykisk
            ohälsa. En viktig del är också att se över hur samarbetet mellan
            Försäkringskassan, Arbetsförmedlingen, hälso- och sjukvården samt
            arbetsgivaren kan fungera bättre för att den enskilde inte ska
            ”ramla mellan stolarna”. Syftet är att få ett bättre och mer hållbart
            stöd samt en högre kvalité i bemötande och rehabilitering.
          </p>
          <head xml:id="i-RixeSTpUeKyE1wtwXf4rZ8" type="h1">
            14 Det ska löna sig att arbeta
          </head>
          <p xml:id="i-DCkhMYTH6DYySVAWBfX7XQ">
            Det är positivt att det finns en möjlighet till viss arbetsträning
            med bibehållen ersätt­ning, men för många som varit sjukskrivna
            länge kan återgång i deltidsarbete för lön som innebär neddragning
            av ersättning orsaka en ekonomisk förlust. Vi vill istället skapa
            positiva incitament för att långtidssjukskrivna ska kunna återgå
            i arbete. Detta genom att den sjukskrivne under den första tiden
            i arbete får behålla en extra del av sjukersättningen eller sjukpenningen
            även om personen uppbär lön. Vi menar att efter 365 dagar ska
            alla ges samma möjlighet att prova sin arbetsförmåga, oavsett
            aktivitets­ersättning, sjukersättning eller sjukpenning. Vi vill
            uppdra till regeringen att utreda ett förslag som innebär att
            personer under en 6‑månadersperiod ges möjligheten att prova sin
            arbetsförmåga och lönearbeta upp till 25 procent utan att ersättningen
            från Försäkrings­kassan påverkas. Vid lönearbete över 25 procent
            ska ersättningen gradvis minskas. Resultatet blir att den som
            vill ta steget ut i arbete får en extra morot den första tiden,
            även i de fall personen bara har möjlighet att arbeta på en begränsad
            nivå.
          </p>
          <head xml:id="i-U4KBBHzLiWLkttS293qiY1" type="h1">
            15 Studier som rehabilitering
          </head>
          <p xml:id="i-EVM56wnQFFbrT4PJA8q3mt">
            Studier på deltid kan för många långtidssjukskrivna vara början
            på en väg tillbaka i arbete. För människor som exempelvis har
            drabbats av utmattningssyndrom kanske studier kan vara en del
            i rehabiliteringen. Den långtidssjukrivne som idag vill studera
            kan göra det med vilande sjukersättning, men eftersom studiemedel
            från CSN betalas ut först vid 50 procents studietakt är det för
            många sjuka inte möjligt att göra det. Sverige­demokraterna föreslår
            därför att regeringen utreder möjligheten att ansöka om att stu­dera
            i en takt som är lägre än 50 procent för 6 månader i taget och
            samtidigt behålla sin sjukersättning.
          </p>
          <head xml:id="i-Beon1CJUBuiVQYxdaki6af" type="h1">
            16 Större möjligheter att prova ett nytt yrke
          </head>
          <p xml:id="i-Kyn46twS5phVDyEm4whETk">
            För många sjuka, särskilt de som lider av psykisk ohälsa, kan
            den tidigare arbetsplatsen utgöra en del av problematiken. Riksdagen
            bör uppdra åt regeringen att utreda hur dag­ens regelverk kring
            möjligheterna att under sjukskrivning prova ett nytt yrke kan
            göras mer flexibelt än idag, så att fler sjukskrivna kan ta del
            av möjligheten.
          </p>
          <head xml:id="i-C1MDMVbaW9rGZvwTYQUBHa" type="h1">
            17 Stärkt skydd mot godtyckliga avslag
          </head>
          <p xml:id="i-DcfN27tKSTXQtSYRa6eUcL">
            Sverigedemokraterna menar att en ordentlig översyn måste göras
            för att stärka skyddet mot godtyckliga felaktiga avslag. Vi vill
            verka för att den överprövning av ett läkarintyg som görs för
            Försäkringskassans räkning genomförs och får en bedömning av relevant
            försäkringsmedicinsk kompetens. De personer som gör bedömningen
            behöver också i högre utsträckning än idag träffa den berörda
            personen i avstämningsmöten. Som vi tidigare nämnt behöver även
            kvalitén i utredningarna kring varje person stärkas. Den redogörelse
            och förklaring som ges till ett avslag behöver också förtydligas
            och för­bättras.
          </p>
          <head xml:id="i-KhaRbmhTJHY3DU5FvFmLVg" type="h1">
            18 Förbättra skyddet av SGI
          </head>
          <p xml:id="i-UNYph9Y3biz63iAVBudDUA">
            Bestämmelser om sjukpenninggrundande inkomst (SGI) avgör vilka
            inkomster som kan ge rätt till ersättning från den allmänna försäkringen
            såsom sjukpenning, tillfällig för­äldrapeng och föräldrapeng på
            sjukpenningnivå. För att kvalificera sig för en SGI måste en person
            ha inkomst från eget arbete som uppgår till minst 24 procent av
            prisbasbelop­pet under ett år. Vidare ska arbetet och inkomsterna
            antas vara i minst sex månader i följd eller vara årligen återkommande
            för att man ska kvalificera sig för en SGI. Om arbetet och inkomsten
            upphör kan rätten till SGI upphöra och personen får besked om
            så kallad nollklassning. Att bli nollklassad kan få stora konsekvenser
            för ekonomin och speciellt för personer som på grund av sjukdom
            eller andra omständigheter har svårt att ta sig tillbaka till
            ett arbete för att på nytt få rätt till en SGI. Det finns exempel
            på perso­ner som arbetat hela sitt liv men som sen nollklassats
            för att de missat på någon dag att skriva in sig på Arbetsförmedlingen.
            Även om det gjorts vissa förbättringar i regelverket för att minska
            risken för nollklassning anser vi att regelverket fortfarande
            är för stelbent, svårtolkat och komplext och det riskerar att
            sätta personer som arbetat i många år i en onödigt svår ekonomisk
            situation. Vi föreslår därför att regeringen utreder att göra
            om systemet för SGI för att ytterligare minska riskerna för nollning.
            Målsättningen ska vara ett en person som arbetat och bidragit
            till välfärden i många år inte ska kunna nollklassas på grund
            av ett tillfälligt avbrott. Vi föreslår även att relevanta uppgifter
            automatiskt del­ges Arbetsförmedlingen när en person skrivs ut
            från Försäkringskassan så att försäkrings­tagaren inte kan hamna
            utanför systemen. Ett mer automatiserat system mellan Försäk­rings­kassan
            och Arbetsförmedlingen är också något som föreslås i utredningen
            SOU 2020:24 ”Tillsammans för en välfungerande sjukskrivnings-
            och rehabiliteringsprocess”. På sikt vill Sverigedemokraterna
            att ansvaret för en sjukskriven ska tillfalla en och samma myndighet
            tills denne är ute i arbetslivet.
          </p>
          <head xml:id="i-BGsGD1FwoHTiac8bAHsY8C" type="h1">
            19 Inkludera hjälpbehov i ersättning till vuxna med funktionshinder
          </head>
          <p xml:id="i-Q1JiYPWUA2pkkVT7zt1jbJ">
            Regeringen och riksdagen har nyligen beslutat om nya regler vad
            gäller omvårdnads­ersättning och merkostnadsersättning för barn
            och vuxna med funktionshinder. För barn innebar förändringen till
            övervägande del förbättringar förutom problem med långa handläggningstider
            och glapp mellan systemen. För vuxna innebar det dock att den
            nya omvårdnadsersättningen för rena hjälpbehov inte ska omfatta
            vuxna. Ersättning för rena hjälpbehov för vuxna ska alltså inte
            ingå och det är mycket oklart ifall merkostnadser­sättningen ska
            kunna täcka upp för rena hjälpbehov. Detta är något som satt personer
            med funktionshinder i oro för vad detta kommer innebära. Det saknas
            statistik och andra sammanställningar över vilka hjälpbehov som
            tidigare åberopats som grund för handi­kappersättning. Vad konsekvenserna
            blir av att ta bort den delen av stödet menar vi där­för är alltför
            osäkert. I många fall kan rena hjälpbehov täckas upp av andra
            stöd, exem­pelvis LSS och kommunala insatser. Vi menar dock att
            det ändå finns risk att många behövande kommer att falla mellan
            stolarna. Mottagare och närstående har tidigare haft en viss flexibilitet
            med frihet och egenmakt. I och med önskan om ett införande av
            ett strikt merkostnadsbegrepp kommer processen för att ansöka
            om merkostnadsersättning att försvåras för den sökande. Därför
            föreslår vi att regeringen återinför möjligheten att även rena
            hjälpbehov för vuxna på ett bättre sätt inkluderas i rätten till
            ersättning.
          </p>
          <head xml:id="i-QJWcXWedSAsRZXgY9V9ZGT" type="h1">
            20 Justera den övre åldersgränsen för merkostnadsersättning
          </head>
          <p xml:id="i-KiRhEttz9LQbmGi7d41xSL">
            Den övre åldersgränsen på 65 år för att beviljas merkostnadsersättning
            för vuxna är orimlig. Denna gräns behöver bli mer flexibel och
            justeras uppåt då fler väljer att stanna längre i arbetslivet.
            Så länge möjligheten finns att stanna i arbetslivet bör ersättning
            för att kunna utföra sitt arbete medges även efter 65 års ålder.
            Vi vill därför uppdra till re­geringen att justera åldersgränsen
            vid merkostnadsersättning.
          </p>
          <head xml:id="i-X2WKPUNuzcfGSn4Z9G2zxb" type="h1">
            21 Vård av närstående – VAN
          </head>
          <p xml:id="i-7EDwvKb5dbGGsHEnnxRB9F">
            Idag finns möjligheten att närståendepenning betalas ut till
            närstående som avstår från arbete för att vårda en svårt sjuk
            person i hemmet, på sjukhus eller annan vårdinrättning. Till svåra
            sjukdomstillstånd räknas tillstånd som medför ett omedelbart överhängande
            livshot, men även sådana sjukdomstillstånd som innebär ett allvarligt
            överlevnadshot på sikt. Syftet med närståendepenningen är att
            närstående personer ska ha möjlighet att vara tillsammans med
            den sjuke vid allvarliga sjukdomstillstånd. Tyvärr är det svårt
            att beviljas närståendepenning vilket leder till att närstående
            istället tvingas nyttja semester­dagar, gå ner i arbetstid eller
            ta tjänstledigt för att kunna vårda en anhörig. Det sätter den
            anhöriga i en ohållbar ekonomisk situation vilket i 70 procent
            av fallen är kvinnor (RUT dnr 2019:825). Även om det yttersta
            ansvaret för långsiktig omsorg om sjuka och äldre inte ska falla
            på en anhörig kan det ibland uppstå ett tillfälligt behov. Det
            kan även vara en större trygghet för den drabbade att vårdas av
            en anhörig. Det är därför vår me­ning att regeringen bör utreda
            om att utöka möjligheten till vård-av-närstående-dagar och införa
            ett liknande system som vård av barn med den skillnaden att när
            det rör vuxna ska det handla om sjukdomstillstånd där personen
            i fråga är beroende av omsorg från andra. Det ska dock inte vara
            ett krav att det rör sig om livshotande tillstånd så som är fallet
            med dagens närståendepenning.
          </p>
          <head xml:id="i-6zAFRDUbq6Hteb8vFnnSLN" type="h1">
            22 Utred bredare koordineringsinsats
          </head>
          <p xml:id="i-Y7xygPrjPo1oErsYNPUCL8">
            I december 2019 tog riksdagen beslut om en ny lag om koordineringsinsatser.
            Lagen började gälla 1 februari 2020 och innebär att regionerna
            har skyldighet att erbjuda ko­ordineringsinsatser till sjukskrivna
            patienter för att främja deras återgång till arbete eller inträde
            i arbetslivet. Insatsen ska ges efter behov inom hälso- och sjukvårdsverksamhet­en
            och bestå av personligt stöd, intern samordning och samverkan
            med andra aktörer. Koordineringsinsatsens ansvar omfattar dock
            inte insatser som andra aktörer ansvarar för enligt andra föreskrifter.
            De koordineringsinsatser som föreslås ska framför allt handla
            om behov inom hälso- och sjukvården. När det finns behov av en
            bredare kart­läggning och samordning mellan olika aktörer ska
            detta samordningsansvar fortfarande ligga under Försäkringskassan.
            Flera remissinstanser såsom Statskontoret påtalar en risk för
            otydlighet när det gäller olika aktörers ansvarsområden. TCO menar
            vidare att det blir en onaturlig uppdelning om landstingen ska
            hänvisa till Försäkringskassan när olika behov upptäcks.
          </p>
          <p xml:id="i-HskV5h88uX5fpUVzoPgDF7">
            Det är rimligt att själva utförandet av olika insatser måste
            kunna ligga på aktörer utanför hälso- och sjukvården, men koordineringen
            och samordningen mellan alla aktö­rer runt individen borde kopplas
            endast till en koordinator som vid behov ger personligt stöd i
            processen. Det behöver därför utredas om det samordningsansvar
            som nu ligger på Försäkringskassan istället kan hänskjutas till
            en koordinator närmare individen och ligga under landstingens
            ansvar. Detta för att tydliggöra vem som har samordnings­ansvaret
            och utgöra bättre stöd till individen. Det måste då långsiktigt
            innebära ökade resurser till landstingen för koordineringsinsatserna.
          </p>
          <p xml:id="i-LPUVab9PaCNfsWDMDgkPFv">
            Sverigedemokraterna anser att riksdagen bör ge regeringen i uppdrag
            att dels ut­värdera resultatet av den nuvarande koordineringsinsatsen
            samt utreda och ta fram för­slag på en bredare koordineringsinsats
            än den nu genomförda. Förslaget ska vara när­mare kopplat till
            individen och omfattar koordinering, samverkan och samordning
            med alla inblandade aktörer inom både Försäkringskassan, arbetsgivare,
            Arbetsförmedlingen och hälso- och sjukvården. Denna koordineringsinsats
            ska också ha möjlighet att upp­rätta en rehabiliteringsplan utifrån
            individuella behov.
          </p>
          <head xml:id="i-BM1HoVRksymxkctiVJ7yTk" type="h1">
            23 Stoppa bidragsfusk
          </head>
          <p xml:id="i-NTvjGYAeZTHZ7yEnqnGQk3">
            Under åren har antalet personer som lämnat oriktiga uppgifter
            vid ansökan om bidrag vid någon av landets myndigheter ökat och
            antalet inkomna brottsmisstankar har ökat avsevärt. Under perioden
            2009–2018 har antalet inkomna brottsmisstankar ökat med cirka
            75 procent, och då är mörkertalet stort. Det visar på att legitimiteten
            i välfärds­systemet är skadad och att systemet är synnerligen
            sårbart. Bidragsfusk och brottslighet samt oavsiktliga felaktiga
            utbetalningar kostar välfärden ca 18 miljarder om året. Även inom
            sjukförsäkringen finns det problem med felaktiga utbetalningar
            till personer som uppbär sjukpenning eller sjukersättning men
            ändå arbetar mer än vad som är anmält till Försäkringskassan.
            En del av problematiken har kunnat lösas med närmare samverkan
            med Skatteverket. Mer behöver dock göras för att stoppa bidragsbrottslighet
            och fel­aktiga utbetalningar. Vi har samlat våra förslag på detta
            område i en särskild motion om att stoppa bidragsfusket.
          </p>
        </div>
        <div type="motSignatures">
          <list>
            <item xml:id="i-6RGRETyg75sxhqDDcrCQCd">
              Julia Kronlid (SD)
            </item>
            <item xml:id="i-Uss3cG33ynGf1RtTmFuQFm">
              Linda Lindberg (SD)
            </item>
            <item xml:id="i-AsnjW46ea1tFRy7f2e2bQ8">
              Clara Aranda (SD)
            </item>
            <item xml:id="i-HFg7iBqHrqv2B1uhXKydLt">
              Jennie Åfeldt (SD)
            </item>
            <item xml:id="i-GYpZ8nv2DntsVN1tmewApu">
              Jonas Andersson i Skellefteå (SD)
            </item>
          </list>
        </div>
      </div>
    </body>
  </text>
</TEI>
