<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-NU-00298">
  <teiHeader>
    <fileDesc>
      <titleStmt>
        <title>Tillsättande av en upphovsrättskommission</title>
        <author corresp="i-NirXfc8JiwP3Ssuz3NR6e2">av Annie Johansson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tillsättande av en upphovsrättskommission</title>
          <idno type="rdwebb">GW02N298</idno>
          <rs type="number">N298</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GW02N298/text</ref>
          <ref type="dokument_url_html">http://data.riksdagen.se/dokument/GW02N298</ref>
          <ref type="dokumentstatus_url_xml">http://data.riksdagen.se/dokumentstatus/GW02N298</ref>
          <ref type="doc">http://data.riksdagen.se/fil/2C353C5D-4EC8-42D7-B8B7-917B1376B283</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NirXfc8JiwP3Ssuz3NR6e2</idno>
            <name>Annie Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JoVvyLQofGt6VZXrhKE9bw" type="signed"/>
        <correspContext corresp="i-JoVvyLQofGt6VZXrhKE9bw">
          <note type="signatory" corresp="i-NirXfc8JiwP3Ssuz3NR6e2"/>
        </correspContext>
        <correspAction type="numbering" xml:id="i-61LSyyZTbn7eXaRQsxBxAZ">
          <date when="2008-10-06"/>
        </correspAction>
        <correspAction type="submission" xml:id="i-9LCtKh2E4qAopvjWu8rCL7">
          <date when="2008-10-03"/>
        </correspAction>
        <correspAction type="transfer" xml:id="i-BRXiJsufGYkxdACFYYM4eU">
          <date when="2008-10-02"/>
        </correspAction>
        <correspAction type="assigned" xml:id="i-Sz5YMfh7pK8JJqxYKskpZz"/>
        <correspContext corresp="i-Sz5YMfh7pK8JJqxYKskpZz">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-PxSJnL4wBmxTn92zfA5Rth">
            Förslag till riksdagsbeslut
          </head>
          <p xml:id="i-Qg7JF1CfJQdPsnZp9JYCm7">
            Riksdagen tillkännager för regeringen som sin mening vad som
            anförs i motionen om att tillsätta en upphovsrättskommission.
          </p>
        </div>
        <div type="motContent">
          <head type="h1" xml:id="i-2FAbxA3ZPpm1ZMJuuxJvH3">
            Motivering
          </head>
          <p xml:id="i-FHNamWTj2PFaBCTEQubCfc">
            Sverige är en av världens ledande IT-nationer. Som en naturlig
            följd av Internets utveckling och tillgänglighet krävs det att
            vi ser över svensk lagstiftning så att den inte blir ifrånsprungen
            av den tekniska utvecklingen. Upphovsrätten är ett av de områden
            på vilka effekterna av digitalisering, Internet och det sätt på
            vilket vi i dag använder oss av och letar information har satt
            upp nya förutsättningar för lagstiftningen.
          </p>
          <p xml:id="i-S7WwcMmbxpw2e4khY8zy2o">
            Under de senaste åren har reglerna om upphovsrätten blivit alltmer
            debatterade. Integritetsfrågan har blivit allt viktigare när sanktionsförslag
            kommer för att stävja intrång i dagens upphovsrätt. Diskussionen
            har i vissa kretsar rört sig om ett krig mellan pirater och antipirater,
            medan vissa aktörer fördjupat sig och diskuterat upphovsrättens
            vara i ett framtidsperspektiv något som jag bejakar.
          </p>
          <p xml:id="i-CG6mA2aNLTznEzGVJJXWbQ">
            Det är viktigt att tillsätta en upphovsrättskommission med uppdrag
            att se över det framtida upphovsrättsliga systemet, och det är
            viktigt att dagens politiker ser till att vi inte har en lagstiftning
            som blir ifrånsprungen av den tekniska utvecklingen. Regeringen
            har i år tillsatt en välbehövlig utredning som ska se över lagstiftningen
            utifrån ett språkligt och redaktionellt perspektiv, och det är
            också viktigt att se upphovsrätten i ett bredare perspektiv inför
            framtiden.
          </p>
          <p xml:id="i-YTAXqM5tck1yFwntVLHJFb">
            Kommissionen bör behandla bland annat följande aspekter:
          </p>
          <list style="ul">
            <item xml:id="i-LSvPorBZoxTwpkKLAxQCcK">
              Hur skapar vi balans mellan det allmännas och användarnas intressen
              gentemot upphovsrättsinnehavares och upphovsmännens intressen?
            </item>
            <item xml:id="i-Wx1gLaWBKCBFWKv8p3FAjD">
              Vilken rättsordning främjar mesta möjliga kreativitet, skapande
              och innovation?
            </item>
            <item xml:id="i-QFZCMUyX5hH1wsVLqKZQRR">
              Den tekniska utvecklingen går fort framåt. Hur anpassad och flexibel
              är lagstiftningen? Hur kan ersättningssystemet till upphovsmän
              se ut i framtiden?
            </item>
            <item xml:id="i-DMY9RwEo9tL6j9hUB6fjsB">
              Hur ser möjligheterna ut för att skapa en europeisk variant av
              fair use? Hur skulle internationella överenskommelser vad gäller
              begränsningar och undantag i upphovsrätten se ut för att på bästa
              sätt främja skapande och kreativitet?
            </item>
            <item xml:id="i-PJFbyJB9CvUUe7Np9KmEW4">
              Kan licensieringssystem som exempelvis Creative Commons vara
              en modell att i högre utsträckning än i dag bygga vidare på? Hur
              främjar vi i så fall en sådan utveckling?
            </item>
          </list>
          <head type="h1" xml:id="i-RnMhoPrUcX5bb5ormH4De4">
            Internet + upphovsrätt = nya möjligheter
          </head>
          <p xml:id="i-ACasoG8hRMHSiuh8TkbDLB">
            Det är viktigt att sluta se Internet som ett hot, som en världsomspännande
            kopieringsmaskin, och i stället se de möjligheter Internet ger
            för såväl upphovsmän som användare. Internet skapar nya möjligheter
            för individer att skapa och sprida sina verk, liksom för upphovsrättsinnehavare
            att distribuera och saluföra verken. Det innebär också möjligheter
            för konsumenter att tillgängliggöra sig böcker, musik och film
            på ett helt annat sätt än tidigare.
          </p>
          <p xml:id="i-2rUMDqVUAqP1bVjtTD6n2E">
            Tidigare i historien har vi sett exempel på när ny teknik har
            uppfattats som hotfull av upphovsrättsinnehavare. Kopieringsapparaten
            ansågs vid dess uppkomst vara ett hot mot upphovsrättsinnehavarnas
            ekonomiska intressen och slutet för författarkonsten. Under 80-talet
            var kassettbandet ett stort hot, men även diskoteken vållade oro
            då de skulle innebära slutet för dansbanden. Mp3-spelaren är ett
            nutida exempel. Trots farhågor om de nya teknikernas negativa
            påverkan på skapande, innovation och upphovsrättsinnehavarnas
            intressen har vi inte sett skapandet upphöra snarare tvärtom.
          </p>
          <head type="h1" xml:id="i-53GujnucDVH83u6rNpXepN">
            Fair use
          </head>
          <p xml:id="i-NrMefCs3MeRKppmKi9sZMk">
            Tillgång till information och kunskap är en vital del i ett demokratiskt
            samhälle. Alltför starka upphovsrättigheter kan inverka negativa
            på detta, det blir exempelvis dyrare för bibliotek att tillhandahålla
            information. Det är alltså viktigt att finna en balans mellan
            upphovsrättsinnehavarens och andra individers samt samhällets
            intressen.
          </p>
          <p xml:id="i-KzJZNb6G6QqRaf7vjbg8eu">
            Bland annat därför finns det i USA s.k. fair use. Det innebär
            att man försöker balansera å ena sidan rättighetshavarens intresse
            att få ekonomisk ersättning mot det samhälleliga intresset att
            ett verk kan spridas och användas under vissa förutsättningar
            utan att behöva ge ersättning till rättighetshavaren. Det kan
            t.ex. vara att en del av ett verk återges för att kunna beskriva,
            kritisera eller parodiera verket samt att använda visst material
            i undervisningssam manhang.
          </p>
          <p xml:id="i-WspW7MjqFWnPzYZ8Jx2xiW">
            Amerikanska domstolar har till exempel slagit fast att det är
            fair use att skriva en uppföljare till Borta med vinden utan att
            söka upphovsrättsinnehavarens tillstånd liksom att den största
            delen av sökmotortjänster på Internet är just fair use.
          </p>
          <p xml:id="i-Exzu9JpHAYVkMHyhR5SDnt">
            I Europa finns inte fair use på samma sätt. Här finns i stället
            vissa undantag från och begränsningar i upphovsrätten. Dessa har
            varit upp till enskilda stater att fatta beslut om. Ett exempel
            på det är EU:s Infosocdirektiv i vilket det stadgas att medlemsländerna
            får implementera vissa begränsningar och undantag, inte att de
            ska göra det. Effekten av detta har blivit ett lapptäcke av nationella
            regleringar, vilket inneburit att verksamheten försvåras för en
            rad aktörer såsom företag i form av musikaffärer som säljer låtar
            online, kulturel la institutioner som bibliotek m.m. Det främjar
            inte vare sig det allmännas eller upphovsrättsinnehavarnas intressen.
            Man bör se över hur en europeisk variant av fair use skulle kunna
            se ut.
          </p>
          <p xml:id="i-WA9VWZ1bR9y8b17SiYP1MP">
            Ett sätt att åstadkomma något liknande vore att över nationsgränserna
            infö ra gemensamma tvingande begränsningar och undantag i det
            upphovsrättsliga skyddet. Då undviker vi de lapptäcksproblem som
            nämnts ovan. Enligt akademiker inriktade på upphovsrättsliga frågor
            finns det möjligheter att göra förändringar i upphovsrätten i
            den riktning jag pekat på ovan, och det utan att göra ändringar
            i de konventioner vi är bundna av. Förändringarna blir därför
            lättare att genomföra.
          </p>
          <head type="h1" xml:id="i-87AC8H82pAEJLX9gtYSjf4">
            Creative Commons
          </head>
          <p xml:id="i-XPSYYHz5N7k1od1t37A1bX">
            Det är inte bara en europeisk variant av fair use som skulle
            ge större möjligheter till kreativitet och skapande. Att få möjlighet
            att nyttja verk utan alla de begränsningar som upphovsrätten i
            dag sätter upp är också ett intressant spår. Det skulle i så fall
            krävas något som ger möjlighet att, med upphovsmännens tillstånd,
            sänka trösklarna för hur verk får användas.
          </p>
          <p xml:id="i-3uSU95H2zruKCQBMNtwqr3">
            Bland dem som i dag skapar nya verk finns många som reagerat
            mot den upphovsrättsliga regleringen. Det har lett till att ett
            alternativ till den traditionella upphovsrätten tagits fram, s.k.
            Creative Commons. Det är en sorts licensieringssystem som ger
            möjlighet för upphovsmannen att förbehålla sig några men inte
            alla rättigheter som ges av den traditionella upphovsrätten.
          </p>
          <p xml:id="i-7CWpnBuKWS8Mvb6hziwiAk">
            Systemet bygger på fyra olika grundrättigheter. Upphovsmannen
            får välja om verket får bearbetas eller inte, om verket får spridas
            (i icke-kommersiellt syfte) eller inte, om bearbetningar av verket
            får spridas endast under samma villkor som ursprungsverket eller
            inte samt om all användning kräver att upphovsmannen omnämns eller
            inte. Dessa rättigheter kan man på egen hand välja att kombinera
            som man själv vill. Systemet är mer flexibelt än den traditionella
            upphovsrätten.
          </p>
          <p xml:id="i-T7yQL5iuDcT3xwFR5KY6CL">
            I det nya digitala landskapet kommer vi förmodligen att se mer
            av licensiering, till exempel i form av Creative Commons. Precis
            som Stim i dag ger licenser för att spela musik på krogen kommer
            vi troligen att se en form av licensiering på fildelning av musik,
            böcker och film på Internet. Dessa olika licensformer kommer att
            ha en tydlig roll mellan aktörerna för den digitala upphovsrätten.
            Kanske kommer vi att se en europeisk klareringsorganisation som
            fördelar licenser under begreppet Creative Commons.
          </p>
          <p xml:id="i-AXP82sew3JKQqm3j7mHDMz">
            Det krävs en översyn av det upphovsrättsliga systemet. Dagens
            upphovsrättslagstiftning lider av legitimitetsproblem. Frågan
            om fildelning för privat bruk och de ibland integritetskränkande
            åtgärder som vidtas mot fildelare är det främsta skälet. I takt
            med att de uppväxande generationerna alltmer ifrågasätter den
            rådande upphovsrätten och dess konsekvenser kommer kraven på en
            förändrad upphovsrätt att bli allt starkare. Vi måste hitta en
            lagstiftning som uppfattas som legitim av så många som möjligt,
            både användare och skapare av olika sorters verk.
          </p>
          <p xml:id="i-FgKfEXyrAuA5EMweehkeGT">
            Detta bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-TX77wmCjy72VXZbEuTPtkf" who="i-NirXfc8JiwP3Ssuz3NR6e2">
              Annie Johansson (c)
            </item>
          </list>
        </div>
      </div>
    </body>
  </text>
</TEI>
