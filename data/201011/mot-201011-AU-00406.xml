<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-AU-00406">
  <teiHeader>
    <fileDesc>
      <titleStmt>
        <title>Laval</title>
        <author corresp="i-9x2nw6aosA3pyEJfJTc1eD">av Ulf Holm m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Laval</title>
          <idno type="rdwebb">GY02A406</idno>
          <rs type="number">A406</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GY02A406/text</ref>
          <ref type="dokument_url_html">http://data.riksdagen.se/dokument/GY02A406</ref>
          <ref type="dokumentstatus_url_xml">http://data.riksdagen.se/dokumentstatus/GY02A406</ref>
          <ref type="doc">http://data.riksdagen.se/fil/E7A6D337-22CA-401F-AF42-173AAAB05CFA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-F3XZX3QQ6fUvbkxTTNm1Zd" type="signed"/>
        <correspContext corresp="i-F3XZX3QQ6fUvbkxTTNm1Zd">
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-7YbH6oTUwG4Qn94QEVE6as"/>
        </correspContext>
        <correspAction xml:id="i-2ZjP6un2KRqdDM4MhuD2SD" type="numbering">
          <date when="2010-10-29"/>
        </correspAction>
        <correspAction xml:id="i-LYEG9Mo3FzoFX6RhmmpKVa" type="submission">
          <date when="2010-10-27"/>
        </correspAction>
        <correspAction xml:id="i-3VQmnt7MAwW29WtzYfVJCf" type="transfer">
          <date when="2010-10-27"/>
        </correspAction>
        <correspAction xml:id="i-PyCcTPrBFtuTgGYyx3ZN96" type="assigned"/>
        <correspContext corresp="i-PyCcTPrBFtuTgGYyx3ZN96">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Y8smffrkveFtQUXCNk3bSj" type="motBody">
        <div xml:id="i-55v7C857vptTxPYEBAuxQi" type="motProposal" subtype="förslag">
          <head xml:id="i-LkHwesrX1kgHfYKHM7ckmT">
            Förslag till riksdagsbeslut
          </head>
          <list xml:id="i-PEB6nBhfD8HhmDnYRLLV5y" style="ol">
            <item xml:id="i-Rmvv8QBcCneKnX9BVgVBoP">
              Riksdagen tillkännager för regeringen som sin mening vad som
              anförs i motionen om villkoren för fackliga stridsåtgärder.
            </item>
            <item xml:id="i-Ua2uxSMbKLhbSmoSxUoeom">
              Riksdagen tillkännager för regeringen som sin mening vad som
              anförs i motionen om att Sverige ska ratificera ILO:s konvention
              94.
            </item>
            <item xml:id="i-UWbEKNeEoMAERyMGTThcbb">
              Riksdagen tillkännager för regeringen som sin mening vad som
              anförs i motionen om att vidta åtgärder på EU-nivå för att skydda
              utstationerad arbetskraft.
            </item>
            <item xml:id="i-JVUx5xnstBpiFsRuGU3rQc">
              Riksdagen tillkännager för regeringen som sin mening vad som
              anförs i motionen om behovet av ett juridiskt bindande socialt
              protokoll på EU-nivå. 1
            </item>
            <item xml:id="i-MWrfEZGLdC21RFg6dsb91y">
              Riksdagen tillkännager för regeringen som sin mening vad som
              anförs i motionen om att tillsätta en utredning för att få en
              långsiktig lösning som värnar den svenska kollektivavtalsmodellen.
            </item>
          </list>
          <p xml:id="i-WzjjuaMatV9bRDjx9iDTEK">
            1 Yrkande 4 hänvisat till UU.
          </p>
        </div>
        <div xml:id="i-GW1QLYLWcbfucZ23sRzzep" type="motContent">
          <head xml:id="i-BkYpPDUoJ4aG8bXXMsLeMp" type="h1">
            Motivering
          </head>
          <p xml:id="i-PKGNDLQ3tjKhEMMB3ciAMy">
            Kollektivavtal på svenska arbetsplatser handlar om att alla arbetstagare
            ska behandlas lika. Vi vill ha lika bra villkor för alla som jobbar
            i Sverige, oavsett vilket land man kommer från. För oss är det
            också självklart att företagen ska konkurrera på lika villkor.
          </p>
          <p xml:id="i-WrWogkpDFCNT3qfo6A3A7n">
            Den fria förhandlingsrätten, konflikträtten och rätten att behålla
            den svenska kollektivavtalsmodellen ska alltid värnas. Regeringen
            borde omedelbart efter EG-domstolens Lavaldom den 18 december
            2007 ha reagerat till försvar för den svenska kollektivavtalsmodellen,
            men valde att avstå.
          </p>
          <p xml:id="i-ocHDSGfu1WGCYAS7RifLk">
            Det behövs en översyn av svensk lagstiftning, men frågan behöver
            också behandlas på EU-nivå. Detta har regeringen nonchalerat.
          </p>
          <head xml:id="i-7UewsjdgvMrBeaxrMrnkaT" type="h2">
            Riksdagsbeslutet innehåller en rad allvarliga brister
          </head>
          <p xml:id="i-CkgG7kYaNs4oRn2rkusML9">
            I och med regeringens proposition 2009/10:48, Åtgärder med anledning
            av Lavaldomen, har riksdagen beslutat att vissa förutsättningar
            ska vara uppfyllda för att de fackliga organisationerna ska få
            vidta stridsåtgärder för att få till stånd ett kollektivavtal
            med ett utländskt företag som utstationerar arbetstagare i Sverige.
            Det innebär bland annat att de kollektivavtalsvillkor som fackföreningarna
            tar strid för måste vara hämtade från ett svenskt centralt branschavtal
            och får bara avse minimilön eller andra minimivillkor på vissa
            områden exempelvis lön, arbetstid och semester. De fackliga organisationerna
            får, enligt de beslutade reglerna, inte vidta stridsåtgärd om
            arbetsgivaren visar att de utstationerade arbetstagarna redan
            har villkor som är minst lika förmånliga som minimivillkoren i
            ett svenskt centralt branschavtal. Det krävs inte ens att arbetsgivaren
            har tecknat ett utländskt kollektivavtal.
          </p>
          <p xml:id="i-Vg16EhNe5hYZmZVHXsiZqu">
            En förutsättning för att facket ska kunna få igenom justa villkor
            för arbetstagarna och företagen är möjligheten att kunna vidta
            stridsåtgärder. Riksdagsbeslutet begränsar nu denna rätt, vilket
            innebär att en facklig stridsåtgärd mot en utländsk arbetsgivare
            som har utstationerat arbetstagare i Sverige bara får vidtas under
            strikt angivna förutsättningar. Detta är en historisk försämring
            av arbetstagarnas villkor. Man går ett steg längre än vad Lavaldomen
            kräver och försvårar för de fackliga organisationerna att teckna
            kollektivavtal med utländska företag. Därmed öppnas det upp för
            illojal konkurrens, dumpade löner och sämre arbetsvillkor.
          </p>
          <p xml:id="i-9TFPK6W7Kr1perJVXepiWU">
            Med det har man inte utnyttjat det nationella handlingsutrymme
            som finns enligt EG-rätten. Vi menar att med en mer ambitiös agenda
            för likabehandling kan man göra mer för att skydda gästande arbetstagare
            och förhindra lönekonkurrens.
          </p>
          <head xml:id="i-DEhwu6qR6zBe7vaK6XeWxi" type="h2">
            Löner och villkor
          </head>
          <p xml:id="i-6UPNDQBaSHa1Sx6gfJjLwA">
            Genom riksdagens beslut kan man inte ställa krav på arbetsgivaren
            att utstationerade arbetstagare ska försäkras på samma sätt som
            svenska arbetstagare. Detta motiveras med att definitionen av
            minimilön i utstationeringsdirektivet inte innefattar sådana försäkringar.
            Enligt utstationeringsdirektivet omfattar den s.k. hårda kärnan
            även arbets- och anställningsvillkor som rör säkerhet, hälsa och
            hygien på arbetsplatsen, dvs. även försäkringar. Med riksdagens
            beslut betyder det att utländska arbetstagare löper stor risk
            att arbeta oförsäkrade på svenska arbetsplatser. En arbetstagare
            som invalidiseras kan då stå helt utan ersättning om det visar
            sig att dennes arbetsgivare inte kan betala skadestånd. Det är
            en fullständigt oacceptabel ordning. Vi menar att försäkringskostnaderna
            är en del av arbetskraftskostnaden, och om utstationerande arbetsgivare
            inte behöver stå för denna kostnad innebär det dessutom att konkurrensen
            snedvrids på ett sätt som missgynnar inhemska företag. Vi menar
            att det i 3.10 utstationeringsdirektivet finns ett nationellt
            handlingsutrymme som inte utnyttjas och att den svenska hållningen
            ska vara att villkoren i kollektivavtalen också får omfatta avtalsförsäkringar.
          </p>
          <head xml:id="i-5aDh3jk5zpPUPZoMjohx2z" type="h2">
            Bevisregeln
          </head>
          <p xml:id="i-KFCmnkc9GJBL9RTU8uqzEF">
            Enligt riksdagens beslut får en stridsåtgärd inte vidtas om arbetsgivaren
            kan visa att löner och villkor minst ligger i nivå med minimivillkoren
            i de svenska kollektivavtalen. I praktiken är detta ofta omöjligt
            för facket att kontrollera eftersom det enligt beslutet ska räcka
            med att villkoren har sin grund i enskilda anställningsavtal eller
            utländsk lag. De utländska företagen kan därmed, genom en s.k.
            fredspliktsinvändning enligt MBL, temporärt befria sig från att
            lön och villkorsskydd ska utgå till arbetstagare i enlighet med
            rättsligt bindande kollektivavtal. Begränsningarna ska enligt
            regeringen gälla oavsett om arbetstagarna är medlemmar i det svenska
            facket eller inte. Detta är anmärkningsvärt eftersom ett sådant
            regelsystem mycket tydligt inkräktar på fackets grundläggande
            rättigheter att i förhandling och kollektivavtal ta till vara
            och företräda sina medlemmars intressen. Med bevisregeln kommer
            det i praktiken att bli omöjligt att upprätthålla kollektivavtalsregleringen
            gentemot gästande företag i Sverige.
          </p>
          <p xml:id="i-R1fHCNrQFwV1dJ9drHH925">
            Vi anser att det bör införas en regel om att en arbetsgivare
            som hävdar att löner och villkor är godtagbara ska bekräfta tillämpningen
            av dessa genom ett avtal med arbetstagarorganisationen. För att
            de fackliga organisationerna ska kunna ha möjlighet att utöva
            kontroll av löner och arbetsvillkor anser vi det också nödvändigt
            att kräva att det utstationerande företaget har en representant
            i Sverige.
          </p>
          <head xml:id="i-CYxFY1xsWGGB3EPmrdRfFv" type="h2">
            ILO-konventionerna och fackliga rättigheter
          </head>
          <p xml:id="i-HDhBBAX18xZ3aFq6bEGxK7">
            Vi anser att det är dags för Sverige att ratificera ILO:s konvention
            94 som slår fast att offentliga upphandlingar ska innehålla klausuler
            som garanterar arbetstagare löner, arbetstider och andra villkor
            som inte är mindre förmånliga än de som finns i kollektivavtal
            för arbete av samma slag i den bransch och i det område där arbetet
            utförs. En ratificering av ILO:s konvention 94 skulle, liksom
            ett krav på kollektivavtal vid upphandling, förbättra möjligheterna
            att motverka social dumpning eftersom företag som konkurrerar
            med hjälp av dåliga villkor för sin personal då utestängs från
            offentliga upphandlingar. En ratificering underlättar således
            upprätthållandet av goda löne- och anställningsvillkor i Sverige.
          </p>
          <head xml:id="i-QxPyB5iF2HriSt43jDQtwY" type="h2">
            Insatser krävs också på EU-nivå
          </head>
          <p xml:id="i-CriCm5XgtJtdxLp2hFQhNg">
            När EU:s utstationeringsdirektiv antogs av EU-parlamentet och
            ministerrådet fanns en bred enighet om att direktivet skulle utgöra
            en lägsta nivå, ett golv, för de löne- och anställningsvillkor
            som kan krävas av ett värdland. EG-domstolen har i sina domar
            tolkat direktivet som ett tak domstolen har angivit en högsta
            nivå för vilka villkor som kan krävas av ett gästande företag.
            Denna tolkning innebär att utstationerad arbetskraft riskerar
            att utsättas för diskriminering och att arbetsmarknaden utsätts
            för ett tryck nedåt mot lägre löner och sämre anställningsvillkor.
            Detta är en av anledningarna till de problem som nu har uppstått.
            Därför krävs att regeringen vidtar åtgärder på EU-nivå.
          </p>
          <p xml:id="i-HwikoQDSEUdcSBkieq8vRN">
            Vi vill att EU antar ett juridiskt bindande socialt protokoll,
            som tydliggör att fackliga rättigheter såsom förhandlings- och
            konflikträtt samt rätten att teckna kollektivavtal gäller inom
            unionen. En annan möjlighet är att infoga fackliga rättigheter
            i fördraget som en femte frihet, jämte den fria rörligheten för
            varor, kapital, tjänster och människor. Vi anser även att utstationeringsdirektivet
            bör revideras i syfte att garantera likabehandling av löntagare.
            Förslagen bygger på motsvarande krav som har framförts av Europafacket.
          </p>
          <head xml:id="i-45EKsuCxdvMDLYBer9egEt" type="h2">
            Utredningsbehov
          </head>
          <p xml:id="i-XL25LyCzswuZW25ZdBeYZV">
            Vi anser inte att den s.k. Lavalfrågan är utredd i grunden. Claes
            Stråths enmansutredning, SOU 2008:123 Förslag till åtgärder med
            anledning av Lavaldomen, är allt för smal och många frågetecken
            kvarstår i fråga om hur den svenska kollektivavtalsmodellen, inklusive
            konflikträtten, ska kunna garanteras inom ramen för EG-rätten.
            Den oeniga domen från Arbetsdomstolen i Lavalfrågan bidrar till
            ytterligare oklarheter. Vi behöver långsiktigt hållbara regler
            för ordning och reda på den svenska arbetsmarknaden. Vi anser
            därför att en utredning med direktiv om att finna en långsiktig
            lösning som värnar den svenska kollektivavtalsmodellen bör tillsättas.
            Arbetsmarknadens parter bör vara involverade i detta utredningsarbete.
          </p>
        </div>
        <div xml:id="i-K1KVy6EP3jGBqrmTbYSoaj" type="motSignatures">
          <list xml:id="i-VuVTjcJ9JDzEZBf1xYue9i">
            <item xml:id="i-QycF4YWaAJFdtsjjGgnRrV" who="i-9x2nw6aosA3pyEJfJTc1eD">
              Ulf Holm (MP)
            </item>
            <item xml:id="i-4rT2fjq2GvxLuRQS5N8T3i" who="i-FfCiJc8kVZcwio9wsCvVkH">
              Mehmet Kaplan (MP)
            </item>
            <item xml:id="i-5mAVZTWs79gDBf8LXXrgt8" who="i-7YbH6oTUwG4Qn94QEVE6as">
              Gunvor G Ericson (MP)
            </item>
          </list>
        </div>
      </div>
    </body>
  </text>
</TEI>
