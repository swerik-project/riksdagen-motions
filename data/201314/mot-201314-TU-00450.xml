<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-TU-00450">
  <teiHeader>
    <fileDesc>
      <titleStmt>
        <title>Det flytande kulturarvet</title>
        <author corresp="i-XcAqMe3ntVBboWUxqACfz i-L3xspgThUxUN1YtSDqcmk8">av Gunnar Andrén och Barbro Westerholm (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Det flytande kulturarvet</title>
          <idno type="rdwebb">H102T450</idno>
          <rs type="number">T450</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H102T450/text</ref>
          <ref type="dokument_url_html">http://data.riksdagen.se/dokument/H102T450</ref>
          <ref type="dokumentstatus_url_xml">http://data.riksdagen.se/dokumentstatus/H102T450</ref>
          <ref type="doc">http://data.riksdagen.se/fil/D3E66822-9680-42B8-8C72-E1DCD12826AB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VGfezoJ6A8HnjmSW16Jg6F" type="signed"/>
        <correspContext corresp="i-VGfezoJ6A8HnjmSW16Jg6F">
          <note type="signatory" corresp="i-XcAqMe3ntVBboWUxqACfz"/>
          <note type="signatory" corresp="i-L3xspgThUxUN1YtSDqcmk8"/>
        </correspContext>
        <correspAction xml:id="i-KhAPvtWrGj7JLV74qvW6Kq" type="numbering">
          <date when="2013-10-07"/>
        </correspAction>
        <correspAction xml:id="i-VKTn2vxAgMDyYYwwECUJV1" type="submission">
          <date when="2013-10-04"/>
        </correspAction>
        <correspAction xml:id="i-JoJDQcqbpoRkqpgegEkDQK" type="transfer">
          <date when="2013-10-04"/>
        </correspAction>
        <correspAction xml:id="i-9Ct4foaHa2CTZvgi3PKuK5" type="assigned"/>
        <correspContext corresp="i-9Ct4foaHa2CTZvgi3PKuK5">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GbXaYxLDdrLWeP66GSFLC9" type="motHeader"/>
      <div xml:id="i-PHn6yQCXu7ygPa5TnNWKuE" type="motBody">
        <div xml:id="i-JJKdHuMhdVfJysw1rsPYrj" type="motProposal" subtype="förslag">
          <head xml:id="i-856bPWHanA5BMgZWmzjJSm">
            Förslag till riksdagsbeslut
          </head>
          <list xml:id="i-P8PQMFmZMnvNJGd8kZX3Nq" style="ol">
            <item xml:id="i-3NiyCvxqTZLgZ6aCz4Pt9k">
              Riksdagen tillkännager för regeringen som sin mening vad som
              anförs i motionen om de svenska traditionsfartygens och k-märkta
              fartygens vikt för bilden av Sverige som attraktiv turist- och
              sjöfartsnation.
            </item>
            <item xml:id="i-EBjp5nYeZfEKHAdtyekQDG">
              Riksdagen tillkännager för regeringen som sin mening vad som
              anförs i motionen om att analysera effekterna av det svenska tolkningsbeslutet
              av direktiv 98/18/EG om säkerhetsbestämmelser och säkerhetsnormer
              för passagerartrafik mot bakgrund av den vikt traditionsfartyg
              har för turism och den oerhört viktiga bilden av Sverige som sjöfartsnation.
            </item>
          </list>
        </div>
        <div xml:id="i-PQpoNJdHoZV4L3WRR7MjF5" type="motContent">
          <head xml:id="i-RV8UVeRXEr8wtu28TBDbXf" type="h1">
            Motivering
          </head>
          <p xml:id="i-XkUKKtG6n6iQVZ786W6juz">
            När USA:s president Barack Obama den 5 september 2013 vaknade
            på Grand Hotel på Blasieholmen i Stockholm möttes han, när han
            tittade ut över Stockholms ström, vid anblicken av Riksdagshuset
            och Stockholms slott också, liksom vid färden över Strömbron till
            Gamla stan, av en rad vackra vita fartyg som under stora delar
            av året ger Stockholm dess karaktär – och få ges möjlighet att
            uppleva på vår jord:
          </p>
          <p xml:id="i-9Yut1ViJWZVoUeAUWoox4C">
            Det flytande svenska kulturarvet .
          </p>
          <p xml:id="i-FNjKaGaTmW1YiNGGFzfxJL">
            Detta blir i Stockholm, dess skärgård och på många platser runt
            Sveriges långa kust en allt viktigare del av vårt lands profil,
            detta från en rad utgångspunkter, historiskt, kulturellt, ekonomiskt
            och – ej att förakta – skönhetsmässigt.
          </p>
          <p xml:id="i-61VBLC5V1RjHnaFdEucC8G">
            Efter det att regalskeppet Vasa, efter 333 år på botten av Stockholms
            ström, den 24 april 1961 åter bröt vattenlinjen – från början
            ett helt privat forskningsprojekt av Anders Franzén – har gamla
            fartyg i original varit en svensk attraktion för miljoner besökare.
          </p>
          <p xml:id="i-H5xnwjAvUvd5NmDUpXouUG">
            Inte oväntat slogs 2011 rekord på Vasamuseet med över 1,2 miljoner
            betalande besökare.
          </p>
          <p xml:id="i-WtmWT6vGb5yTb7GWSs5KW">
            Om man bortser från Skansen, som är mer än ett museum, och Liseberg,
            mycket dito, är Vasamuseet det särklassigt mer frekventerade enskilda
            besöksmålet i Sverige, med 2012 omkring 25 procent fler besökare
            än 2006 och med ungefär var tredje besökare bosatt i annat land
            än Sverige:
          </p>
          <p xml:id="i-FPyQ3Di6oLYjNbh7QTyGo">
            20121 215 419 besökare.
          </p>
          <p xml:id="i-DLLdcydXWtaygbSzHh3Ca6">
            20111 228 114 besökare.
          </p>
          <p xml:id="i-BbMC6m2SW3k2skb8KNmtd1">
            20101 129 184 besökare.
          </p>
          <p xml:id="i-GYoM91mgsq6xhvAeeeyaBF">
            2009973 722 besökare.
          </p>
          <p xml:id="i-JTT51x4vYoHcHRGUtttQiW">
            Källa: Myndigheten för kulturanalys (30 april 2013).
          </p>
          <p xml:id="i-CSEgY2bX23cNDXFPv2quQw">
            Intresset för att med moderna metoder söka skeppsvrak i Östersjön
            är också omvittnat och oförminskat – och framgångsrikt. Det syrefattiga
            Östersjövattnet är i detta avseende en historisk tillgång.
          </p>
          <p xml:id="i-KrshMiAjyUuzJaNCNV8jr3">
            Nybyggnationen i Göteborg i början av 2000-talet av Ostindiefararen,
            som sjönk utanför Vinga vid hemfärden från Kina 1745, måste också
            nämnas i detta sammanhang.
          </p>
          <p xml:id="i-UXXmjZzKdf2iMxwg8eaBMo">
            Låt oss också nämna Göta kanal, invigd 1832, en 190 km lång och
            med 598 slussar farled, vilken i motsats till de fartyg som trafikerat
            densamma, har kulturminnesskyddats.
          </p>
          <p xml:id="i-R4MS7PAboMAYiQMtKqX9xT">
            Under 2012 uppmärksammades i Nynäshamn 1912 års olympiska segeltävlingar,
            där två OS-guldbåtar från 1912 deltog i OS-farvattnen än en gång,
            svenska Kitty och norska Taifun, beskådade av omkring 70 000 besökare.
          </p>
          <p xml:id="i-BW5wcMUAsGXQoBV38tiY74">
            Byggandet av ett svenskt u-båtsmuseum i Karlskona pågår, ett
            museum med planerad invigning under sommaren 2014. Huvudattraktionen
            blir 810-tonsfartyget HMS Neptun, känt från bordningen av sovjetiska
            flottans U137 i Karlskrona skärgård 1981. Den dåtida marina ytspänningen
            blir uppenbar för alla.
          </p>
          <p xml:id="i-DdRBNm7Q4sYw3SHgDF3vis">
            Äldre ångfartyg och segelbåtar spelar, liksom numera även fritidsbåtar,
            en viktig roll för bilden av Sverige – sådana fartyg i både Stockholms
            skärgård och andra kusttrakter har stor betydelse inte minst för
            den växande och ekonomiskt allt viktigare turistnäringen.
          </p>
          <p xml:id="i-Pd4SkstdPQKXggrRFHvaH4">
            Det är Transportstyrelsen som, efter samråd med Statens maritima
            museer, beslutar om klassificering av kulturhistoriskt värdefulla
            fartyg. En kategori av stor vikt utgörs av traditionsfartygen.
            Klassningen har juridisk betydelse för fartygens rättigheter.
          </p>
          <p xml:id="i-CygxjjXwUDvk2mZTdRdp6s">
            Kraven för att klassas som traditionsfartyg är att 1. traditionellt
            sjömanskap och traditionell teknik ligger till grund för fartygets
            framförande, 2. fartyget endera har a) kulturhistoriskt värde
            b) är en kopia av ett kulturhistoriskt värdefullt fartyg c) byggts
            så att traditionella färdigheter och traditionellt sjömanskap
            uppmuntras och främjas, 3. fartygsverksamheten inte har ett kommersiellt
            syfte.
          </p>
          <p xml:id="i-Sm4uerhnqKXNHBPhzFaseU">
            Bland de fartyg som klassificerats som traditionsfartyg är ett
            antal fartyg i trafik (eller under reparation), här med byggnadsår:
          </p>
          <p xml:id="i-3QttPBAynbX9ePFdgaag26">
            1866 bogserbåten S/S Robert.
          </p>
          <p xml:id="i-DwN2wJ8eNK9Q5bqYjNr3jp">
            1868 passagerarångfartyget S/S Enköping.
          </p>
          <p xml:id="i-1397eescLFF3kceaHbWvDx">
            1880 passagerarfartyget S/S Ejdern.
          </p>
          <p xml:id="i-Fwz3HUBUMmZdfGH8asTGem">
            1897 ångbåtsfärjan S/S Djurgården 3.
          </p>
          <p xml:id="i-Qr8uUGe9aGcFJ4pYTGqYFD">
            1897 passagerarslupen S/S Frithiof.
          </p>
          <p xml:id="i-186as2Pq7ikmVq5DkboD9W">
            1898 timmerbogserbåten S/S Östa.
          </p>
          <p xml:id="i-6TLFBFnvGz4sJBTNzQRbTJ">
            1900 passagerarfartyget S/S Norrtelje.
          </p>
          <p xml:id="i-T3X4GXBJXyC6pniteryLar">
            1901 passagerarslupen S/S Tärnan.
          </p>
          <p xml:id="i-A7WvXYxN7MfqaVmYR9VbLL">
            1903 passagerarfartyget S/S Mariefred.
          </p>
          <p xml:id="i-fdcnBCAUpAx7r7LXaVTAF">
            1906 passagerarfartyget M/S Östanå.
          </p>
          <p xml:id="i-31eAzPDhwBG3mnN8YwoegY">
            1908 passagerarfartyget S/S Storskär.
          </p>
          <p xml:id="i-U845tiwJo1GawDE6DXvdcY">
            1909 passagerarfartyget S/S Drottningholm.
          </p>
          <p xml:id="i-Np2q52WALcXkgGTCSqMvgi">
            1910 passagerarfartyget S/S Norrskär.
          </p>
          <p xml:id="i-LYGDLjDAVcHtYHixx6U6Lk">
            1911 passagerarfartyget S/S Blidösund.
          </p>
          <p xml:id="i-QEdZaajtCi29j6EEY55MSW">
            1915 hamnisbrytaren S/S Sankt Erik.
          </p>
          <p xml:id="i-Bi6zStBLnnEMVJ9HZtkmen">
            1925 passagerarfartyget S/S Saltsjön.
          </p>
          <p xml:id="i-WuZ3hq3DAnsBc9eservZY1">
            1929 lotsbåten S/S Orion.
          </p>
          <p xml:id="i-6PqkyoB5cGm4TKe6kUwokZ">
            Det förtjänar noteras att Statens maritima museer, har, oberoende
            av Transportstyrelsen, k-minnesmärkt ovannämnda S/S Enköping från
            1868 och M/S Östanå från 1906 den 15 november 2011.
          </p>
          <p xml:id="i-SwRnGrYLu1NgjAxZwhwKvT">
            Utöver dessa sjutton traditionsfartyg verksamma runt Stockholm
            är också Motala Express – numera också flyttat till Stockholm
            – och Bohuslän i Göteborg, godkända traditionsfartyg.
          </p>
          <p xml:id="i-TiHQDnjwu1tbPJL3XLc4uv">
            Antalet k-märkta fartyg med spridning över hela Sverige, utöver
            de ovanstående, vittnar om intresse och attraktionskaft. Här finns
            t.ex. flodsprutan från 1880 Af Grebbestad, byggd i och numera
            hemmahörande i Grebbestad, galeasen Amalia från 1899, Dellen från
            1861, och ångfartyget från 1873 Alma av Stavre.
          </p>
          <p xml:id="i-NvpTTChod5V3qEi1YMHGwP">
            Där finns även kulturminnesmärkta fiskefartyg, bogserbåtar, tullkryssare,
            skonare, torrlast- och segelfartyg, biggar och expeditionsfartyg.
          </p>
          <p xml:id="i-MoyEtd7HBZ2DDkRDZgiHDi">
            Av särskilt intresse är alltjämt passagerarfartyget S/S Blidösund,
            ett funktionsdugligt fartyg som firade 100-årsjubleum 1911.
          </p>
          <p xml:id="i-BBteXh5MbhFRdcEAxiBe7b">
            Orsaken är att detta traditionsfartyg genom en svensk myndighetstolkning
            av ett EG-direktiv från den 17 mars 1998 förhindras att trafikera
            den yttre skärgården. I en framställning från Båthistoriska Riksförbundet
            och Sveriges Ångbåtsförening till Kulturdepartementet 2010 aktualiserades
            bland annat tolkningen av EG-direktivet, som rör fartyg byggda
            före 1965, vari konstateras att andra länder har gjort andra tolkningar
            av detta EG-direktiv, vilket får den märkliga konsekvensen att
            att utländska traditionsfartyg kan röra sig i svenska vatten medan
            de svenska traditionsfartygen som traditionellt trafikerat dessa
            vatten inte längre får göra detta, och det på grund av svensk
            tillämpning av samma regler.
          </p>
          <p xml:id="i-Mudca5hqhLMwf19wi94u3M">
            Om fara verkligen förelåg att svenskt rederi skulle riskera passagerares
            välfärd, skulle myndighetskrånglet kunna försvaras och förstås.
            Nu framstår det som blott och bart klåfingrighet i kombination
            med paragrafrytteri.
          </p>
          <p xml:id="i-EXh8dcpFDzHnWLG57Jbk6c">
            Regeringen har under senare år, bland annat anfört i trafikutskottets
            betänkande 2011/12:TU9 och 2012/13:TU12 – godkänt av riksdagen
            så sent som den 2 maj 2013 – vidtagit åtgärder i den riktning
            som flera motioner förordat. Regeringen gav sålunda i juni 2010
            Transportstyrelsen i uppdrag att ta fram ett förslag till nya
            regler för traditionsfartyg (dnr N2010/2345/TE m.fl.) Den 24 februari
            2011 överlämnade Transportstyrelsen rapporten Redovisning av uppdrag
            avseende traditionsfartyg med förslag till förändringar för att
            underlätta för ideella organisationer att driva sin verksamhet,
            samtidigt som de grundläggande kraven på sjösäkerhet upprätthålls.
          </p>
          <p xml:id="i-9cafH8tZVQg2SdnrYUzSo6">
            Likväl: s/s Blidösund får inte gå på djupa vatten längre.
          </p>
          <p xml:id="i-2Yv9smdHhmmZSEpgH2TwNJ">
            När det gäller EU:s läckstabilitetskrav kan detta synas vara
            en så teknisk fråga att den alls inte hör hemma i riksdagen. Tolkningen
            av gällande EU-direktivet 98/18/EG har emellertid direkta konsekvenser
            för konkurrens- och näringsfrågor varför en diskussion är motiverad.
          </p>
          <p xml:id="i-S3naSiw6gDiuHEwiyaFyuQ">
            Läckstabilitetsdirektivet innebär att det införs en enhetlig
            säkerhetsnivå för människoliv och egendom på nya och existerande
            passagerarfartyg och höghastighetspassagerarfartyg när dessa typer
            av fartyg används på inrikes resor. Mot detta finns ingen invändning.
            Med dessa enhetliga regler – som alltså skall tillämpas från Portugal
            och Grekland till Sverige och Finland – möjliggörs också ett öppnande
            av EU:s medlemsländers inre sjöfart också för andra medlemsländer
            inom ramen för EU:s inre marknad. Alla bör välkomna detta.
          </p>
          <p xml:id="i-WesgmXHi5WWWGwqmRATvv">
            Detta direktiv gäller nya och existerande fartyg över 24 meters
            längd samt höghastighetsfartyg (artikel 3-1 a-c). Däremot gäller
            direktivet inte för ursprungliga historiska fartyg konstruerade
            före 1965 och kopior av sådana, företrädesvis byggda i de ursprungliga
            materialen (artikel 3-2 a).
          </p>
          <p xml:id="i-LLHaoJcK4HbZkfMZgNgjRS">
            Så långt är allt gott och väl. Men så tillkommer direktivets
            artikel 7 med möjlighet – utnyttjad av Transportstyrelsen och
            dess föregångare Sjöfartsverket – för enskilt land att skärpa
            säkerhetskraven nationellt: Om en medlemsstat eller grupp av medlemsstater
            anser att de tillämpliga säkerhetskraven bör skärpas i vissa situationer
            på grund av särskilda lokala förhållanden, och om de kan påvisa
            behovet av att göra detta, får de, under iakttagande av förfarandet
            i artikel 4, anta bestämmelser för att skärpa säkerhetskraven.
          </p>
          <p xml:id="i-KZdSa6sf2fgh5bWQKJ2Y2n">
            Det är detta som skett i Sverige – och som förhindrar S/S Blidösund,
            som under 90 år klarat djupt vatten, att trafikera vatten som
            tidigare inte vållat båten, rederiet eller passagerarna minsta
            problem.
          </p>
          <p xml:id="i-5vB8DcuT84ac18Afz53xGo">
            Denna tolkning i Sverige av EG-direktivet 98/18/EG innebär att
            omotiverad näringsskada inträffat.
          </p>
          <p xml:id="i-VtL4XSFi6M8FBJ4obHmae2">
            I vårt land har myndigheten, nu Transportstyrelsen, valt att
            – syftande till absolut säkerhet men åsidosättande av andra mål
            – utnyttjat direktivets möjlighet att skäpa säkerhetskraven för
            att tillämpa samma regelverk som för nya fartyg och sådana som
            byggts före 1965 eller också på traditionsfartyg som läckstabilitetskravets
            artikel 3 uttryckligen undantar.
          </p>
          <p xml:id="i-Jb9Zb5uEDKqApjcDZEzRE1">
            Det innebär, skrev Båthistoriska Riksförbundet och Sveriges Ångbåtsförening,
            med viss erfarenhet av att framför just traditionsfartyg, att
            ett regelverk avsett att gälla moderna fartyg i ofta nya material
            kommit att tillämpas och gälla fartyg byggda för många år sedan,
            före och kring 1900, fartyg som utan större tillbud trafikerat
            sina vatten sedan slutet av 1800-talet.
          </p>
          <p xml:id="i-9Q2WEEUtusNztGFvL6ec4X">
            Regeringen har tagit intryck av den kritik som framförts – och
            i viss utsträckning uppenbart delats av trafiksutskottet (2011/12:TU9
            s. 29) – men inte tillräckligt beaktat de kulturhistoriska värdena
            eller ekonomiska intressen, allt självfallet förutsatt att säkerhetsaspekten
            är tillgodosedd.
          </p>
          <p xml:id="i-2tzAHPykJoeVCMZSHHxsnn">
            Att, vilket ägarna till s/s Blidösund anfört, för att gå medföra
            det antal passagerare som tidigare varit fallet och som ger underlag
            för bärkraftig ekonomi, tvingas vidta åtgärder som att installera
            vattentäta skott, svetsa igen vissa luckor och tynga fartyget
            med ballast, skulle innebära att fartyget till utseende och framförande
            förvanskas, detta utöver att det från ekonomiska aspekter är ogörligt
            med mindre en mecenat med outsinlig kassa infinner sig.
          </p>
          <p xml:id="i-X69GftDXkZSSENNJwWw5dv">
            Det förtjänar i detta sammanhang påtalas att s/s Blidösund för
            ett femtontal år sedan fick dispens av Sjöfartsverket utan att
            sjunka vid några tillfällen samt att Göta kanalbåtarna, dessbättre
            för alla, undantagits från ombyggnadskraven.
          </p>
          <p xml:id="i-B9xq1VXTrpq1v9ydqTMSxW">
            Regeringen bör verka för att Transportstyrelsen omprövar sitt
            och förutvarande Sjöfartsverkets tolkningsbeslut av direktiv 98/18/EG
            om säkerhetsbestämmelser och säkerhetsnormer för passagerartrafik.
          </p>
          <p xml:id="i-Fu3uRW8VQZQz5FVmL4PKba">
            Bakgrunden är den vikt traditionsfartyg har för skärgårdsboendes
            utkomstmöjligheter och den i alla avseenden viktiga turismen –
            utan vilken skärgården ekonomiskt inte kan leva.
          </p>
          <p xml:id="i-9FpQ1MAyJi6DMdZ2fvHpWA">
            För Stockholms skärgård, inte minst den del som omfattas av Roslagens
            många öar, farleder, badstränder, hamnar och bryggor, är fartyg
            i alla dess former av extrem vikt för bilden av denna del av vårt
            land men allra mest för de boendes utkomstmöjligheter.
          </p>
          <p xml:id="i-3JgFw9jfaQf3LAp1AHCnTa">
            Det är orimligt att en myndighetstolkning skall leda till näringsförbud
            om inte säkerhetsmotiv kan påvisas. Ty om det hos S/S Blidösund
            eller andra traditionsfartyg skulle föreligga säkerhetsproblem
            för besättning eller personal, skall naturligtvis Transportstyrelsen
            utfärda nyttjandeförbud – alldeles oavsett om fartygen är helt
            nya, 100 eller kanske rent av 102 år gamla.
          </p>
          <p xml:id="i-KM21bcBCbqcBRKgPjpWfMj">
            S/S Blidösund har möjlighet att köra i berörda vatten, dock under
            förutsättning av ett visst högsta antal passagerare (mindre än
            60). Det har anförts flera gånger som motiv för att inte påtala
            för regeringen det till näringsförbud gränsande myndighetstolkning
            av EU-direktivet.
          </p>
          <p xml:id="i-DURz59pa4ZCHX6yXaCLuKd">
            Det är korrekt. Likväl innebär detta – utöver de ingrepp i fartygets
            historiska komposition som då nödvändiggörs måste göras – en ekonomiskt
            oöverkomlig ombyggnad för att kunna öka antalet tillåtna passagerare,
            59, till det antal som fartyget en gång byggts för, cirka 200.
          </p>
          <p xml:id="i-S1TpkV1AdRjdvW3eejvoc6">
            I praktiken betyder det ett genom en tolkning av ett EG-direktiv
            praktiskt näringsförbud i yttre skärgården.
          </p>
          <p xml:id="i-KMiV2JG9w556WpUzErFgXH">
            Det är ingen bra tur- och turistpolitik.
          </p>
        </div>
        <div xml:id="i-RA3e6WHhGy2yE1g3ajhnN7" type="signatureBlock">
          <list xml:id="i-DRBR4GCBe8dPnSgz2Qu5Tc">
            <item xml:id="i-B2pZ8zAZLGrrgGjnSuKviE" who="i-XcAqMe3ntVBboWUxqACfz" type="signature">
              Gunnar Andrén (FP)
            </item>
            <item xml:id="i-RAqW2VcuUGSZfmxybNBKEX" who="i-L3xspgThUxUN1YtSDqcmk8" type="signature">
              Barbro Westerholm (FP)
            </item>
          </list>
        </div>
      </div>
    </body>
  </text>
</TEI>
