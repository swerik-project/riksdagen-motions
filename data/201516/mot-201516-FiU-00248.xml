<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-FiU-00248">
  <teiHeader>
    <fileDesc>
      <titleStmt>
        <title>Hållbar finansiering av välfärden</title>
        <author corresp="i-Ev6Dx3pWj2WT32VGQpabaz">av Finn Bengtsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:248 av Finn Bengtsson (M)</title>
          <idno type="rdwebb">H302248</idno>
          <rs type="number">248</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H302248/text</ref>
          <ref type="dokument_url_html">http://data.riksdagen.se/dokument/H302248</ref>
          <ref type="dokumentstatus_url_xml">http://data.riksdagen.se/dokumentstatus/H302248</ref>
          <ref type="docx">http://data.riksdagen.se/fil/1CDD9219-2EE0-4437-92B7-C04BA977B6D5</ref>
          <ref type="pdf">http://data.riksdagen.se/fil/1D2F6DC4-A9E5-4613-8C00-191EF3B44065</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-SkVJSBYXTz9HU7gdvUuT23" type="signed"/>
        <correspContext corresp="i-SkVJSBYXTz9HU7gdvUuT23">
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction type="submitted" xml:id="i-3CNsSnE2Puyz5mP4E2HpKi">
          <date when="2015-09-30"/>
          <time when="16:13:39"/>
        </correspAction>
        <correspAction type="reviewed" xml:id="i-MYBdvN9hThAo7nQJsc9pTD">
          <date when="2015-09-30"/>
          <time when="19:18:16"/>
        </correspAction>
        <correspAction type="referred" xml:id="i-Fx763zb4KBnt57R2LK99fZ">
          <date when="2015-10-13"/>
        </correspAction>
        <correspAction type="assigned" xml:id="i-23KGZQCXdgqApKhuNZYeQL">
          <date when="2018-12-14"/>
          <time when="15:33:07"/>
        </correspAction>
        <correspContext corresp="i-23KGZQCXdgqApKhuNZYeQL">
          <ref type="assignedTo">Finansutskottet</ref>
        </correspContext>
        <correspAction type="behandlas_i" xml:id="i-2N48Pmib6utwRJyycw4XLs"/>
        <correspContext corresp="i-2N48Pmib6utwRJyycw4XLs">
          <ref type="uppgift">2015/16:FiU26</ref>
          <ref type="ref_dok_id">H301FiU26</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FiU26</ref>
          <ref type="ref_dok_titel">Kommunala frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:248 av Finn Bengtsson (M) Hållbar finansiering av välfärden</div>
      </div>
      <div type="motBody">
        <div type="motProposal" subtype="förslag">
          <head xml:id="i-HsuNT4q2K57vdicMTuSNiD">
            Förslag till riksdagsbeslut
          </head>
          <list style="ol">
            <item xml:id="i-3xYfkYpCRMCYwNQGbG9KfR">
              Riksdagen ställer sig bakom det som anförs i motionen om behovet
              av en bred parlamentarisk samling om hur en hållbar finansiering
              av välfärden för framtiden kan uppnås och tillkännager detta för
              regeringen.
            </item>
          </list>
        </div>
        <div type="motContent">
          <head type="h1" xml:id="i-RE63YmRAibtXwDLY6wBthb">
            Bakgrund
          </head>
          <p xml:id="i-MqsKWqLzd1uFiGC7Q5kJeX">
            Sverige har en god tradition av väl underbyggda politiska beslut.
            Gedigna offentliga utredningar, remissförfaranden och parlamentariska
            behandlingar föregår under ansenlig tid ofta besluten.
          </p>
          <p xml:id="i-XbcPhDBVtzWZ26pXDPMhND">
            Detta är inte möjligt i alla frågor, inte ens om de är stora.
            Förändringsbehovet kan vara alltför akut. Men där det har varit
            möjligt har det tjänat oss väl och kontrasterar mot många andra
            europeiska länder, där hastigt hopkomna förslag kan dras tillbaka
            efter protester.
          </p>
          <p xml:id="i-UF4UCGXLoyALkMnRKX55n7">
            Pensionsreformen kan sägas vara ett sådant gott exempel. Den
            demografiska bomb som fortfarande tickar i många andra länder
            är i hög grad desarmerad här. Medborgarna har mer makt över sina
            pensioner. Valfriheten är större.
          </p>
          <p xml:id="i-F1MEzetkaTK4nV4LgzeJWK">
            Den framtida finansieringen av välfärdstjänsterna är ett sedan
            lång tid bland experter omdiskuterat och analyserat ämne. Långtidsutredningar,
            ESO-rapporter, ett flertal enskilda studier – som Borgkommissionen
            – har kommit till liknande slutsatser.
          </p>
          <p xml:id="i-4tU5EnDRVBqJEqcCiCFq2i">
            Det finns ett gap mellan vad medborgarna efterfrågar och vad
            det offentliga kan leverera, och det växer. I synnerhet ser så
            ut att vara fallet för sjukvård, men gapet växer även för exempelvis
            äldreomsorg.
          </p>
          <p xml:id="i-WsER85xbizQMuWJyzABkjU">
            En rad faktorer kan minska gapets storlek, som fler i arbete
            och ökad produktivitet. Detta är av många skäl viktiga reformer,
            som länge sågs som närmast omöjliga att realisera. Men mycket
            tyder på att vi både kan arbeta mer och vara mer produktiva i
            välfärdstjänsterna.
          </p>
          <p xml:id="i-FaP13dueY7K5ZEtDXUQt8r">
            Bedömarna är dock överens om att detta inte täcker gapet. Framför
            allt är detta drivet av medborgarnas ökande efterfrågan på bättre
            välfärd i takt med att inkomsterna ökar. Så har varit fallet hittills,
            och inget tyder på att vi vill avstå från bättre välfärd kommande
            decennier.
          </p>
          <p xml:id="i-UeFudNg7vFf1z27hbv7bck">
            Självklart kan man även prioritera hårdare inom budgeten och
            sätta ökade resurser till välfärdstjänster framför annat, såsom
            socialförsäkringar. Så sker redan i viss mån. Men då handlar det
            på sikt om stora omprioriteringar.
          </p>
          <p xml:id="i-UA5MEyZRfVg6yWzrHWspGy">
            Det gap som redan finns leder också till att människor söker
            sig bättre lösningar vid sidan av, såsom privata sjukvårdsförsäkringar.
            Över en halv miljon svenskar har redan sådana. Även om de förbättrar
            livet för många och kortar köer till offentlig vård blir de en
            sorts nödlösning.
          </p>
          <head type="h1" xml:id="i-EfCm1XqBVdyyUnDWZUN99w">
            Motivering
          </head>
          <p xml:id="i-Tf8FKBTDY4X5CB1wuKD2WB">
            Istället är det rationella svenska sättet att hantera en frågeställning
            som denna att ta den massiva kunskapen närmare förslag till reform
            – och sedan beslut. Alla tjänstemannaprodukter bör följas av en
            parlamentarisk utredning.
          </p>
          <p xml:id="i-JASQVcHaCWg4AmtWFmcrUf">
            Alla tjänster utvecklas bättre när enskilda konsumenter har makt
            över sina pengar. Då främjas innovation och effektivitet. Samtidigt
            finns det brett stöd för att välfärdstjänsterna måste nå alla
            med god kvalitet i tid. I en motion på detta tema under föregående
            riksmöte förordade jag därför en förutsättningslös utredning om
            välfärdens framtida finansiering, helst som en parlamentarisk
            utredning med bred sammansättning från riksdagen.
          </p>
          <p xml:id="i-XFKfPNvcn7uFk48Qqo4PYn">
            När utskottet behandlade denna framställan konstaterade man följande:
            ”Utskottet kan notera att en utredning kommer att tillsättas i
            syfte att lämna förslag om hur regleringen av användningen av
            offentliga medel för driften av skattefinansierad verksamhet bör
            utformas. Dessutom har Ägarprövningsutredningen nyligen lämnat
            sitt slutbetänkande. Skattemedel ska användas till just den verksamhet
            de är avsedda för och vinstjakten som incitament hör inte hemma
            i välfärdssektorn. Förutsättningen för att privata aktörer ska
            få verka inom välfärdssektorn ska vara att syftet med verksamheten
            är att tillhandahålla utbildning, vård eller omsorg av god kvalitet.
            Utskottet vill avvakta utredningens resultat och den fortsatta
            beredningen av Ägarutredningens slutbetänkande innan det tar ställning
            till nya åtgärder för att ytterligare säkra kvaliteten inom välfärdens
            områden.”, och med detta lakoniska påstående avslog man sedan
            den aktuella motionen.
          </p>
          <p xml:id="i-7RSXxTp2UXXQDBCCv4WQ4z">
            Det problem som uppstått med detta motiv för avslag är dels att
            den omnämnda Ägarprövningsutredningen helt lagts åt sidan i Regeringskansliet,
            dels har den nytillsatta utredningen inte alls någon förutsättningslös
            ingång till frågeställningen om hur välfärdens framtida finansiering
            bäst kan garanteras utan en snäv ideologisk vinkling på att i
            det närmaste förbjuda vinstuttag i välfärdssektorn.
          </p>
          <p xml:id="i-TJBifTffzQh1LUXfXXUbY5">
            Det senare är enligt min mening ett mycket allvarligt hot mot
            hela välfärdssektorn och, inte minst, hur den ska vara finansiellt
            hållbar i framtiden om inte fler nyanser än krav vinststopp får
            finnas med i diskussionen.
          </p>
          <p xml:id="i-QC1YAitkouaDMHTrYcGHTX">
            Jag vill därför att utredningen om hur en hållbar finansiering
            av framtidens välfärd kan uppnås genomförs inom ramen för en bred
            parlamentarisk samling, och inte med endast en politisk vinklad
            ingång som utskottet hänvisat till. Jag vill att riksdagen med
            bifall till denna motion ger regeringen det tillkänna.
          </p>
        </div>
        <div type="motSignatures">
          <list>
            <item xml:id="i-BFoKrUBDBdJTHuxATV3MJ8" who="i-Ev6Dx3pWj2WT32VGQpabaz">
              Finn Bengtsson (M)
            </item>
          </list>
        </div>
      </div>
    </body>
  </text>
</TEI>
