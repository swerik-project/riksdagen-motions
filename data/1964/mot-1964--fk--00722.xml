<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1964--fk--00722">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__fk__722/mot_1964__fk__722-001.pdf"/>
      <fw xml:id="i-TTiyxJdCrH5qkzBuQyE3Kj">
        Nr 722—725 Motioner i Första kammaren, nr 722 år 1964 1
      </fw>
      <div xml:id="i-6DQsGShXf4oQsPT7o9Gn4N" type="motHeader">
        <div xml:id="i-HFSQ1SsdGsUY5gKh78wQtR" type="motTitle"/>
        <div xml:id="i-KSwpaZExfdbgmVK1zACgmY" type="motSubmissionInfo"/>
      </div>
      <div xml:id="i-8VzhAUNPhpFvBDNhuVjoNS" type="motBody">
        <div xml:id="i-2vFP3uS2UkUEfEvmFWCoE4">
          <p xml:id="i-UQXwHn6Kyg4XBuXQS2AMZQ">
            Nr 722
          </p>
          <p xml:id="i-WWgTmUPNWRUGMwdUDFz7p5" type="titleString">
            Av herr Geijer, Arne, och herr Johansson, Knut, i anledning av
            Kungl. Maj:ts proposition nr 115, angående ändrade grunder för
            den frivilliga arbetslöshetsförsäkringen.
          </p>
          <p xml:id="i-A7PDXUwJiwF5w8UdkKvequ">
            (Lika lydande med motion nr 881 i Andra kammaren)
          </p>
          <p xml:id="i-8WSDCKjqQ3FfYw6xWj61ZV">
            I anledning av proposition nr 115 till 1964 års riksdag angående
            ändrade grunder för den frivilliga arbetslöshetsförsäkringen vill
            vi anföra följande. Propositionen har i stort följt 1960 års arbetslöshetsförsäkringsutrednings
            förslag, men i fråga om ersättning för enstaka arbetslös dag har
            avvikelse företagits. Departementschefen godtager utredningens
            förslag om övergång till s. k. engångskarens, vilket innebär att
            endast en karensperiod om 5 dagar per försäkringsår behöver intjänas.
            Utredningen framhåller att ett väsentligt syfte med förslaget
            om endast en karensperiod per försäkringsår har varit att vinna
            administrativ förenkling, bl. a. genom att 48-dagarsregeln för
            ge- nomgång av ny karens slopas. Vid ny arbetslöshet under samma
            försäk- ringsår erhåller den försäkrade redan från den första
            arbetslösa dagen er- sättning. I konsekvens härmed har utredningen
            också föreslagit att förbu- det mot ersättning för enstaka arbetslös
            dag skall slopas.
          </p>
          <p xml:id="i-5bE13ycPmvEi49nmmYGi9z">
            Förbud mot ersättning för enstaka arbetslös dag, s. k. spärregel,
            skulle i hög grad förta engångskarensens effekt, eftersom förbudet
            i själva verket ut- gör en form av tilläggskarens, som dock i
            sin tur måste förses med undan- tagsbestämmelser. Mot bakgrunden
            av ett system med engångskarens synes det knappast finnas några
            principiella skäl att i ersättningshänseende skilja på en- eller
            flerdagars arbetslöshet. Den eventuella olägenhet som kan uppstå
            vid er- sättning för enstaka arbetslös dag äger, enligt utredningen,
            samma giltig- het om ersättning får utgå först efter två eller
            flera dagar. Utredningen anser för sin del att risken för missbruk
            vid rätt till ersätt- ning för enstaka arbetslös dag inte skall
            överdrivas. Kraven på arbetsgivar- intyg, utvisande att den försäkrade
            är ofrivilligt arbetslös, och personlig in- ställelse hos arbetsförmedlingen
            torde i förening med att ersättning endast avser en dag utgöra
            en återhållande faktor mot missbruk. Utredningens redovisning
            av skälen för ersättning för enstaka arbetslös dag förefaller
            vara helt bärkraftiga. 1— Bihang till riksdagens protokoll 1964.
            3 saml. Nr 722—725
          </p>
          <pb facs="riksdagen-motions-pdf/data/1964/mot_1964__fk__722/mot_1964__fk__722-002.pdf"/>
          <fw xml:id="i-A7Cf2kkMFpzfEqqpWEwevw">
            2 Motioner i Första kammaren, nr 722 år 1964
          </fw>
          <p xml:id="i-EtRppwLBodcxDTwvq8S3Ly">
            Departementschefen förordar emellertid i propositionen att ersättning
            för enstaka arbetslös dag inte skall utgå. Han har särskilt tagit
            fasta på att ersättning för enstaka arbetslös dag kan öka de tillfälliga
            dagspermittering- arna och benägenheten att anordna korttidsarbete
            där sådant inte i övrigt skulle vara motiverat. Som en olägenhet
            framhålls också en ökad arbets- belastning för arbetsförmedlingarna
            utan att något förmedlingsresultat kan påräknas. Vi kan inte finna
            att missbruk av arbetslöshetsförsäkringen på de grund- valar som
            anförts i propositionen kan bli av nämnvärd omfattning. Med kännedom
            om förhållandena på arbetsmarknaden torde man med säkerhet kunna
            fastslå att sådant missbruk skulle utgöra rena undantagen, och
            det kan endast bli fråga om några enstaka arbetsgivare. Det kan
            inte vara rim- ligt att dylika antaganden om otillbörligt utnyttjande
            av arbetslöshetsför- säkringen skall minska arbetstagarnas skydd
            mot inkomstbortfall. Den administrativa olägenheten som påpekas
            i propositionen förefaller inte vara av sådan omfattning att ersättning
            inte kan komma i fråga för alla enstaka arbetslösa dagar. För
            rätt att erhålla ersättning för sådan dag fordras först att karenstiden
            fullgjorts eller att karensbefrielse erhållits. I propositionen
            sägs också att förbudet mot endagsersättning i allmänhet inte
            blir så betungande för kassamedlemmarna även om undantag kan förekomma.
            En försäkrad som normalt arbetar sexdagarsvecka skulle vid femdagarsförsäkring
            med spärregel förlora ersättning för två arbetslösa dagar i veckan
            om han arbetar fyra dagar. Även för arbetstagare med fem- dagarsvecka
            kan dock i vissa fall enligt departementschefen ett förbud mot
            endagsersättning bli ekonomiskt betungande. Han föreslår därför
            att förbu- det inte göres undantagslöst, utan tillsynsmyndigheten
            skall äga befogenhet att i varje särskilt fall bevilja undantag.
            Vidare anser departementschefen att förbud mot endagsersättning
            inte bör gälla då enstaka arbetslös dag in- leder eller avslutar
            en längre sammanhängande arbetslöshetsperiod. Utredningen anser
            däremot att enbart behovet av undantag för dem som normalt arbetar
            sex dagar i veckan utgör tillräckligt skäl för att medge ersättning
            för enstaka arbetslös dag. I detta vill vi instämma och samtidigt
            understryka att enbart det faktum att man konstaterar att det
            för vissa grupper av arbetstagare kan bli ekonomiskt betungande
            med förbudet mot endagsersättning torde utgöra ett tillräckligt
            starkt skäl för att endags- ersättning skall gälla. Dessutom torde
            ett förbud endast drabba de arbets- tagare som är timavlönade
            och som redan har de osäkraste anställnings- förhållandena. En
            av utredningens huvudprinciper har varit att administra- tivt
            förenkla arbetslöshetsförsäkringen. De undantag som nu företagits
            i propositionen är inte ägnade att tillgodose dessa ambitioner,
            utan departe- mentschefens ställningstagande kommer att få motsatt
            verkan, eftersom förhållandena växlar mellan olika företag, arbetsplatser
            och arbetstagar- grupper. Detta kommer att medföra svårigheter
            för tillsynsmyndigheten
          </p>
          <pb facs="riksdagen-motions-pdf/data/1964/mot_1964__fk__722/mot_1964__fk__722-003.pdf"/>
          <fw xml:id="i-7PnFvFhJHSXuoKMiF6giid">
            Motioner i Första kammaren, nr 722 år 1964 3
          </fw>
          <p xml:id="i-CNCo686G66799kk5SUib1R">
            att skapa enhetliga undantagsbestämmelser. Vidare kommer fortfarande
            stora grupper av arbetstagare att under året växla mellan fem-
            och sex- dagarsvecka, vilket gör att undantagsbestämmelserna ständigt
            måste bli föremål för omprövning. Inom nuvarande 6-dagarsförsäkring
            har man inte ansett det vara riktigt att en arbetstagare med 5-dagarsvecka
            vid förkortning av arbetstiden med en dag per vecka skall uteslutas
            från möjligheten att få ersättning från arbetslöshetskassan. För
            att undvika detta infördes en särbestämmelse. Det förefaller därför
            märkligt att man i propositionen genom förbud mot en- dagsersättning
            nu kommer att tillämpa en metod som i nuvarande försäk- ring skapat
            sådana olägenheter att man tvingats undanröja dem med sär- bestämmelser.
            även departementschefen är medveten om att de föreslagna bestämmelserna
            inte kan göras undantagslösa. Ett enhetligt system, där ersättning
            utgår utan restriktioner sedan en- gångskarensen är fullgjord,
            skulle, som utredningen också framhåller, und- vika behov av särbestämmelser
            och därmed förenkla försäkringen utan att kostnaderna nämnvärt
            ökas. Med stöd av vad som ovan framförts finner vi att de skäl
            som anförs i propositionen mot endagsersättning inte är av sådan
            styrka att man kan frångå utredningens förslag om ersättning för
            enstaka arbetslös dag. Frågan om ersättning för enstaka arbetslös
            dag aktualiserar också kravet på en utsträckning av ramtiden för
            intjänande av karensdagarna. Denna fråga behandlas inte i föreliggande
            proposition. I konsekvens med vad som ovan föreslås om rätt till
            endagsersättning måste en bestämmelse införas som ger möjlighet
            att fullgöra karenstid med en dag per kalendervecka. I de fall
            företagen vid inskränkning av driften exempelvis tillämpar 4-dagars-
            vecka omöjliggör detta för arbetstagaren med den av utredningen
            före- slagna ramtiden på 4 veckor att intjäna karens oavsett hur
            länge drift- inskränkningen pågår. Föreliggande förslag innebär,
            i jämförelse med nu- varande försäkring, en försämring för arbetstagare
            med 5-dagarsvecka som drabbas av 4 dagars arbetsvecka. Vi föreslår
            därför att ramtiden för full- görande av karenstid utökas till
            att omfatta 5 kalenderveckor. I propositionen föreslås att den
            nuvarande principen för grundstatsbidra- get bibehålles, vilket
            innebär att bidragets andel i dagersättningen sjunker i den mån
            dagersättningen stiger. Vid lägsta dagpenning, som föreslås till
            12 kr./dag, utgör statsbidraget 50 procent för att successivt
            sjunka till 35 procent vid högsta dagpenningersättning på 40 kr./dag.
            Dock frångår man nuvarande system med fast bidragsbelopp och inför
            ett med procent- beräkning. Mot den sistnämnda systemförändringen
            har vi inget att erinra. Däremot finner vi att den föreslagna
            höjningen av grundstatsbidraget är otillräcklig. En jämförelse
            med det nuvarande systemet visar att redan när dagpenningen överstiger
            30 kr. blir statsbidraget lägre än nuvarande 25-öres- bidraget.
            För den högsta dagpenningsklassen utgör statsbidraget endast 1:
            — Bihang till riksdagens protokoll 1964. 3 saml. Nr 722—725
          </p>
          <pb facs="riksdagen-motions-pdf/data/1964/mot_1964__fk__722/mot_1964__fk__722-004.pdf"/>
          <fw xml:id="i-5z4LtnmPSSXQjdyX5Z9RnW">
            4 Motioner i Första kammaren, nr 722 år 1964
          </fw>
          <p xml:id="i-3WjDvrr7pugo13H2TsGTkB">
            15 öre per ersättningskrona. Samtidigt bör påpekas att make-
            och husföre- ståndarinnetillägget slopas och att barntillägget
            inte höjes utan i stället be- gränsas genom att det enligt föreliggande
            förslag endast skall utgå under 5 veckodagar mot nuvarande 6 dagar.
            Båda dessa tillägg bestrides till 75 procent av statsmedel. Enbart
            en övergång till 5-dagarsförsäkring — vilket också innebär en
            begränsning av barntilläggen — och ett slopande av make- och husföreståndarinnetillägg
            torde innebära att arbetslöshetskassorna av- sevärt måste höja
            dagpenningen. Därtill kommer behovet av en höjning med hänsyn
            till penningvärdets förändringar. Det finns ytterligare skäl som
            talar för en höjning av grundstatsbidraget. Många kassor har ett
            uppenbart behov av att höja dagpenningersättningen. En höjning
            av grundstatsbidraget som här föreslås skulle ge utrymme för kassorna
            att utan avgiftshöjning öka dagpenningsbeloppen till en rimlig
            nivå. Om däremot statsbidraget i samband med denna reform blir
            alltför blygsamt kommer det för vissa kassor att uppstå svårigheter
            att höja dag- penningsersättningen till belopp som kompenserar
            för penningvärdets för- ändringar. Utredningen har vidare framhållit
            att systemet med den nya konstruktionen av statsbidraget avser
            att »stimulera kassorna att i fram- tiden söka hålla dagpenningsbeloppen
            på en tillfredsställande nivå». Denna målsättning finner vi inte
            kan uppfyllas med nuvarande förslag. Vi föreslår därför att grundstatsbidraget
            skall utgå med 50 procent i alla dagpennings- klasser. Med hänvisning
            till det ovan anförda hemställes, att riksdagen vid behandling
            av proposition nr 115 måtte besluta att ersättning för enstaka
            arbetslös dag skall utgå i en- lighet med vad 1960 års arbetslöshetsförsäkringsutredning
            har föreslagit; att ramtiden för fullgörande av karenstid utökas
            till att omfatta 5 kalenderveckor; och att grundstatsbidraget
            skall utgå med 50 procent i alla dagpenningsklasser.
          </p>
          <p xml:id="i-LB2yFdzAoE1wxHfzucirFz" type="date">
            Stockholm den 8 april 1964
          </p>
          <div xml:id="i-SfZSUtymopJSzecrSdneyu" type="signatureBlock">
            <list xml:id="i-T58qQBRrj8LzWkFGLSEpKw">
              <item xml:id="i-Ahji5hnECxRJiRr8baKJxA" who="unknown" type="signature">
                Arne Geijer Knut Johansson
              </item>
            </list>
          </div>
        </div>
      </div>
    </body>
  </text>
</TEI>
