<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1908/mot_1908__ak__164/mot_1908__ak__164-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra Kammaren, N:o 164. 1
          </p>
          <p>
            N:o 164.
          </p>
          <p>
            Af herrar G. A. E. Kronlund och G. Thavenius, om anslag till
            Svenska Turistföreningen för beredande af för- bättrade kommunikationer
            i de lappländska fjällen m.m.
          </p>
          <p>
            Fosterlandskärleken har inga fastare rötter än kärleken till
            hem- bygden och kärleken till hemlandets natur. Att fostra och
            upp- amma hembygdskänslan och naturkänslan är därför ett arbete
            i fosterlandets tjänst, hvilket icke lätt kan öfverskattas. Sedan
            många år tillbaka utföres i detta land ett sådant arbete, som
            väl vunnit uppmärksamhet, ja äfven beundran, men som ännu icke
            af stats- makterna uppmuntrats eller befordrats på sådant sätt,
            som sakens vikt enligt vår mening kräfver. Vi syfta härmed på
            Svenska Turist- föreningens verksamhet. Denna förenings årsskrift
            är en kär vän i många tusental svenska hem; med sina skildringar
            och bilder ger den för hvarje år ett nytt stycke af vårt fädernesland
            åt dess in- byggare, låter dem andligen tillägna sig den jord
            som är deras, men som de icke känna, skänker dem natur- och kulturbilder
            af största intresse, ägnade att fördjupa kunskapen om landet,
            att väcka hågen till att lära känna mer och mer däraf, att rotfästa
            kärleken till detsamma. Turistföreningens »geografiska bilder»,
            som erhållas för ett pris af endast 1 öre per styck och därigenom
            äro tillgäng- liga för hvarje barn, dess skioptikonbilder, som
            spridts till ett stort antal af våra skolor och tjäna undervisningen
            i hembygdskunskap som det yppersta åskådningsmaterial — dess resehandböcker,
            som göra det möjligt att af en nöjes- och rekreationsresa draga
            verklig, för lifvet fruktbringande kunskap om olika orters förhållanden,
            dess planschverk och broschyrer, som i utlandet i de vidaste kretsar
            Bih. till Riksd. Prot. 1908. 1 Saml. 2 Afd. 2 Band. 51 Häft. (N:is
            164—170). 1
          </p>
          <pb facs="riksdagen-motions-pdf/data/1908/mot_1908__ak__164/mot_1908__ak__164-002.pdf"/>
          <p>
            2 Motioner i Andra Kammaren, N:o 164.
          </p>
          <p>
            sprida kunskapen om Sverige — allt är förtjänt af vårt lifligaste
            erkännande. Men hvad som måhända framför allt annat är Svenska
            Turistför- eningens storverk, det är att den genom sina anordningar
            i vår lappska fjällvärld öppnat densamma för det öfriga Sveriges
            inbyggare. Lapp- lands fjäll och floder, som ännu vid tidpunkten
            för Turistföreningens tillkomst voro nästan lika oåtkomliga som
            då Linné under svåra mödor genomströfvade landet, ha nu på många
            ställen gjorts åt- komliga för en hvar med ordinära kroppskrafter
            och god hälsa för- sedd person. Ja, äfven för de mindre starka
            och härdiga har för- eningen genom sin bekanta, utmärkta turiststation
            Abisko sörjt, så att de kunna få del af naturnjutningar, som eljest
            varit dem oåtkomliga. Att sommarsnälltåget till Lappland under
            sistlidna sommar — efter förutgående mindre lyckade försök — kunde
            bära sig, och att man i år vågar utvidga det till dagligt, torde
            bero i ej ringa mån på Turistföreningens anordningar utmed järnvägen.
            Hur många af de svenskar, som under andra omständigheter skulle
            i främmande land sökt vederkvickelse, hafva ej genom Turistför-
            eningens årsskrift och genom dess anordningar i Jämtlands och
            Lapplands fjälltrakter föranledts att begifva sig till dessa!
            Betydelsen häraf för dem själfva och för fosterlandet torde ej
            behöfva närmare utvecklas. Frågar man hur det varit möjligt att
            uträtta allt detta utan anlitande af offentliga medel, så lär
            svaret lyda: genom klokt och omtänksamt handhafvande af årsafgifterna
            — föreningens enda in- komstkälla. Vi ha förfrågat oss om, huruvida
            föreningen ej har in- komster af sin förlagsverksamhet, och fått
            oss meddeladt, att denna till följd af det låga priset på publikationerna
            i allmänhet lämnar endast — förlust. Föreningens arbetskapital
            utgöres allenast af öfverskottet af årsafgifterna, sedan föreningsmedlemmarna
            fått sitt. Att härmed kunnat uträttas så mycket som verkligen
            skett är för- vånansvärdt. Emellertid, området för föreningens
            verksamhet är kolossalt och växer för hvarje år. Strömmen af sydsvenskar,
            som vilja lära känna det nordliga Sverige, blir ständigt större.
            Det blir trångt i fjäll- hyddorna och många äro de fjälleder,
            som väl vore förtjänta af att besökas, men som ännu äro otillgängliga.
            Nödiga utvidgningar, reparationer och nybyggnader, som af de fjällresande
            efterlängtas, kan föreningen, efter hvad vi erfarit, på grund
            af bristande medel
          </p>
          <pb facs="riksdagen-motions-pdf/data/1908/mot_1908__ak__164/mot_1908__ak__164-003.pdf"/>
          <p>
            Molioner i Andra Kammaren, N:o 164. 3
          </p>
          <p>
            ej utföra. Lapplands måhända allra härligaste trakter, de som
            ligga omkring Stora Lulevatten, äro endast nödtorftigt tillgängliga,
            och den nybyggnad, som vid Stora Sjöfallet, vårt praktfullaste
            natur- sceneri, vore af behofvet i hög grad påkallad, har måst
            anstå. Med hänsyn bland annat till det förslag, söm framlagts
            af herrar natur- skyddskommitterade och som innebär afsättandet
            af ett större om- råde till nationalpark just i dessa trakter,
            synes det särskildt på- kalladt att nejden kring Stora Sjöfallet
            blir lättare tillgänglig än nu. Ty meningen med en nationalpark
            är väl ändock, att den skall besökas. A andra sidan synes det
            oss, som om ingen institution vore mera ägnad att taga hand om
            ödemarkskommunikationerna i fjällregionen än Svenska Turistföreningen.
            Hvad den i detta af- seende redan gjort synes borga för ett fortsatt
            arbete, där praktisk omtänksamhet förenar sig med hänsyn till
            hvad man skulle kunna kalla naturens värdighet. På dessa grunder
            och då föreningen på af oss framställd för- frågan förklarat sig
            icke kunna utan understöd af offentliga medel utvidga sin verksamhet
            i Lapplands fjällområden, vilja vi hemställa,
          </p>
          <p>
            att ett anslag af förslagsvis tjugutusen kronor måtte ställas
            till Kungl. Maj:ts förfogande för att uppå ansökan af Svenska
            Turistföreningen ut- betalas till denna af 1909 års stat att emot
            redo- visningsskyldighet till Kungl. Maj:t användas för beredande
            af förbättrade kommunikationer och uppehållsställen för turister
            i de lappländska fjällen.
          </p>
          <p>
            Stockholm den 26 januari 1908. G. Kronlund. Gottfr. Thavenius.
          </p>
        </div>
      </div>
    </body>
  </text>
</TEI>
