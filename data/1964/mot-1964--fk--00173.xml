<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__fk__173/mot_1964__fk__173-001.pdf"/>
      <div type="motHeader" xml:id="i-3sJJyR3jexvordRB6jfoaJ">
        <div type="motTitle" xml:id="i-TtMCEPT2ipEEwNwXbtck4c"/>
        <div type="motSubmissionInfo" xml:id="i-B7wBd3S3mmvmpDxLqjZruu"/>
      </div>
      <div type="motBody" xml:id="i-8yFcCsTL31hZbCgWhe3pwY">
        <div xml:id="i-U8VcWfzVawuxH6SodjTZoV">
          <p xml:id="i-E6NwkUhVgdvKLmxKpAF8y6">
            Motioner i Första kammaren, nr 173 år 1964 13
          </p>
          <p xml:id="i-V2jD9SpnpTBDk6izgnWYLJ">
            Nr 173
          </p>
          <p xml:id="i-D3Jai671Kr6xSqm5kNqmUx">
            Av herr Johansson, Tage, och herr Karlsson, Göran, i anledning
            av Kungl. Maj:ts framställning om anslag till närings- hjälp.
          </p>
          <p xml:id="i-15NwX6Fukj8Rwp3vKrD26N">
            Medicinalstyrelsen och veterinärstyrelsen har gemensamt den 11
            maj 1962 utfärdat råd och anvisningar angående kioskhandel med
            livsmedel. Anvis- ningarna skall beaktas ej blott vid ny-, till-
            eller ombyggnad utan även be- träffande övriga i bruk varande
            kiosker. I det sistnämnda fallet må anstånd generellt medgivas,
            dock längst intill den 1 januari 1965. De utfärdade anvisningarna
            kommer för ett stort antal kioskägare att innebära betydande kostnadskrävande
            investeringar samt svårlösta tomt- marksproblem i de fall erforderliga
            ny-, till- eller ombyggnader icke kan ske på disponibel tomtmark.
            Behovet av en allmän sanering av kioskhandeln ifrågasättes icke.
            Det finns ett stort antal kiosker som är mindre lämpliga och i
            vissa fall helt olämpliga för sitt ändamål. Ett förhållandevis
            stort antal kioskägare är emel- lertid partiellt arbetsföra, som
            i regel har erhållit näringshjälp till sina rö- relser. Genom
            de bestämmelser som i dag reglerar näringshjälp kan dessa partiellt
            arbetsföra kioskägare, som tidigare beviljats maximal statlig
            nä- ringshjälp, icke erhålla ytterligare statlig näringshjälp
            för de investeringar som är nödvändiga för att i fortsättningen
            kunna driva sin rörelse i enlig- het med de nya bestämmelserna.
            Rörelserna är oftast av mindre omfattning och medger ytterst sällan
            den ytterligare ekonomiska belastning som räntor och amorteringar
            innebär, om innehavaren skulle den vanliga lånevägen fi- nansiera
            de merkostnader som saneringen kommer att medföra. Belast- ningen
            blir för stor, och rörelsen — och därmed den partiellt arbetsföres
            be- gränsade försörjningsmöjligheter — äventyras. Denna situation
            behöver emellertid icke uppstå, om möjligheter gavs att bevilja
            förnyad näringshjälp för här ifrågavarande ändamål. Det bör också
            framhållas att denna grupp handikappade saknar möjlighet alt erhålla
            arbete på den öppna arbetsmarknaden. Denna utväg har i sam- band
            med att näringshjälp beviljades för verksamhetens igångsättande
            un- dersökts av arbetsmarknadsorganen och då bedömts som utesluten.
            Kostnaderna för behövlig om-, till- eller nybyggnad av kioskerna
            är omöj- liga att precisera. Sveriges kioskägares riksförbund
            uppskattade hösten 1963 det genomsnittliga lånebehovet för partiellt
            arbetsföra kioskägare till 20 000 kronor.
          </p>
          <pb facs="riksdagen-motions-pdf/data/1964/mot_1964__fk__173/mot_1964__fk__173-002.pdf"/>
          <p xml:id="i-5D8B1Ptj24tu1tVR1QrKJP">
            14 Motioner i Första kammaren, nr 173 år 1964
          </p>
          <p xml:id="i-UKFaTVYov7uK7ng64igfUY">
            Med hänsyn till de höga kostnader som i de flesta fall är förenade
            med de åtgärder som måste vidtagas för att fylla anvisningarnas
            krav och med hän- syn till att det här är fråga om partiellt arbetsföra,
            som i många fall är så gravt rörelsehindrade, att de har stora
            personliga kostnader för att över hu- vud kunna driva sina rörelser,
            är det nödvändigt att de kan få ytterligare statlig näringshjälp.
            Möjlighet bör också finnas att, då särskilda skäl därtill föreligger,
            bevilja sådan näringshjälp med belopp som överstiger nuvarande
            maximibelopp. Förutom de ekonomiska problemen i samband med anvisningarnas
            ikraft- trädande kommer i många fall tomtmarksfrågan att bli svårlöst.
            Ett stort antal kioskägare har sina kiosker på tomtmark, som icke
            ger utrymme för byggnation av det slag som föreskrives i anvisningarna.
            I en del fall kan ej heller kioskägare på grund av stadsplaneskäl
            erhålla tillstånd för perma- nent byggnad på tidigare disponerad
            tomt utan måste anvisas annan från försäljningssynpunkt likvärdig
            mark. Det kan emellertid vara svårt att ur stadsplane- och lönsamhetssynpunkt
            avväga vad som är att betrakta som likvärdig tomtmark. Man måste
            befara att detta kommer att kräva en avse- värd handläggningstid.
            För flertalet kioskägare — såväl partiellt arbetsföra som andra
            — torde det vara omöjligt att lösa de problem som de nya direk-
            tiven medför före den 1 januari 1965. Med hänsyn härtill och under
            åberopande av vad ovan anförts hemställer vi, att riksdagen måtte
            besluta att anstånd med anvisningarnas genomförande må kunna givas
            intill den 1 januari 1967, att arbetsmarknadsstyrelsen erhåller
            fullmakt att bevilja förnyad näringshjälp i den utsträckning som
            styrelsen före- slagit, och att arbetsmarknadsstyrelsen erhåller
            befogenheter utgiva näringshjälp, överstigande det nu maximerade
            bidragsbelop- pet, om särskilda skäl härför föreligger.
          </p>
          <p xml:id="i-WXv5owZhijLKxi7MKBmy9c">
            Stockholm den 23 januari 1964
          </p>
          <p xml:id="i-4pyknnRZ22nG759D2q19cT">
            Tage Johansson Göran Karlsson
          </p>
        </div>
      </div>
    </body>
  </text>
</TEI>
