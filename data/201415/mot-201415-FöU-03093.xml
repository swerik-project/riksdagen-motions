<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-FöU-03093">
  <teiHeader>
    <fileDesc>
      <titleStmt>
        <title>med anledning av prop. 2014/15:109 Försvarspolitisk inriktning - Sveriges försvar 2016-2020</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2014/15:109 Försvarspolitisk inriktning - Sveriges försvar 2016-2020</title>
          <idno type="rdwebb">H2023093</idno>
          <rs type="number">3093</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H2023093/text</ref>
          <ref type="dokument_url_html">http://data.riksdagen.se/dokument/H2023093</ref>
          <ref type="dokumentstatus_url_xml">http://data.riksdagen.se/dokumentstatus/H2023093</ref>
          <ref type="docx">http://data.riksdagen.se/fil/12CF1ED9-FAEF-439B-93BB-4CD8E3ED1DBD</ref>
          <ref type="pdf">http://data.riksdagen.se/fil/F8012259-B5DB-464D-B2C1-E1006F503483</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-DyTmp7YURsib9gzvRDZtm9</idno>
            <name>Stig Henriksson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-YHCqj5sZHeMAf7CHenZsrA"/>
        <correspContext corresp="i-YHCqj5sZHeMAf7CHenZsrA">
          <ref>Proposition 2014/15:109</ref>
        </correspContext>
        <correspAction xml:id="i-4cAgnX1SVLxxDGswxp7ZcX" type="signed"/>
        <correspContext corresp="i-4cAgnX1SVLxxDGswxp7ZcX">
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-DyTmp7YURsib9gzvRDZtm9"/>
        </correspContext>
        <correspAction type="submitted" xml:id="i-ANsCaMeJjDKimje9VPq1dh">
          <date when="2015-05-07"/>
          <time when="10:26:33"/>
        </correspAction>
        <correspAction type="reviewed" xml:id="i-UNvjKADXs1zEHY8YyJ6cF6">
          <date when="2015-05-11"/>
          <time when="17:30:03"/>
        </correspAction>
        <correspAction type="dismissed" xml:id="i-7X4FeP2DrzfL2r18rSXPhL">
          <date when="2015-05-19"/>
        </correspAction>
        <correspAction type="referred" xml:id="i-Phhs4arSEDDc1B4yCHRir">
          <date when="2015-05-19"/>
        </correspAction>
        <correspAction type="assigned" xml:id="i-28qsSF44euzpF8AmYJ9TBP">
          <date when="2017-06-19"/>
          <time when="14:47:35"/>
        </correspAction>
        <correspContext corresp="i-28qsSF44euzpF8AmYJ9TBP">
          <ref type="assignedTo">Försvarsutskottet</ref>
        </correspContext>
        <correspAction type="behandlas_i" xml:id="i-KHoM1Q8Jhmo9StaqNiDF6M"/>
        <correspContext corresp="i-KHoM1Q8Jhmo9StaqNiDF6M">
          <ref type="uppgift">2014/15:UFöU5</ref>
          <ref type="ref_dok_id">H201UFöU5</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">UFöU5</ref>
          <ref type="ref_dok_titel">Säkerhetspolitisk inriktning - Sveriges försvar för perioden 2016-2020</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-bJ1BSgcaDC6MhJQjfh2Lt"/>
        <correspContext corresp="i-bJ1BSgcaDC6MhJQjfh2Lt">
          <ref type="uppgift">2014/15:FöU11</ref>
          <ref type="ref_dok_id">H201FöU11</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">FöU11</ref>
          <ref type="ref_dok_titel">Försvarspolitisk inriktning - Sveriges försvar 2016-2020</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2014/15:3093 av Jonas Sjöstedt m.fl. (V) med anledning av prop. 2014/15:109 Försvarspolitisk inriktning – Sveriges försvar 2016–2020</div>
      </div>
      <div type="motBody">
        <div type="TOC" xml:id="i-KmemmYBKHKy62h2VLk5Nzs">
          <head xml:id="i-BV5tafRxhJessSPZrNsqmi">
            1Innehållsförteckning
          </head>
          <list>
            <item style="indent-level: 1">
              2Förslag till riksdagsbeslut
            </item>
            <item style="indent-level: 1">
              3Propositionens innehåll
            </item>
            <item style="indent-level: 1">
              4Inledning
            </item>
            <item style="indent-level: 1">
              5Internationella samarbeten
            </item>
            <item style="indent-level: 1">
              6Nato
            </item>
            <item style="indent-level: 1">
              7Allmän värnplikt
            </item>
            <item style="indent-level: 1">
              8Frivilligorganisationerna
            </item>
            <item style="indent-level: 1">
              9Styrning och ledning av Försvarsmakten
            </item>
            <item style="indent-level: 1">
              10Utökat uppdrag
            </item>
            <item style="indent-level: 1">
              11Hotbilder
            </item>
          </list>
        </div>
        <div type="motProposal" subtype="förslag">
          <head xml:id="i-GjJMH2PRRzwn9dhEPzrd4Q">
            2 Förslag till riksdagsbeslut
          </head>
          <list style="ol">
            <item xml:id="i-X2f9Sz4AMLazRGmYxjFquj">
              Riksdagen tillkännager för regeringen som sin mening vad som
              anförs i motionen om internationella militära samarbeten.
            </item>
            <item xml:id="i-67T864CXQfgQQHzrrZaZv1">
              Riksdagen tillkännager för regeringen som sin mening vad som
              anförs i motionen om allmän och lika värnplikt.
            </item>
            <item xml:id="i-HCTNngWnPAuubdfJvCmpuP">
              Riksdagen tillkännager för regeringen som sin mening vad som
              anförs i motionen om frivilligorganisationerna.
            </item>
            <item xml:id="i-9EphVT52X6DcpY1iiXz834">
              Riksdagen tillkännager för regeringen som sin mening vad som
              anförs i motionen om att regeringen under mandatperioden bör återkomma
              med konkreta förslag på hur detaljstyrningen ska minska och hur
              Försvarsmakten ska få ett tydligt inflytande över de resurser
              och processer som påverkar den operativa förmågan i krigsförbanden.
            </item>
            <item xml:id="i-2jGnNUpwmQXSRZvnbcgCfn">
              Riksdagen tillkännager för regeringen som sin mening vad som
              anförs i motionen om att Försvarsmakten bör få ett tydligt uppdrag
              att bistå samhället med såväl sjöräddning som brandbekämpning
              vid extraordinära händelser och naturkatastrofer.
            </item>
            <item xml:id="i-CvkiWqRBpnhK3wHzag6e8j">
              Riksdagen tillkännager för regeringen som sin mening vad som
              anförs i motionen om att regeringen under mandatperioden bör återkomma
              med konkreta och kostnadsberäknade förslag på hur man avser att
              förbättra skyddet av samhällsviktiga funktioner.
            </item>
          </list>
        </div>
        <div type="motContent">
          <head type="h1" xml:id="i-N1R1ZGoe76o5MG2EeoNL57">
            3 Propositionens innehåll
          </head>
          <p xml:id="i-Y6K32Zjyrxdoy3qAbSBteU">
            I propositionen redovisar regeringen en inriktning för att stärka
            den svenska försvarsförmågan och öka den operativa förmågan i
            krigsförbanden 2016–2020. Ytterst ska Sveriges försvar kunna möta
            ett väpnat angrepp. Regeringen ser ett behov av att under försvarsinriktningsperioden
            förstärka försvarsekonomin med ytterligare 10,2 miljarder kronor
            utöver tidigare redovisade tillskott. Propositionen bygger på
            en överenskommelse den 17 april 2015 mellan Socialdemokraterna,
            Miljöpartiet, Moderaterna, Centerpartiet och Kristdemokraterna.
          </p>
          <p xml:id="i-X1EexH9veTbg2qwkG8mdy">
            Det som av regeringen pekas ut som det enskilt viktigaste under
            försvarsinriktningsperioden 2016-2020 är att öka den operativa
            förmågan i krigsförbanden och att säkerställa den samlade förmågan
            i totalförsvaret.
          </p>
          <head type="h1" xml:id="i-6pK8kpmv7rKvrZPafWxzAY">
            4 Inledning
          </head>
          <p xml:id="i-WeN5xRSdPNMJMmNj3NkHkm">
            Vänsterpartiet är en tydlig röst för ett folkligt förankrat försvar
            och en trovärdig svensk militär alliansfrihet. Militär alliansfrihet
            är en förutsättning för att kunna föra en självständig och progressiv
            utrikespolitik. Det är stommen i vår försvarspolitik. Det innebär
            också att vi ser behoven av ett svenskt försvar med stark folklig
            förankring som har kapacitet att upprätthålla kontroll över vårt
            territorium såväl som att möta de olika säkerhetshot vi står inför
            och kunna bidra i internationella insatser för att värna fred
            och säkerhet. Vänsterpartiet anser att en förutsättning för att
            försvaret ska ha möjlighet att möta olika hot och utmaningar är
            att försvaret har en stark folklig förankring. Därför är återinförandet
            av värnplikten Vänsterpartiets enskilt viktigaste försvarspolitiska
            fråga. I regeringens proposition tas steg i rätt riktning vad
            gäller personalförsörjning av försvaret, men det räcker inte,
            menar vi. Vi välkomnar att inriktningen av svenskt försvar förändras
            från formen av ett insatsförsvar till ett territoriellt försvar.
            Det är bra och rimligt att Sverige återigen planerar för ett totalförsvar,
            att förbandsverksamheten tillgodoses och att stödet till de frivilliga
            försvarsorganisationerna stärks. Det ligger i linje med vår politik.
            Vi noterar och välkomnar förslaget att se över möjligheterna att
            införa ett karenssystem för personal som lämnar statsförvaltningen
            till förmån för försvars- och säkerhetsindustrin. Sverige behöver
            en lex Tolgfors.
          </p>
          <p xml:id="i-MDmgiWxkQtMX4s4QbCEYXj">
            Vi ser med oro på hur Sveriges militära alliansfrihet urholkas
            genom att samarbetet med Nato fördjupas steg för steg. Vi motsätter
            oss därför det värdlandsavtal som den borgerliga regeringen slöt
            mellan Sverige och Nato i september 2014. Detta skadar Sveriges
            trovärdighet som militärt alliansfritt land.
          </p>
          <p xml:id="i-7sf7RHa4N51tfHQwMfh98J">
            Vi konstaterar i likhet med Riksrevisionen att försvaret är för
            detaljstyrt och att det förekommer för lite av strategisk styrning.
          </p>
          <p xml:id="i-Ak1kLvcvZEHtqgRUAU35qH">
            Vänsterpartiet tar inte ställning till de extra ekonomiska medel
            som aviseras till försvaret i propositionen. Vi återkommer till
            detta i samband med hanteringen av budgetpropositionen för 2016.
          </p>
          <head type="h1" xml:id="i-Fw8MVWtwvBGHuLKzSXwgPT">
            5 Internationella samarbeten
          </head>
          <p xml:id="i-LnNNM5Uaj2tFH6ytVc5RAL">
            Att samarbeta med andra länder och organisationer är nödvändigt
            och Vänsterpartiet ser möjligheter till att fördjupa samarbetet
            med våra nordiska grannländer, däribland Finland, på en rad områden
            inom försvarspolitiken. En förutsättning för ett fördjupat samarbete
            med övriga nordiska länder är dock att detta samarbete inte inskränker
            Sveriges militära alliansfrihet. Den militära alliansfriheten
            är en förutsättning för att Sverige ska kunna föra en självständig
            utrikespolitik för fred och nedrustning, men bidrar också tydligt
            till att vi kan värna vårt lands säkerhet.
          </p>
          <p xml:id="i-SbthVvVaY1Ppsv5gjUvQ9F">
            Vänsterpartiet värnar FN-systemet och folkrätten samt det generella
            förbudet mot anfallskrig. Vi beklagar att Sveriges deltagande
            i FN-ledda insatser kraftigt minskat de senaste decennierna. Samtidigt
            har Sverige fokuserat alltmer på Nato- och EU-ledda insatser och
            på deltagande i EU:s stridsgrupper. Vi vill att Sverige i stället
            framöver tydligt ska prioritera deltagande i FN-ledda internationella
            insatser. Vid internationella insatser ser vi arbetet med FN-resolutionerna
            1325 och 1820 som centrala.
          </p>
          <head type="h1" xml:id="i-34NDJEjetze945X3ydbQPt">
            6 Nato
          </head>
          <p xml:id="i-52rJ4ynfirXNsPrCHe2gVJ">
            Vi noterar med oro att Sveriges militära samarbete med Nato bibehålls
            och fördjupas. Det svenska närmandet till Nato präglas av stegvisa
            glidningar och smygande förändringar utan ordentlig debatt. Vänsterpartiet
            säger nej till ett svenskt medlemskap i Nato. Sverige bör inte
            bli en del av någon kärnvapenallians. Kärnvapenstrategin är central
            för Nato och går helt emot vår vilja att Sverige ska arbeta för
            kärnvapennedrustning. Ett svenskt medlemskap skulle försvåra för
            oss att med trovärdighet föra den utrikespolitik vi själva vill.
            Vänsterpartiet vill att Sverige ska kunna bidra till internationella
            insatser när det finns ett FN-mandat och förutsättningar att bidra
            till fred och säkerhet. Men vi ser det som centralt att Sverige
            har möjlighet att själv avgöra vilka internationella insatser
            vi vill bidra till och hur vårt bidrag ska se ut. Kärnan i Nato
            är artikel 5, som innebär att varje medlemsstat är bunden att
            bistå en annan medlem vid en militär konflikt. I stället för att
            sända svenska soldater i EU:s och Natos stridsgrupper vill vi
            bidra till att öka FN:s möjlighet att agera fredsbevarande.
          </p>
          <p xml:id="i-JkFEqpzqZuQvo4BGdbbwcZ">
            Något av det sista den borgerliga regeringen gjorde innan den
            avgick var att se till att Sverige undertecknade värdlandsavtalet
            med Nato. Avtalet gör det enklare för Natos snabbinsatsstyrka
            att öva och använda baser i Sverige. Avtalet omfattar inte bara
            fredstid utan även hjälp vid kris eller krig. Värdlandsavtalet
            kommer att uppfattas i vår omvärld som ett steg på vägen mot fullt
            Natomedlemskap. Vi motsätter oss att Sverige alltmer upplåts som
            en stor övningsplats åt andra länders militär med stora övningar,
            inte minst i norra Sverige. Vänsterpartiet vill att värdlandsavtalet
            rivs upp och vi ser stora behov av att stärka den militära alliansfrihetens
            trovärdighet. Vårt territorium, vårt luftrum och vårt territorialvatten
            ska inte upplåtas för framtida Natoledda militärövningar. Sverige
            bör tydligt tacka nej till att delta i EU:s stridsgrupper och
            Natos snabbinsatsstyrka. Sveriges representation i Natohögkvarteret
            i Bryssel bör avvecklas.
          </p>
          <p xml:id="i-TZYrw4BCeRJ1MBauwDT9nJ">
            Vad som ovan anförs om internationella militära samarbeten bör
            riksdagen som sin mening ge regeringen till känna.
          </p>
          <head type="h1" xml:id="i-HfP76246ehbTDm1n62uVt1">
            7 Allmän värnplikt
          </head>
          <p xml:id="i-5da1mYphqXJdAeLBWNLkW8">
            En förutsättning för att försvaret ska ha möjlighet att möta
            olika hot och utmaningar är att försvaret har en stark folklig
            förankring. Vi ser det också som centralt att det svenska försvaret
            byggs på män och kvinnor från det svenska samhällets alla delar.
            I ett demokratiskt samhälle är det viktigt att försvaret har en
            starkt folklig förankring och en bred rekryteringsbas. Det är
            ytterst en demokratifråga. Införandet av könsneutral allmän och
            lika värnplikt är Vänsterpartiets enskilt viktigaste försvarspolitiska
            fråga. Vi vill att alla män och kvinnor i Sverige ska mönstra
            och att alla som är lämpliga ska genomföra en kortare militär
            grundutbildning. En framtida pliktlag ska ge möjlighet till såväl
            militär som civil tjänstgöring. För dem som sedan önskar ska det
            finnas en frivillig möjlighet att fortsätta sin militärtjänstgöring
            och specialisera sig inom Försvarsmaktens olika delar. Vi vill
            se en grundlig utredning om hur Försvarsmaktens personalförsörjning
            ska klaras i framtiden och hur den folkliga förankringen kan stärkas.
          </p>
          <p xml:id="i-BLUh8mDpaVci2uQp78UbBH">
            Vad som anförts ovan om allmän och lika värnplikt bör riksdagen
            som sin mening ge regeringen till känna.
          </p>
          <head type="h1" xml:id="i-BSSzM9g7zuJtMe1MQGt2SB">
            8 Frivilligorganisationerna
          </head>
          <p xml:id="i-HG75D28HJPw2ecwMoFRcUx">
            Vi instämmer i regeringens värdering att de frivilliga försvarsorganisationerna
            har bred kunskap, engagemang och förmåga att bidra till att stärka
            det breda säkerhetsarbetet. Dessa organisationer bidrar till att
            öka enskilda människors och samhällets förmåga att hantera allvarliga
            händelser, olyckor och kriser. Genom att öka den fredstida förmågan
            att möta och hantera olyckor och kriser kommer även andra frivilligorganisationer
            att bidra till förmågan att motstå påfrestningar under höjd beredskap.
            Det är samtidigt viktigt att bredda de frivilliga försvarsorganisationerna.
            De behöver i framtiden i större utsträckning bestå av män och
            kvinnor från hela det svenska samhället. Det är angeläget att
            stärka deras möjligheter att verka, och vi ser behov av en successiv
            höjning av anslagen till frivilligorganisationerna.
          </p>
          <p xml:id="i-352krwAJ4wXZL92aaJLrYj">
            Vad som anförts ovan om frivilligorganisationerna bör riksdagen
            som sin mening ge regeringen till känna.
          </p>
          <head type="h1" xml:id="i-DbryCGRgL61JNkTthY777H">
            9 Styrning och ledning av Försvarsmakten
          </head>
          <p xml:id="i-3BHRGKGcbiFXpZFwmqCSJ5">
            I många stycken lämnar Riksrevisionen allvarlig kritik i sin
            rapport 2014:8 ”Försvaret – en utmaning för staten” angående mål,
            resultat och styrning av försvaret. Riksrevisionen konstaterar
            att försvaret är Sveriges mest detaljstyrda myndighet, att det
            saknas strategisk styrning och att Försvarsmakten upplever informell
            styrning. Regeringen vidgår de flesta brister i skrivelse 2014/15:84,
            men andemeningen i svaret var att det skulle bli bättre i och
            med inriktningsbeslutet. Vi konstaterar att så inte blev fallet.
            Med detaljstyrning försummas den strategiska styrningen och den
            informella ökar. Allvarligast är effekterna på den professionella
            organisationen. Få saker är så hämmande för kreativitet och moral
            som att inte få använda sina professionella kunskaper för att
            innanför givna regler och ramar lösa de uppgifter som är förelagda.
            Målet bör vara att politiken pekar ut vad organisationens uppgift
            är samt, efter en förtroendefull dialog med verksamheten, vilka
            resurser som står till förfogande och att professionen reder ut
            hur uppgiften innanför de givna ramarna ska lösas.
          </p>
          <p xml:id="i-2ernKKQWn4wym7V9cZWFe1">
            I propositionen konstateras: ”Försvarsmakten bör ha ett tydligt
            inflytande över de resurser och processer som påverkar den operativa
            förmågan i krigsförbanden.” Detaljstyrningen kvarstår dock ända
            till behovet av brobandvagnar och på kompaninivå vad gäller exempelvis
            personal.
          </p>
          <p xml:id="i-FcNyVjaeMU4gpW5eMefXDr">
            Vi menar t.ex. att försvaret av Gotland ska stärkas och vill
            uppdra till Försvarsmakten att verkställa detta inom de givna
            ramarna. Vi menar att eventuella budgetförstärkningar ska gå till
            den av Försvarsmakten högst prioriterade s.k. basplattan som i
            denna proposition är underfinansierad med 400–500 miljoner kronor
            per år. Fungerande och tillräcklig personlig utrustning, standardfordon,
            sjukvårdsmateriel och personell redundans, på det att Insatsorganisation
            2014, IO14, kan realiseras, är enligt myndighetens bedömning viktigast
            för att få ut maximal förmåga av de resurser som står till buds.
            Regeringen bör under mandatperioden återkomma med konkreta förslag
            på hur detaljstyrningen ska minska och hur Försvarsmakten ska
            få ett tydligt inflytande över de resurser och processer som påverkar
            den operativa förmågan i krigsförbanden. Detta bör riksdagen som
            sin mening ge regeringen till känna.
          </p>
          <head type="h1" xml:id="i-DAF5dmFrZFpKxd3EdxYUkE">
            10 Utökat uppdrag
          </head>
          <p xml:id="i-7keE8sb6bNGJwgovxvhRJg">
            Vänsterpartiet vill ge Försvarsmakten ett tydligt uppdrag att
            bistå samhället vid extraordinära händelser som omfattar såväl
            sjöräddning som brandbekämpning och naturkatastrofer. De skrivningar
            som står att läsa i liggande proposition räcker inte. Regeringen
            skriver att försvarets stöd till samhället och andra myndigheter
            vid behov ska ske ”inom ramen för Försvarsmaktens befintliga förmåga
            och resurser” och ”stödet till samhället vid allvarliga olyckor
            och fredstida krissituationer ska inte vara dimensionerande för
            Försvarsmakten”. Detta menar vi är för kategoriska skrivningar
            som leder till lägre total samhällelig kostnadseffektivitet. Till
            exempel hade branden i Västmanland kunnat släckas tidigare om
            Försvarsmakten tillskrivits uppgiften att hålla viss beredskap
            för att stödja samhället med brandbekämpning. Så var inte fallet
            och enligt ovan citerade skrivningar ändras inte uppdraget med
            den nya försvarspolitiska inriktningen. Det bör tydligt uppdras
            åt Försvarsmakten att bistå samhället vid extraordinära händelser
            som omfattar såväl sjöräddning som brandbekämpning och naturkatastrofer.
            Detta bör riksdagen som sin mening ge regeringen till känna.
          </p>
          <head type="h1" xml:id="i-F6KgmTWKqc6BJNsjrzQ15R">
            11 Hotbilder
          </head>
          <p xml:id="i-2WPxnVBHbhFcSbiNkzFqgL">
            Regeringens proposition konstaterar att den säkerhetspolitiska
            situationen i Europa har försämrats. Det instämmer Vänsterpartiet
            i. Vi ser med oro på att den ryska ledningen har visat sig beredd
            att använda militära medel för att uppnå politiska mål. Det finns
            inga ursäkter för Rysslands agerande vad gäller Ukraina och annekteringen
            av Krim. Ryssland är ett säkerhetspolitiskt hot, först och främst
            mot alla i Ryssland som motsätter sig styret i Kreml. Rysslands
            imperialistiska politik utgör också ett direkt hot mot befolkningen
            i flera grannländer – Ukraina, Georgien, Moldavien och länderna
            i Centralasien – inte främst mot Sverige.
          </p>
          <p xml:id="i-ChDtKPEd9HU5YfYzD7P62u">
            Vi vill bredda hotbilden. Klimatförändringar borde uppta en större
            plats i Sveriges planering för krisberedskap. Klimatförändringarna
            är redan här och Sverige kommer att påverkas kraftigare av dessa
            i framtiden. Vi vill påminna om att den tidigare Försvarsberedningen
            (Ds 2007:46) pekade ut just klimatförändringar som det allvarligaste
            hotet mot Sveriges och omvärldens säkerhet. Behov av åtgärder
            för att klimatanpassa Sverige uppmärksammades 2007 i slutbetänkandet
            från Klimat- och sårbarhetsutredningen. Cyberhot är också ett
            eftersatt område. Vi instämmer i regeringens bedömning om att
            ”grunden i en robust cyberförsvarsförmåga bör vara att kunna skydda
            samhällsviktiga funktioner och sådana system som är vitala för
            totalförsvaret mot antagonistiska it-angrepp från kvalificerade
            statliga eller statsstödda aktörer”.
          </p>
          <p xml:id="i-NBgnPqj9dm15PqDZeGzGyh">
            Med tanke på Riksrevisionens rapport 2014:23 om informationssäkerhet
            i den civila statsförvaltningen, bör dock tempot höjas i arbetet
            att skydda samhällsviktiga funktioner och sådana system som är
            viktiga för totalförsvaret. Detta gäller även andra hot viktiga
            för totalförsvaret, t.ex. pandemier och klimatrelaterade katastrofer.
            Regeringen bör återkomma under mandatperioden med konkreta och
            kostnadsberäknade förslag på hur man avser att förbättra skyddet
            av samhällsviktiga funktioner. Detta bör riksdagen som sin mening
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-C2BHB94qTm6z4fVJsJ28zS">
              Jonas Sjöstedt (V)
            </item>
            <item xml:id="i-5RRYyRUzKj7ucb9zEkooze">
              Jens Holm (V)
            </item>
            <item xml:id="i-5bjF6Kiax7zzeKzcttsiLK">
              Maj Karlsson (V)
            </item>
            <item xml:id="i-4PtTTcdUXZMkSJQ4t3UtS4">
              Hans Linde (V)
            </item>
            <item xml:id="i-FzxYCcvqRwN8RqqMiePHGx">
              Karin Rågsjö (V)
            </item>
            <item xml:id="i-DQzZ5AQ245YRzjWuHqo9PA">
              Mia Sydow Mölleby (V)
            </item>
            <item xml:id="i-QNg3E95ipPrUP3cWfqiZGW">
              Stig Henriksson (V)
            </item>
          </list>
        </div>
      </div>
    </body>
  </text>
</TEI>
