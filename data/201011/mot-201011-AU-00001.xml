<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-AU-00001">
  <teiHeader>
    <fileDesc>
      <titleStmt>
        <title>med anledning av skr. 2009/10:233 Egenmakt mot utanförskap – redovisning av regeringens strategi för integration</title>
        <author corresp="i-SZKUTdtCrCo58yNCQsH76">av Ylva Johansson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2009/10:233 Egenmakt mot utanförskap – redovisning av regeringens strategi för integration</title>
          <idno type="rdwebb">GY02A1</idno>
          <rs type="number">A1</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GY02A1/text</ref>
          <ref type="dokument_url_html">http://data.riksdagen.se/dokument/GY02A1</ref>
          <ref type="dokumentstatus_url_xml">http://data.riksdagen.se/dokumentstatus/GY02A1</ref>
          <ref type="doc">http://data.riksdagen.se/fil/817744A1-0CC7-4E77-A196-B654E52A82D0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SZKUTdtCrCo58yNCQsH76</idno>
            <name>Ylva Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-YMP8nuJqySuXaujevkGpSV</idno>
            <name>Raimo Pärssinen</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-AQAc7L3yWtMcgD3r6CxRHG</idno>
            <name>Maria Stenberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LdjfMsG9pY1LY9yx58k2gm</idno>
            <name>Patrik Björck</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-79cRBqVjCpwABr2BiKwH7S</idno>
            <name>Ann-Christin Ahlberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-UQcnRomhD3QwUvHJm9NQo2</idno>
            <name>Johan Andersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-5Eq8EMsaTFyzYQzP7AM1mR</idno>
            <name>Kerstin Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-53W67Lq6Wgj5Cmh5XazTUD" type="basedOn"/>
        <correspContext corresp="i-53W67Lq6Wgj5Cmh5XazTUD">
          <ref>Regeringsskrivelse 2009/10:233</ref>
        </correspContext>
        <correspAction xml:id="i-E8AF9SRKw9kB5A2wZddbsW" type="signed"/>
        <correspContext corresp="i-E8AF9SRKw9kB5A2wZddbsW">
          <note type="signatory" corresp="i-SZKUTdtCrCo58yNCQsH76"/>
          <note type="signatory" corresp="i-YMP8nuJqySuXaujevkGpSV"/>
          <note type="signatory" corresp="i-AQAc7L3yWtMcgD3r6CxRHG"/>
          <note type="signatory" corresp="i-LdjfMsG9pY1LY9yx58k2gm"/>
          <note type="signatory" corresp="i-79cRBqVjCpwABr2BiKwH7S"/>
          <note type="signatory" corresp="i-UQcnRomhD3QwUvHJm9NQo2"/>
          <note type="signatory" corresp="i-5Eq8EMsaTFyzYQzP7AM1mR"/>
        </correspContext>
        <correspAction xml:id="i-QDEMgeyQTUQZXh14cx4nTX" type="referral">
          <date when="2010-10-19"/>
        </correspAction>
        <correspAction xml:id="i-BpEb2vfzchfaMnEduY6UMb" type="dismissal">
          <date when="2010-10-12"/>
        </correspAction>
        <correspAction xml:id="i-6ERgDCeFt3s5m6293RuJJk" type="dismissal">
          <date when="2010-10-12"/>
        </correspAction>
        <correspAction xml:id="i-8jDnDBByZrVsTv9ev8ikM" type="transfer">
          <date when="2010-10-11"/>
        </correspAction>
        <correspAction xml:id="i-EjfLwG5qvWaiw3Ni3kZ5tN" type="submission">
          <date when="2010-10-11"/>
        </correspAction>
        <correspAction xml:id="i-BPpmS2MktPAsv4f3FLDaBi" type="assigned"/>
        <correspContext corresp="i-BPpmS2MktPAsv4f3FLDaBi">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-2cFEUGzGX1KzqNNhfgXyf2">
            Förslag till riksdagsbeslut
          </head>
          <list style="ol">
            <item xml:id="i-LQGj5Ua4VVLUwKYjxds22o">
              Riksdagen tillkännager för regeringen som sin mening vad som
              anförs i motionen om ökad skyldighet för kommuner att kunna ta
              emot asylsökande och nyanlända flyktingar.
            </item>
            <item xml:id="i-2sHUbYCCiLAJkHVVtxKsew">
              Riksdagen tillkännager för regeringen som sin mening vad som
              anförs i motionen om den nya etableringslagstiftningens inriktning
              och omfattning.
            </item>
            <item xml:id="i-U2CmpxJ5WT8fEWBQ1USGTP">
              Riksdagen tillkännager för regeringen som sin mening vad som
              anförs i motionen om utlandsfödda företagare.
            </item>
            <item xml:id="i-31inNiDnn79sUeH5N2T3sV">
              Riksdagen tillkännager för regeringen som sin mening vad som
              anförs i motionen om insatser för förbättrad skolgång för nyanlända
              elever.
            </item>
          </list>
        </div>
        <div type="motContent">
          <head xml:id="i-12VeYtaYeKG9g4peVtN5DU" type="h1">
            Motivering
          </head>
          <p xml:id="i-APsjEvkKw9dYyyzrd434gi">
            När människor flyttar sprids arbetskraft, kunskap och idéer,
            nätverk växer och nya möjligheter uppstår. Sverige har en lång
            tradition av att kombinera öppenhet mot omvärlden med ekonomisk
            utveckling och gemensamt ansvarstagande. Det är avgörande för
            Sveriges framtid att denna öppenhet mot invandring och flyktingar
            består.
          </p>
          <p xml:id="i-TUzzsJTmshhujweMXFE6L8">
            Det tar i dag alldeles för lång tid för många nyanlända flyktingar
            och invandrare att etablera sig på arbetsmarknaden. Alla måste
            få möjlighet att försörja sig själva i vårt land. För att den
            kompetens och den resurs som de människor som söker sig till Sverige
            utgör ska kunna tas till vara fullt ut krävs en bättre fungerande
            arbetslinje för mottagande och snabbare etablering i arbete. Detta
            är viktigt för att motverka negativa effekter av en ökande segregation
            och riskerna för långvarig arbetslöshet och bestående ekonomisk
            utsatthet bland nyanlända och deras anhöriga.
          </p>
          <p xml:id="i-2FYfhHupazYUcw8p8qg97w">
            Vi socialdemokrater ser med oro hur långvarig arbetslöshet och
            ekonomiska klyftor nu ökar i samhället, eftersom vi vet att det
            är detta som utgör grogrunden för social oro och ibland tyvärr
            även främlingsfientlighet. Var tredje arbetslös är nu långtidsarbetslös.
            Vi har 70 000 fler i ett utanförskap som regeringen nu inte gärna
            talar om. För utrikes födda har långtidsarbetslösheten nästan
            fördubblats och i två av tre socialt utsatta områden växer utanförskapet.
            Barnfattigdomen har ökat med 30 % under mandatperioden. Särskilt
            utsatta är barn till ensamstående och till utrikes födda. I åtta
            av tio kommuner ökar socialbidragen.
          </p>
          <p xml:id="i-2547q9YmrZfk83YwP7bp4p">
            En stark generell välfärdspolitik med en aktiv arbetsmarknadspolitik
            och en fungerande arbetslinje är viktiga förutsättningar för en
            god social sammanhållning som också bidrar till ekonomisk tillväxt
            och ökat välstånd. Alla i vårt land ska ha möjlighet att utveckla
            och förverkliga sin fulla potential, oavsett var man råkar vara
            född, vilket kön eller hudfärg man har, vilken religion man tillhör
            eller var man är bosatt eller går i skola någonstans.
          </p>
          <p xml:id="i-UfxYjWFkxHNi3jyJczfBdp">
            Regeringens skrivelse innehåller en redovisning av den förda
            politiken på integrationsområdet inom sju olika områden. Det finns
            mycket i det som redovisas och de synsätt som ligger till grund
            för den förda politiken som vi ställer oss bakom och delar. Men
            på vissa områden saknar vi redovisningar eller ställningstaganden
            som vi anser behövs för att nu kunna föra politiken vidare. Det
            gäller hur mottagningssystemet för asylsökande kan förbättras,
            med fler kommuner som delar på det nationella ansvar som flyktingmottagandet
            utgör, hur i princip alla vuxna i arbetsför ålder kan inkluderas
            i ett nytt system för snabbare etablering på arbetsmarknaden,
            hur förutsättningarna för företagande bland utrikes födda kan
            förbättras samt hur förutsättningar kan skapas för att fler nyanlända,
            främst lite äldre, elever ska kunna fullfölja skolgång och gymnasium
            med goda resultat.
          </p>
          <head xml:id="i-SRbYfqvXFz9TgPmxVgYk6u" type="h2">
            Mottagningen av asylsökande fler kommuner måste dela på ansvaret
          </head>
          <p xml:id="i-Wfm83gnZgV61p1Gy7CH6Lz">
            Det spelar stor roll för etablering i jobb eller utbildning var
            och hur man bor under sin tid som asylsökande, hur lång väntetiden
            blir och hur barnen har det i den svenska skolan medan de väntar.
            Ansvarsfördelningen för flyktingmottagandet är extremt skev och
            leder till stora påfrestningar på boende och välfärd i vissa kommuner
            och stadsdelar. Det är inte hållbart att kommuner som har lägre
            genomsnittlig inkomstnivå och höga kostnader fortsätter att ta
            emot den absoluta merparten av alla flyktingar som kommer till
            Sverige. I Stockholms län bosätter sig t.ex. ca 80 % i fyra kommuner,
            Botkyrka, Huddinge, Stockholm och Södertälje.
          </p>
          <p xml:id="i-XE4j9dUuF8M8twnx7vnqaj">
            Vi socialdemokrater anser att fler kommuner måste dela på ansvaret,
            inte minst kommuner med goda förutsättningar när det gäller ekonomi,
            arbete och utbildning. Alla kommuner bör vara skyldiga att ordna
            flyktingmottagande. Det skulle bl.a. gynna de nyanlända eleverna
            och leda till en mindre segregerad skola. Preliminärt vill vi
            ändra socialtjänstlagen så att det blir obligatoriskt för alla
            kommuner att kunna ta emot såväl asylsökande som nyanlända flyktingar.
            Alla kommuner ska dessutom vara skyldiga att ta emot ensamkommande
            flyktingbarn. Vi vill undersöka om ett sådant ansvar också kan
            underbyggas med ett ekonomiskt ansvar så att kommuner som tar
            emot få asylsökande och/eller nyanlända bidrar ekonomiskt till
            kommuner som tar emot många och samtidigt ges ekonomiska motiv
            att själva ta emot fler.
          </p>
          <p xml:id="i-Pem7ryFSz8GuEix7Syah6o">
            Vi vill även se en aktivare bostadspolitik med ett tydligare
            kommunalt ansvar för nytillkomna på bostadsmarknaden, som exempelvis
            ungdomar, asylsökande och nyanlända flyktingar.
          </p>
          <head xml:id="i-MxjxtQ36cMbRXh3WmcaMAn" type="h2">
            Etableringsreformen alla vuxna ska ha rätt till en individuell
            etableringsplan
          </head>
          <p xml:id="i-EMeRP2GdM2gc89oP7s3wNe">
            Personer som är utrikes födda har i dag en sysselsättningsgrad
            som är ungefär 10 procentenheter lägre och en total arbetslöshet
            som är cirka dubbelt så hög i jämförelse med inrikes födda. Här
            måste vi sikta högre. Lösningarna ligger i snabbare etablering
            i arbete och egen försörjning för den som nyligen kommit till
            vårt land, en starkare politik för dem som, av olika skäl, befinner
            sig långt från arbetsmarknaden samt en jobbskapande politik.
          </p>
          <p xml:id="i-BLCG7wv1onpwUTX1egvt3L">
            Den 1 december ska den nya etableringslagstiftningen träda i
            kraft. Betydande delar av reformen ställer vi oss i princip bakom,
            bl.a. att Arbetsförmedlingen ska ha ansvaret för att utarbeta
            etableringsplaner och att det ska finnas en statlig individuell
            ersättning för den första tiden efter uppehållstillstånd. Men
            vi har också kritiserat reformen där vi finner den för begränsad
            och otydlig. Förslaget om s.k. lotsar bör utvärderas löpande.
            Risken är att resurser försvinner från kvalitativa insatser som
            förmår korta de nyanländas väg till arbete och egen försörjning.
            Det är viktigt att insatser kan individualiseras utifrån den enskildes
            tidigare utbildning och yrkeserfarenheter så att kompetens, t.ex.
            akademisk sådan, verkligen tas till vara.
          </p>
          <p xml:id="i-A4vePtMwrbwqLhtiaqd5mD">
            Arbetsförmedlingen, Försäkringskassan, Migrationsverket och länsstyrelserna
            har nyligen beskrivit riskområden som inte kan åtgärdas genom
            samverkan mellan myndigheterna utan kräver politiska ställningstaganden
            och beslut. Myndigheterna gör den gemensamma bedömningen att om
            reformen genomförs under gällande förutsättningar föreligger risk
            att målen med propositionen inte infrias. 1 De risker som påtalas
            gäller bl.a. att nyanlända kan komma att tvingas ansöka om försörjningsstöd
            hos kommunerna, bl.a. som en följd av glapp mellan ersättningssystemen,
            och att anslagsnivån för lotsverksamheten inte är tillräcklig
            för att lotsarna ska kunna arbeta i enlighet med propositionens
            intentioner. Vi kan inte se att regeringen i skrivelsen dragit
            några slutsatser av denna kritik.
          </p>
          <p xml:id="i-R7ZUWeNW7Y1ePtQtXTHGsv">
            Vi socialdemokrater menar också att alla vuxna ska ha rätt till
            en individuell etableringsplan, också den som kommer efter två
            år som anhöriginvandrare eller som flyttar till en svensk medborgare.
            Fler, inte minst många kvinnor, behöver få ett individuellt stöd
            utöver svenskundervisning och samhällsorientering för att kunna
            få ett arbete i Sverige. Vi vill också öka insatserna för att
            höja kvaliteten i sfi med mer av individualisering, yrkesanpassning
            och specialisering. Vi vill avskaffa den s.k. sfi-bonusen. Som
            framgår av skrivelsen spelar utbildningsbakgrund stor roll för
            studieresultaten. Vi menar att det inte är rimligt med ett belöningssystem
            som inte kompenserar för så uppenbara skillnader i utbildningsbakgrund
            som det är frågan om i dessa fall, där vissa har en akademisk
            bakgrund medan andra inte läser och skriver det egna modersmålet.
          </p>
          <head xml:id="i-PaBep5Fty3T9sTcfZwP6TD" type="h2">
            Företagande bland utrikes födda
          </head>
          <p xml:id="i-EYCwXgEWy2EQPEgg9AoAsD">
            För nyanlända med en bakgrund som företagare och/eller som vill
            starta ett eget företag i Sverige vill vi att det ska finnas möjlighet
            att som en del i etableringsplanen följa ett företagarspår som
            förutom svenskundervisning för blivande företagare även omfattar
            andra kurser av relevans för den som vill starta ett eget företag
            i Sverige.
          </p>
          <p xml:id="i-CR69ZABbM6WAUxU5AnP9vG">
            Som utlandsfödd företagare har det visat sig svårare att få tillgång
            till riskkapital. Fler företagare från andra länder är hänvisade
            till eget kapital alternativt att låna från släkt och vänner.
            Vi har tidigare föreslagit att ett generellt riskkapitalavdrag
            ska införas för den som investerar i ett nystartat företag, något
            som skulle kunna få särskilt stor betydelse för utlandsföddas
            möjligheter att driva företag.
          </p>
          <p xml:id="i-Pab4fheFhQkqjr8eZ7e9Zv">
            Utlandsfödda företagare har enligt undersökningar delvis andra
            mönster för sin handel med utlandet. Tidigare kontakter och erfarenheter
            kan utnyttjas för att skapa för Sverige nya handelsmönster. Samtidigt
            kan det vara svårt för nystartade företag som vill satsa på export
            att kunna delta i exportfrämjande sammanhang, t.ex. som en följd
            av kapitalbrist. Vi har tidigare föreslagit fler regionala exportrådgivare
            som på plats kan stödja småföretagen.
          </p>
          <p xml:id="i-73Rt4gpbzvsSqVb43BJ9tK">
            Utlandsfödda företagare uppges vara mer intresserade av att företaget
            växer och även av att anställa. Vi menar att det finns behov generellt
            av att stimulera entreprenörer att göra sin första anställning,
            något som vi tror skulle vara till nytta också för utlandsfödda
            företagare. Utlandsfödda företagare är dessutom ofta en väg till
            anställning för andra utlandsfödda.
          </p>
          <head xml:id="i-MZpQWe1M5hMHZX9dnLeHtV" type="h2">
            Bättre mottagande i skolan av nyanlända elever och ökad styrning
            av resurser
          </head>
          <p xml:id="i-WLS3Wh9MyWSFLdWoGKxt4D">
            Vi vill se utökade resurser till skolan, men också i ökad utsträckning
            koppla resurser till behov. Som framgår av skrivelsen är det hela
            40 % av de mest segregerade kommunerna som över huvud taget inte
            kompenserar sina skolor utifrån socioekonomiska faktorer. Därför
            har vi socialdemokrater föreslagit en lagstiftning om att kommunen
            ska vara skyldig att fördela resurser till olika skolenheter efter
            elevernas behov. Detta gäller inte endast resurser för individuella
            insatser för de enskilda elever som är i behov av särskilt stöd,
            utan ska gälla på skolnivå. Principerna kan t.ex. utgå från skolans
            upptagningsområde eller skolans elevsammansättning. Det blir alltså
            obligatoriskt för kommunerna att upprätta modeller för resursfördelning
            och att fördela resurser utifrån dem.
          </p>
          <p xml:id="i-TNyBLEvrxQYrsX2SftSshY">
            Kommunernas ansvar för att möjliggöra övergång från s.k. förberedelseklass
            till reguljär klass är något som behöver förtydligas. Äldre elever
            måste kunna få sina kunskaper validerade och studiehandledning
            på modersmål måste kunna erbjudas för att ämneskunskaper ska kunna
            upprätthållas och nyanlända, främst äldre, elever i ökad utsträckning
            ska klara grund- och gymnasieskolans krav.
          </p>
          <p xml:id="i-CynDka6zsqpvtb4yXnkBRS">
            Förskolan spelar också en viktig roll, inte minst när det gäller
            mindre barns möjligheter att lära sig svenska från grunden. Även
            barn till arbetslösa och föräldralediga ska ges möjlighet att
            gå i förskola, något som är av betydelse för barn till nyanlända.
          </p>
          <p xml:id="i-VGAVPSbA3vKeFwdCyBLr29">
            Vårdnadsbidraget vill vi se avskaffat, eftersom detta förlänger
            vägen till arbete och egen försörjning för många kvinnor och samtidigt
            utestänger deras barn från förskolan. Nästan alltid är det kvinnan
            i familjen, som i många fall redan är ekonomiskt beroende av mannen,
            som ansöker om eller får utbetalningarna av vårdnadsbidraget.
          </p>
        </div>
        <div type="motSignatures">
          <list>
            <item xml:id="i-S7shFdxWGQLjsAccQSKVv2" who="i-SZKUTdtCrCo58yNCQsH76">
              Ylva Johansson (S)
            </item>
            <item xml:id="i-LwkQmH3siH3VaJAaRjevfh" who="i-YMP8nuJqySuXaujevkGpSV">
              Raimo Pärssinen (S)
            </item>
            <item xml:id="i-5xgK4zZgSYDeJg2LHtL9W1" who="i-AQAc7L3yWtMcgD3r6CxRHG">
              Maria Stenberg (S)
            </item>
            <item xml:id="i-SFxWBKe2DzWr3Tn9y6YoYt" who="i-LdjfMsG9pY1LY9yx58k2gm">
              Patrik Björck (S)
            </item>
            <item xml:id="i-5zGM2dXPPMKN6wHaBUdx6G" who="i-79cRBqVjCpwABr2BiKwH7S">
              Ann-Christin Ahlberg (S)
            </item>
            <item xml:id="i-9J7L95rtq8Jyhh2hHRvUAe" who="i-UQcnRomhD3QwUvHJm9NQo2">
              Johan Andersson (S)
            </item>
            <item xml:id="i-UnnfPeVdNRGd9Wivb6DxBA" who="i-5Eq8EMsaTFyzYQzP7AM1mR">
              Kerstin Nilsson (S)
            </item>
          </list>
        </div>
      </div>
    </body>
  </text>
</TEI>
