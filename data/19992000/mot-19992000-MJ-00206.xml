<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-19992000-MJ-00206">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0206/mot_199900_MJ_0206-0001.pdf"/>
      <div xml:id="i-Cb5HPW4wt3MhKMpcwFy92R" type="motHeader">
        <div xml:id="i-3V1Avmdw7ZCjKhM9mYpdeL" type="motTitle"/>
        <div xml:id="i-6Yb22BN9Xe7WUYT9qjRiha" type="motSubmissionInfo"/>
      </div>
      <div xml:id="i-NFQWepntttW1sD1vW3o9wz" type="motBody">
        <div xml:id="i-4cjUAKYsXB4tZepsjr8cJ3">
          <p xml:id="i-4xerwQkxB96bXUBEN8u4LW">
            1999/2000 mnr: MJ206 pnr: m109
          </p>
          <p xml:id="i-THhhoLGys9LVfUvYLtHRB5">
            Motion till riksdagen 1999/2000:MJ206
          </p>
          <p xml:id="i-WQuVidjrpcEC71VQq6J7Tz">
            av Ewa Thalén Finné och Ingvar Eriksson (m)
          </p>
          <p xml:id="i-3uUJWCL5JjhEKs5x5kCV8u">
            "Beträdor", översyn av reglerna för arealersättning till jordbruket
          </p>
          <p xml:id="i-YDpfCppkN5zVPJaqFQiQmx">
            Ett sätt att kombinera modernt lantbruk med föredömlig miljövård
            är att verka för införande av ”beträdor” inom EU:s regler för
            arealersättning inom jordbruket. I stora delar av Skåne liksom
            i andra delar av landets slättbygder är tillgången på allemansrättslig
            mark starkt begränsad. Mark för allmänheten att kunna använda
            bland annat till rekreation. I Staffanstorps kommun finns ett
            exempel på en lantmästare och hans son som på ett föredömligt
            sätt försökt att göra något åt saken. För tolv år sedan, 1987,
            införde de begreppet ”beträdor”. ”Beträdor” innebär att mark som
            skulle läggas i träda gräsbesåddes i 4 meter breda remsor längs
            fältkanter och uppläts för bl.a. ridning och promenader. I dag
            uppgår dessa remsor till cirka 13 km, 5 hektar. Dessa ”beträdor”
            uppfyller på ett föredömligt sätt modern miljövård. De är i stor
            utsträckning placerade längs våtmarker och vattendrag, runt gårdens
            skiften och längs allmänna vägar. Fördelarna är flera, men vi
            vill gärna peka på några speciella punkter: kväveurlakningen minskar,
            igenslamning av vattendrag minskar, besprutning och gödsling sker
            ej intill våtmarker, vattendrag samt allmänna vägar. Landskapet
            blir tillgängligt för promenader, viltet får skydd och föda. ”Beträdorna”
            har dessutom ett mycket stort rekreationsvärde för medborgarna
            i närheten, eftersom de öppnar naturen för bland annat promenader,
            ridturer och cykelturer. De används mycket flitigt. Vi vill väcka
            denna motion för att få till stånd en förändring av reglerna för
            hur EU:s = arealersättning beräknas. Enligt reglerna kan mark
            endast räknas som uttagen (i träda) och berättiga till arealstöd
            om den är minst 20 meter bred. Det betyder att nuvarande regler
            inte kan användas för denna mark. För att rädda detta ”pilotprojekt”
            har Landstingets Naturfond samt kommunen bidragit med ersättning.
            Efter år 2005 saknas finansiering varför ”beträdorna” riskerar
            att bli upplöjda. Det vore en mycket stor förlust för kommunens
            medborgare och för miljön. En spridning av ”beträda”-idén till
            fler platser, inom och utom Sverige, är synnerligen önskvärd.
            Detta skulle vara både möjligt och troligt om ersättningsreglerna
            för arealstödet ändrades så att ”beträdor” kunde räknas som uttagen
            areal och därmed åtnjuta arealersättning från EU. Ett sådant system
            skulle leda till betydande miljövinster inom slättbygdernas odlingslandskap.
          </p>
          <pb facs="riksdagen-motions-pdf/data/199900/mot_199900_MJ_0206/mot_199900_MJ_0206-0002.pdf"/>
          <p xml:id="i-DZuh8g8DQEz9uF47q1xeJJ">
            Hemställan Mot. 1999/2000 MJ206
          </p>
          <p xml:id="i-UAR5dZd3tn1APy5uPWPid7">
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om komplettering
            av reglerna för arealersättning (stöd) från EU.
          </p>
          <p xml:id="i-BBjMAncZWsX9vQ9odS4drx" type="date">
            Stockholm den 23 september 1999
          </p>
          <div xml:id="i-26KFnESkMLN7qeMoF1gwJZ" type="signatureBlock">
            <list xml:id="i-35bh2Lz6UVDsEJ6nqsSBYk">
              <item xml:id="i-6MWcfA3AxgVp8ixUyi3DgB" who="i-Ev13DrJjHbo85jEmQ5EPLM" type="signature">
                Ewa Thalén Finné (m)
              </item>
              <item xml:id="i-C5miGiLuuMbgdqVsZjTTJC" who="i-NXNY6RqNuERrrfDVTJBFkt" type="signature">
                Ingvar Eriksson (m)
              </item>
            </list>
          </div>
        </div>
      </div>
    </body>
  </text>
</TEI>
