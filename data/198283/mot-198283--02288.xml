<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--02288">
  <teiHeader>
    <fileDesc>
      <titleStmt>
        <title>Åtgärder för tekoindustrin, m. m. (prop. 1982/83:130)</title>
        <author>Hans Nyhage och Arne Svensson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder för tekoindustrin, m. m. (prop. 1982/83:130)</title>
          <idno type="rdwebb">G6022288</idno>
          <rs type="number">2288</rs>
          <ref type="dokument_url_text">http://data.riksdagen.se/dokument/G6022288/text</ref>
          <ref type="dokument_url_html">http://data.riksdagen.se/dokument/G6022288</ref>
          <ref type="dokumentstatus_url_xml">http://data.riksdagen.se/dokumentstatus/G6022288</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DYxXbC2LXzL11J2rHdExZh</idno>
            <name>HANS NYHAGE</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-Ac9yxy2x5ktJ5wzveXCsFQ</idno>
            <name>ARNE SVENSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QZnWX1BvHL26wdqBa1kk66" type="signed"/>
        <correspContext corresp="i-QZnWX1BvHL26wdqBa1kk66">
          <note type="signatory" corresp="i-DYxXbC2LXzL11J2rHdExZh"/>
          <note type="signatory" corresp="i-Ac9yxy2x5ktJ5wzveXCsFQ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__2288/mot_198283__2288-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1982/83: 2288
          </p>
          <p>
            Hans Nyhage och Arne Svensson Åtgärder för tekoindustrin, m.
            m. (prop. 1982/83:130)
          </p>
          <p>
            I regeringens proposition 1982/83:130 om åtgärder för tekoindustrin
            uttalas att målet för tekoindustrin skall vara att bibehålla 1978
            års produktionsvolym och att på sikt nå upp till en svensk marknadsandel
            på hemmamarknaden om 30 20 eller mer. Regeringen tror sig kunna
            klara detta främst genom att inrikta samhällets stöd på mer selektiva
            åtgärder med samtidig kraftig sänkning av äldrestödet samt genom
            att begränsa lågprisim- porten genom bilaterala förhandlingar
            inom multifiberavtalens ram. Där- utöver föreslås bl. a. en skärpning
            av det s. k. hemtagningssystemet och ökade resurser till tullverket
            för kontroll vid införseln av tekovaror. Nedgången i såväl sysselsättningen
            som produktionen inom tekoindustrin har pågått länge. Under den
            föregående socialdemokratiska regeringen har ett stort antal arbetstillfällen
            försvunnit inom denna industri till betydande delar direkt orsakat
            av en felaktig politik. De 40-procentiga lönekostnads- ökningarna
            1974-1975 medförde att ca 15 000 arbetstillfällen förlorades för
            branschen under de närmast följande åren. En minskad produktionsvolym
            på 10-15 70 kan tillskrivas denna kostnadsexplosion. Under borgerlig
            regeringstid begränsades nedgången kraftigt, men den var alltjämt
            betydan- de och bekymmersam. Sviterna efter den tidigare förda
            politiken har dessvärre suttit i länge! En av orsakerna till nedgången
            i svensk industri har varit den selektiva stödpolitik som socialdemokraterna
            tillämpade. Genom riktade stödåtgär- der till redan dödsdömda
            företag försämrade man konkurrenskraften kraftigt för de företag
            som ej erhöll stöd. Den enes bröd blev den andres död. Verkligheten
            talar här sitt tydliga språk. Det var därför som den första borgerliga
            regeringen satte in det generellt utgående äldrestödet till tekoindustrin.
            Bevisligen har detta haft en god effekt och mottagits positivt
            från tekobranschens olika företrädare. Trots detta och i full
            vetskap om de selektiva åtgärdernas negativa verkan återgår nu
            regeringen till den tidigare förda politiken och föreslår att
            äldrestödet trappas ner och att riktade åtgärder införs i större
            omfattning. Den i oktober 1982 genomförda devalveringen torde
            ha förbättrat konkurrenskraften för svensk tekoindustri med 5-8
            96. 1983 års avtalsrörelse innebär, inkl. det s. k. överhänget
            från 1982 och ökningen av arbetsgivar- avgifterna, att lönekostnaderna
            ökar med ca 10 26. Detta innebär dubbelt så stora ökningar som
            i en rad av våra främsta konkurrentländer, vilket givetvis kraftigt
            försämrar situationen för den svenska tekoindustrin. Från januari
            1984 har ytterligare ökningar av arbetsgivaravgifterna
          </p>
          <pb facs="riksdagen-motions-pdf/data/198283/mot_198283__2288/mot_198283__2288-002.pdf"/>
          <p>
            Mot. 1982/83:2288 4
          </p>
          <p>
            aviserats, bl. a. för att finansiera ATP och den s. k. marginalskattereformen.
            Tillsammans med överhänget från 1983 års avtalsuppgörelse kan
            detta uppskattas till 5-6 26 i ökade kostnader. Den av regeringen
            nu föreslagna sänkningen av äldrestödet skulle medföra ytterligare
            kostnadsförsämringar om ca 5 Jo. Totalt innebär detta att lönekostnaderna
            inom mindre än ett år ökar med 18-20 96! Riskerna för en ny explosionsartad
            kostnadskris är uppenbara. Jämförelse bör göras med vad som inträffade
            1974, då Sveriges relativa kostnadsläge försämrades med 12 26.
            Detta kostade som bekant många tusentals tekoanställda deras arbetstillfällen.
            Tilltron från regeringens sida till de selektiva stödåtgärderna
            är anmärk- ningsvärd och kan rimligen inte grundas på fakta. Tekoindustrin
            är mycket heterogen och omfattar en lång rad delbranscher och
            produkter. Flertalet företag är små och till övervägande del hänvisade
            till avsättning på hemmamarknaden. Huvuddelen av dem har ingen
            möjlighet alls att kompensera en försämrad kostnadsmässig konkurrenskraft.
            Deras möjlig- heter att tillgodogöra sig de selektiva åtgärder
            för marknadsföring och export som regeringen föreslår torde vara
            ytterst begränsade. Mot bakgrund av vad ovan anförts måste regeringsförslaget
            om minskat äldrestöd och ökade riktade åtgärder betecknas som
            orimliga förslag för att nå den målsättning om produktionsvolymen
            som satts upp. Därför måste regeringsförslaget avvisas med skärpa.
            Äldrestödet bör i likhet med vad bl. a. Beklädnadsarbetarnas förbund
            hävdar ligga kvar oförändrat tills vidare. Om förändringar av
            något slag skall ske bör dessa inriktas på att inom en oförändrad
            ram ändra konstruktionen så att timbeloppet höjs, samtidigt som
            procentandelen av lönesumman minskas. Ett första steg kan lämpligen
            vara att höja timbeloppet till 30 kr. och minska procentandelen
            från 15 90 till 13 20. Rimligt kan också vara att även ungdomar
            under 25 år räknas in i bidragsunderlaget. Beteckningen äldrestöd
            bör i så fall ändras. Under den kommande perioden med oförändrad
            volym på äldrestödet måste kraftiga åtgärder sättas in i avsikt
            att stärka tekoindustrins konkur- renskraft. Näraliggande åtgärder
            i det sammanhanget är att sänka arbetsgi- varavgifterna. Detta
            bör i första hand ske genom att tekoföretagen helt befrias från
            arbetsgivaravgifter för arbetskraft under 25 år. Genom en dylik
            generellt verkande åtgärd skulle många av de ungdomar som nu går
            arbetslösa kunna beredas meningsfull och produktiv sysselsättning
            inom tekoindustrin. De ”kostnader” som dessa åtgärder skulle föra
            med sig i form av minskade inkomster till statskassan skulle nämligen
            omgående betala sig genom minskade kostnader för arbetslöshet.
            Den samhällsekonomiska effekten av att flyttat. ex. 5 000 arbetslösa
            ungdomar till tekoindustrin torde vara ungefär lika stor som hela
            det nuvarande tekostödet på 400 milj. kr. Vidare skulle företagens
            konkurrenskraft stärkas och möjligheter att återvinna marknadsandelar
            såväl inom som utom landet öka med större exportinkomster och
            minskade importkostnader som följd. Åtgärder av den här karaktären
            skulle i motsats till regeringsförslagen vara positiva och
          </p>
          <pb facs="riksdagen-motions-pdf/data/198283/mot_198283__2288/mot_198283__2288-003.pdf"/>
          <p>
            Mot. 1982/83:2288 5
          </p>
          <p>
            framåtsyftande och i hög grad medverka till att göra 30-procentsmålet
            rimligt. Som redan påtalats kommer den långa raden av små och
            medelstora tekoföretag att ha ytterst begränsade möjligheter att
            utnyttja de selektiva stödåtgärder som regeringen förordar. Om
            SIND skall ha kontakten med över 600 företag kan man utan överdrift
            förutse enorma byråkratiska problem som leder till intet. De selektiva
            åtgärder som i fortsättningen kan tänkas utgå bör begränsas till
            att omfatta avskrivningslån för såväl textil- som konfektionsindustrin
            och för de konsulttjänster som är behövliga i direkt anknytning
            till investeringarna samt till exportstöd i en liknande omfattning
            som under senare år. Den totala summan för det selektiva stödet
            bör i konsekvens med den begränsning av stödformerna som här förordas
            begränsas i motsvarande grad. Regeringen aviserar en skärpning
            av kontrollen över hemtagningssyste- met. Detta är givetvis bra
            men bör jämföras med hur det lät när socialdemokraterna var i
            oppositionsställning. Då skulle hemtagningssyste- met helt slopas!
            Detta är ytterligare ett av de många exempel som närmast dagligen
            radas upp på hur socialdemokraterna snabbt byter åsikt. Vad den
            skärpta kontrollen reellt kommer att innebära ges inga besked
            om. Naturligt vore att man åsatte dem som inte följer bestämmelserna
            mycket kraftiga böter. De som tillämpar systemet på ett korrekt
            sätt skall givetvis inte behöva lida för att andra missköter det.
            Genom ett ytterligare kraftigt bötessystem skulle säkert missbruksofoget
            kunna stävjas. Ett annat avhopp från den politik som socialdemokraterna
            bedrev i oppositionsställning märker man i inställningen till
            att begränsa lågprisim- porten. Då skulle globalkontingenter omedelbart
            införas. De bilaterala avtalen var närmast av ondo. Nu åter skall
            regeringen pröva en fortsatt begränsning av denna import genom
            just bilaterala avtal. Något annat kan möjligen tänkas i en oviss
            framtid! Eftersom Sverige skrivit på MFA III är det enligt vår
            mening mycket angeläget att regeringen nu hårt driver frågan att
            begränsa omfattningen av de bilaterala avtalen. Det totala värdet
            av de bilaterala avtal som redan slutits överskrider väsentligt
            den nuvarande importnivån. Detta försvårar givetvis möjligheterna
            att förhandlingsvägen nå fram till en minskning av denna nivå.
            Därest regeringen misslyckas med att komma till rätta med denna
            ohållbara situation och trenden av ständigt minskad svensk tekoandel
            håller i sig, måste frågan om en globalkvotering allvarligt prövas.
            Möjligheterna att temporärt vidta en dylik åtgärd finns ju genom
            den s. k. branschklausulen för mindre länder, vilken är inskriven
            i GATT/MFA. Regeringen bör alltså ha en hög beredskap för eventuellt
            införande av globalkvoteringar om angivna mål för produktionsvolymer
            inte nås. Importrestriktioner skall givetvis så långt möjligt
            undvikas. I en situation då den svenska tekoindustrins överlevnad
            står på spel är det dock nödvändigt att vi utnyttjar de möjligheter
            som inom gällande GATT-regler står oss till buds. Följer vi där
            angivna bestämmelser
          </p>
          <pb facs="riksdagen-motions-pdf/data/198283/mot_198283__2288/mot_198283__2288-004.pdf"/>
          <p>
            Mot. 1982/83:2288 6
          </p>
          <p>
            lär rimligen inget land kunna drabba oss med repressalieåtgärder.
            Ytterligare ett avhopp från oppositionspolitiken gäller inställningen
            från regeringens sida till ursprungsmärkningen av tekovaror. Då
            skulle den s. k. gränsmodellen tillämpas. Nu ställer man sig däremot
            avvaktande i det avseendet. Enligt vår mening får ursprungsmärkningen
            en reell innebörd endast om gränsmodellen tillämpas. De fördelar
            detta för med sig för den svenska tekoindustrin kommer klart att
            överväga de nackdelar i form av ökad kontroll och större kostnader
            som kan bli följden. Dessa kostnader är väl värda att ta, i all
            synnerhet som de i hög grad kommer att begränsas av att motsvarande
            kostnader enligt beslutet om märkning vid försäljningstillfället
            kommer att försvinna. När Eiser och Algots i Borås förstatligades
            varnade vi från moderat håll för de negativa konsekvenser som
            detta skulle föra med sig. Vi har dessvärre fått mer än rätt!
            Algots finns över huvud taget inte längre, och Eiser brottas med
            ständiga och mycket stora svårigheter. Vad som här inträffat är
            ett slående bevis för följderna av selektiva åtgärder. Misstagen
            är legio. Hundratals miljoner har satts in i dessa företag utan
            att förbättringar av bestående slag har kunnat skönjas. Företag
            med uppenbart goda framtidsmöjligheter, typ Holma i Marks kommun,
            har offrats på grund av en missriktad övertro på Eisers överlevnadsmöjligheter.
            Några större förhoppningar om att nya stödmiljoner skall kunna
            åstadkomma några positiva förändringar kan man inte hysa. Det
            är därför nödvändigt att något radikalt och positivt sker i det
            här sammanhanget. Vi har tidigare från moderat håll föreslagit
            att en uppdelning av Eiser i mindre enheter bör komma till stånd
            och en privatisering genomföras. Vi upprepar nu detta förslag.
            Självfallet bör därvid också möjligheterna för de anställda att
            överta ägarskapet prövas. Regeringen bör snabbt vidta åtgärder
            i enlighet härmed. Med anledning av vad som ovan anförts hemställs
            att riksdagen beslutar 1. attavslå regeringens förslag om ett
            minskat äldrestöd och ökade selektiva stödformer, 2. att som sin
            mening ge regeringen till känna vad i motionen anförts om formerna
            för äldrestödet, 3. att för budgetåret 1983/84 anslå 270 milj.
            kr. till äldrestöd, 4. att arbetsgivaravgifterna för tekoföretagen
            för arbetskraft under 25 år helt skall slopas, 5. attriktade stödformer
            skall utgå i enlighet med vad som anges i motionen, 6. att dens.
            k. gränsmodellen skall tillämpas vid ursprungsmärk- ningen av
            tekovaror, 7. att som sin mening ge regeringen till känna vad
            i motionen
          </p>
          <pb facs="riksdagen-motions-pdf/data/198283/mot_198283__2288/mot_198283__2288-005.pdf"/>
          <p>
            Mot. 1982/83:2288 g
          </p>
          <p>
            anförts om kraftiga bötesbelopp för brott mot bestämmelserna
            i hemtagningssystemet, 8. att som sin mening ge regeringen till
            känna vad i motionen anförts om hög beredskap när det gäller globalkvotering
            av tekoimporten, 9. att som sin mening ge regeringen till känna
            vad i motionen anförts om privatisering av Eiserkoncernen.
          </p>
          <p>
            Stockholm den 5 april 1983
          </p>
          <p>
            HANS NYHAGE (m) ARNE SVENSSON (m)
          </p>
        </div>
      </div>
    </body>
  </text>
</TEI>
