<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--01014">
  <teiHeader>
    <fileDesc>
      <titleStmt>
        <title>om den ekonomiska politiken</title>
        <author>av herr Werner m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om den ekonomiska politiken</title>
          <idno type="rdwebb">G0021014</idno>
          <rs type="number">1014</rs>
          <ref type="dokument_url_text">http://data.riksdagen.se/dokument/G0021014/text</ref>
          <ref type="dokument_url_html">http://data.riksdagen.se/dokument/G0021014</ref>
          <ref type="dokumentstatus_url_xml">http://data.riksdagen.se/dokumentstatus/G0021014</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-UqzvPHFEErHnSFsyUmhr5K</idno>
            <name>KARIN NORDLANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DdHrhCUVAuSREL5XN6JVR4" type="signed"/>
        <correspContext corresp="i-DdHrhCUVAuSREL5XN6JVR4">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-UqzvPHFEErHnSFsyUmhr5K"/>
          <note type="signatory" corresp="i-EQSJnvt3y9r5wULtNbkTNu"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__1014/mot_197677__1014-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1976/77:1014
          </p>
          <p>
            Motion 1976/77: 1014
          </p>
          <p>
            av herr Werner m. fl. om den ekonomiska politiken
          </p>
          <p>
            Den ekonomiska utvecklingen i den kapitalistiska världen har
            under 1970- talet uppenbarat den kapitalistiska hushållningens
            begränsningar och oför- måga att ge människor social och ekonomisk
            trygghet. Den ekonomiska tillväxten tycks långsiktigt avta. Massarbetslösheten,
            som man trodde vara historia i de utvecklade kapitalistiska staterna
            och förpassad till de fattiga utplundrade länderna, har åter blivit
            ett faktum också i de högindustria- liserade kapitalistländerna.
            Storföretagens hämningslösa jakt efter ökade vin- ster leder till
            allt hårdare hets i arbetslivet. Naturtillgångarna utnyttjas hän-
            synslöst utan tanke på kommande generationer. De stora internationella
            trusterna och koncernerna skaffar sig avgörande maktpositioner
            i de enskilda staterna, gör sig oberoende av lagstiftning inom
            viktiga områden och sätter sig över folkens nationella självbestämmanderätt.
            Då deras verksamhet är spridd till flera stater och då de kontrollerar
            flera led av produktionen, har de stora möjligheter att kringgå
            skattelagstiftning och andra ekonomisk-politiska åtgärder. De
            kan göra sig relativt okänsliga för de arbetandes fackliga kamp.
            De internationella trusternas verksamhet påverkar näringslivets
            struktur i många länder. De kan köpa upp och kontrollera och i
            en del fall t. o. m. lägga ned stora delar av hela industrigrenar
            inom ett land. De kan styra viktiga delar av prisbildningen och
            påverka förutsättningarna för syssel- sättning och näringspolitik.
            De internationella trusterna bildar den yppersta kretsen bland
            de monopol och storföretag som i sina försök att tillvälla sig
            så stora delar som möjligt av de producerade värdena i de olika
            länderna, internationellt har drivit fram prisuppskörtning, inflation
            och valutakriser. De internationella trus- ternas dominans över
            den kapitalistiska världsekonomin och över huvud taget skärpningen
            av kapitalkoncentrationen har medfört allt skarpare mot- sättningar
            och motsägelser i de kapitalistiska ekonomierna. Ökad utslagning
            ur arbetslivet, regionala problem, slöseri med resurser, växande
            behov av infrastrukturella anläggningar, allt större krav på mängden
            kapital och profit — allt har nödvändiggjort en markant ökning
            av de kapitalistiska statsma- skineriernas ekonomiska åtaganden.
            Med olika medel i olika länder söker staterna dölja de ekonomiska
            motsättningarna, gynna det egna storkapitalet, ”i landets intresse”,
            eller med öppen tvångsmakt säkra profithushållningens och klassamhällets
            fortlevnad. Flera drag är här gemensamma. Tendenserna till inkomstpolitik
            kommer, om än något olikartat, till uttryck i de flesta av de
            kapitalistiska staterna. Den militära upprustningen tilltar och
            spelar
          </p>
          <p>
            1 Riksdagen 19761/77. 3 saml. Nr 1014
          </p>
          <pb facs="riksdagen-motions-pdf/data/197677/mot_197677__1014/mot_197677__1014-002.pdf"/>
          <p>
            Mot. 1976/77:1014 2
          </p>
          <p>
            en väsentlig roll för att hålla hjulen i gång i vissa branscher
            och storföretag. Lagstiftning och justis tenderar att allt hårdare
            slå vakt om klassamhällena. För att finna nya vinstgivande områden
            för sina profiter söker sig kapitalet in på ständigt nya områden.
            Den ohämmade kommersialismen tränger in överallt, passiviserar,
            förgiftar och förtingligar mänskliga relationer. En mas- siv reklamapparat
            har byggts upp för att väcka delvis konstlade behov. Den använder
            sig medvetet av en det minsta motståndets lag och konserverar
            ingrodda fördomar och myter, produkter av den härskande klassens
            ideologi. I släptåget till den allt värre hetsen i arbetslivet,
            den sociala utslagningen, arbetslösheten och den kallhamrade kommersialismen
            följer individers en- samhet och isolering, stress och andra psykiska
            problem, drogmissbruk, en allt grövre och brutalare kriminalitet,
            där gränserna mellan vad som kallas ”svarta” och ”vita” pengar
            alltmera suddas ut. Storkapitalets makt över produktion och liv
            skapar inte bara motsättningar och kriser i de ut- vecklade kapitalistiska
            staterna. Imperialismens utplundring av de fattiga länderna fortgår
            oförtrutet. Kraven på en ny ekonomisk världsordning från de fattiga
            staternas sida blir bara tomma och till intet förpliktande fraser
            i munnarna på statsmän från de imperialistiska staterna. I de
            få s. k. u-länder som lyckats få bättre priser på sina råvaru-
            och andra tillgångar går vinsterna av detta i de flesta fall i
            fickorna på en redan förut rik överklass. Och trots att kapital
            och regeringar i vissa länder räknar med att ett sken av progressivitet
            gentemot u-länderna kan visa sig lönsamt i det långa loppet, fortsätter
            CIA sina konspirationer och de internationella, oftast USA-ba-
            serade, trusterna sin plundring för att förhindra varje ändring
            till det bättre för folken i dessa stater. Sverige är en del av
            den kapitalistiska världen. De allmänna kristendenser och motsättningar
            som beskrivits i det föregående går igen också här. Det svenska
            näringslivet kontrolleras av ett fåtal storkapitalister. Svenska
            stor- företag bedriver i förhållande till sin omfattning en betydande
            verksamhet utomlands. De flesta bland de största svenska företagen
            sysselsätter fler arbetare i andra länder än i Sverige. Samtidigt
            söker sig allt fler interna- tionaliserade storbolag till Sverige.
            Koncentrationen av makt och kapital i det svenska näringslivet
            har även vid internationella jämförelser gått mycket långt. När
            koncentrationsutred- ningen på 1960-talet undersökte den höggradiga
            monopoliseringen i svensk industri delade man upp ekonomin i 450
            varugrupper och fann att i 50 96 var marknaderna en- eller fåföretagsdominerade.
            I en undersökning från år 1973 visade pris- och kartellnämnden
            (SPK) att inom de olika branscherna svarade 1970 det största företaget
            för i genomsnitt 42 96 av tillverkningen, de fyra största företagen
            för i genomsnitt 72 26 och de åtta största företagen för i genomsnitt
            82 96. Denna koncentration av produktionen har åtföljts av en
            reell centralisering av ägandet. Genom fusion mellan två stora
            affärsbanker till SE-banken togs därvid ett avgörande språng.
            Genom de stora affärsbankerna, genom hol-
          </p>
          <pb facs="riksdagen-motions-pdf/data/197677/mot_197677__1014/mot_197677__1014-003.pdf"/>
          <p>
            Mot. 1976/77:1014 3
          </p>
          <p>
            ding- och investmentbolag, genom styrelseposter eller bulvaner
            är det en mycket begränsad krets storfinans som besitter makten
            över det svenska näringslivet — grundvalen för landets utveckling.
            Denna koncentration av makt och produktion har inte bara rent
            makt- politiska följder. Den påverkar starkt och styr till stora
            delar det ekonomiska utvecklingsförloppet. Beslut som storkapitalisterna
            fattar enbart utifrån sina företags räntabilitet och utifrån sina
            privata intressen avgör arbete och liv för hela det svenska folket.
            De avgör huvuddelen av industriinvesteringarnas omfattning, och
            därmed bestämmer de inte bara över den nuvarande pro- duktionen
            utan också över produktionens framtida inriktning och struktur.
            Deras intressen får således diktera användningen av landets resurser
            i na- turtillgångar och arbetskraft. Deras intressen är inte de
            arbetandes intressen. Uttrycket ”vi sitter alla i samma båt” gäller
            bara rumsligt på samma sätt som under galärernas tid: vissa bestämmer
            vart andra måste ro. Skulle besluten då kunna se annorlunda ut
            om andra fattade dem? Är inte storfinansens beslut, dess omsorg
            om sina företags bästa också en omsorg om hela näringslivets och
            därmed hela samhällets bästa? Storfinansen ser inte till hela
            näringslivets bästa. För den gäller att varje grupp kapitalister
            skall slå vakt om just sina intressen mot andra kapitalister.
            Det ena företaget vill expandera på det andras bekostnad, den
            ena industrigrenen vill tränga ut den andra, om det skulle ge
            bättre profit. Siemens skulle helst vilja ta död på Electrolux,
            Volvo skulle helst ha ensamtillgång till den svenska bilmarknaden,
            Svenska ESSO skulle inte ha något alls emot om alla andra oljebolags
            mackar tvingades i konkurs. Det s.k. näringslivet ser inte ens
            till näringslivets bästa. Det är inbegripet i inbördes kamp om
            marknader och profiter. Storfinansens beslut är inte rationella
            och framåtsyftande för hela sam- hället — när så någon gång kan
            ske är det snarast som en oavsiktlig biprodukt till ett annat
            syfte. De inriktar produktionen efter sin profit. Den privat-
            ekonomiskt mest lönande verksamheten får leva. Annan verksamhet
            skyr man. Den får staten bedriva, om dess försvinnande skulle
            skapa alltför skarpa sociala motsättningar. Skulle de arbetande
            själva fatta sådana beslut över sitt arbete att det måste bedrivas
            i ett sådant tempo att allt fler knäcks fysiskt och psykiskt —
            samtidigt som andra måste förtvivla i arbetslöshet eller i AMS-baracker
            kanske långt från hemorten? Skulle de arbetande, om de bestämde
            över prissättningen, så långt som möjligt skörta upp priserna
            för att holka ur sina egna reallöner? Skulle de arbetande, om
            de hade makten, själva bestämma att deras företag skall flytta
            utomlands, där det kan ge bättre profit, och därmed ställa sig
            själva utan arbete? Skulle de arbetande själva bestämma ett så
            vildsint och kortsiktigt utnyttjande av landets malm- och skogstillgångar
            att dessa rå- varors existens hotas? Skulle de arbetande själva
            spela med sina arbeten och sin utkomst i spekulation och profitjakt?
            Sådana frågor behöver bara ställas för att de grundläggande intressemotsättningarna
            mellan kapital och
          </p>
          <p>
            1" Riksdagen 1976177. 3 saml. Nr 1014
          </p>
          <pb facs="riksdagen-motions-pdf/data/197677/mot_197677__1014/mot_197677__1014-004.pdf"/>
          <p>
            Mot. 1976/77:1014 4
          </p>
          <p>
            arbete skall blottläggas. Storfinansens beslut om ekonomins utveckling
            är inte de beslut som är rationella vare sig ur näringslivets
            eller folkflertalets synvinkel. Den skärpta monopoliseringen av
            den svenska ekonomin har fått följder för den ekonomiska utvecklingen
            på flera olika sätt. Koncentrationen till storföretag har gått
            hand i hand med en vikande ekonomisk tillväxttakt. BNP:s ökning,
            som under sextiotalets förra hälft var nära 5 26 i genomsnitt
            per år och under dess andra hälft något under 4 ?6 i genomsnitt,
            har hittills under 1970-talet varit knappt 2 26 i genomsnitt.
            Orsakssambanden bakom detta är flera, men de flesta av dessa går
            tillbaka till kapitalkoncentrationen och storfinansens stärkta
            maktställning. Denna har begränsat nyföretagan- det. Den förhindrar
            alltmer en sådan produktionsökning som kan äventyra monopolistisk
            prissättning. Koncentrationen har medfört utslagning av många
            producerande företag och att arbetskraft överförts från produktiva
            delar till mindre tillväxtfrämjande delar av ekonomin. Med den
            vikande tillväxten har en långsiktig ökning av arbetslösheten
            ägt rum. En stor del av denna arbetslöshet har sugits upp av den
            svällande icke-ordinarie arbetsmarknaden, av statliga beredskapsarbeten,
            omskol- ningskurser, skyddad sysselsättning, arkivarbeten. 4,7
            96 av arbetskraften beräknas 1976 ha varit utan arbete eller sysselsatt
            utanför den ordinarie arbetsmarknaden. Härtill kommer det ökande
            antalet personer som förtids- pensioneras av arbetsmarknadspolitiska
            skäl. Antalet förtidspensionerade under den senaste femårsperioden
            har varit ca 20000 personer per år. 2000-3 000 personer av dessa
            har förtidspensionerats sedan de utförsäkrats från sin arbetslöshetskassa.
            Dessutom tillkommer en kraftig ökning i antalet sjukskrivna och
            långtidssjuka, vilket får följder för arbetsmarknaden. Arbetsmarknadens
            struktur har samtidigt förändrats. Monopolens pro- fitjakt får
            ett av sina uttryck i företagens försök att höja produktiviteten
            för att få ut så mycket som möjligt av varje anställd. Detta har
            fått till följd att kapitalet söker ersätta arbetare med maskiner.
            Samtidigt har emel- lertid statsapparatens olika delar varit i
            stark tillväxt för att dämpa kapi- talismens motsättningar, vilket
            har medfört att behovet av arbetskraft inom den s.k. offentliga
            sektorn har ökat. Sedan mitten av 1960-talet har vi haft en vikande
            sysselsättning inom varuproduktionen, men en växande sysselsättning
            inom administrationen och vårdapparaten. Företagens strävan att
            öka sina profiter på de arbetandes bekostnad och storföretagens
            försök att undgå att deras monopolistiska ställning inte även-
            tyras av deras egna investeringar har lett till den kraftiga ökningen
            av svenska företags direktinvesteringar i utlandet som vi kunnat
            iaktta under 1970-talet. Kapitalexporten har varje år under 1970-talet
            hittills rört sig om miljard- belopp. 1976 noterades den hittills
            kraftigaste med över 3,4 miljarder kr. Det tycks som om kapitalisterna
            företrädesvis lägger ”arbetsintensiv” pro- duktion i utlandet
            och har kvar en mera produktionsmedelsintensiv till- verkning
            i landet. Detta har starkt bidragit till krisen i energihushållningen.
          </p>
          <pb facs="riksdagen-motions-pdf/data/197677/mot_197677__1014/mot_197677__1014-005.pdf"/>
          <p>
            Mot. 1976/77:1014 5
          </p>
          <p>
            Kapitalexporten kan ställas upp i olika sammanhang för att visa
            orim- ligheter som följer på storfinansens makt över ekonomin.
            Den kan ställas emot den planerade ökade upplåningen utomlands.
            Den kan också ställas emot den regionala och näringsmässiga obalansen
            i vårt land. Samtidigt som de regionala problemen skärps i utflyttningsområdena
            i landet har stor- finansen förvandlat Sao Paolo i Brasilien till
            Sveriges i storlek tredje eller fjärde största industriområde.
            I flera fall påträffar man svenska firmamärken på produkter ”Made
            in Brasil”, vilka säljs i arbetslöshetens norrländska eller nordvärmländska
            råvarurika områden. Profithushållningens cynism kan knappast visas
            tydligare! Storföretagens ökade makt på marknaderna har också
            givit dem möjligheter att kontrollera prisbildningen. Prishöjnings-
            politik används som ett medel i kampen om fördelningen av de samhälleliga
            resurserna. Främst riktar sig prisstegringarna mot de arbetandes
            reallöner. Men de är också uttryck för strider mellan olika företag
            och branscher. Den klassiska kapitalistiska priskonkurrensen har
            förpassats till historien — monopolprissättning och ständig inflation
            har kommit i dess ställe. I en särskild motion till årets riksdag
            analyseras inflationen mera utförligt och visas ett program av
            åtgärder som nu är nödvändiga för att driva ned in- flationstakten.
            De tilltagande motsättningarna i det kapitalistiska systemet som
            följer av dess utveckling har medfört att statens roll i de kapitalistiska
            ekonomierna blivit allt väsentligare. I Sverige har statsapparatens
            betydelse vuxit starkt, inte minst därigenom att Sverige under
            lång tid regerades av ett parti som inte bar på den gamla liberalismens
            statsfientliga arvegods. Utvecklingen av statsapparaten har emellertid
            aldrig varit ägnad något annat syfte än att bevara och stärka
            kapitalismen och i bästa fall att mildra dess grövsta orättvisor
            och följder. Statsapparatens tillväxt är ett led i en lagbunden
            process. Kapitalets ut- veckling har ställt ökade krav på infrastruktur,
            på statliga insatser för att förhindra fall i profitkvoten, för
            att dämpa den regionala krisen, på statliga insatser för att stöjda
            det nationella storkapitalet i en hårdnande internationell konkurrens,
            på statligt stöd i allt större krav efter kapital, på att få staten
            som en säker beställare. Statens ekonomiska politik har härigenom
            fått större räckvidd än tidigare. Men så länge statens politik
            leds av regeringar som försvarar kapitalismen och så länge statens
            struktur är utformad för att värna detta system, så länge bestäms
            den ekonomiska politiken av de villkor som den icke-pla- nerade
            kapitalistiska samhällsutvecklingen ställer. Detta betyder att
            stor- finansens — som kapitalisternas mest framstående och betydelsefulla
            del — aktivitet och intressen ligger till grund för den ekonomiska
            politiken. Hur deras intressen tillgodoses kan naturligtvis skifta
            från regering till re- gering. Men grunden för den ekonomiska
            politik som förs i vårt land har alltid varit en identifikation
            av statens intressen med det gemensamma huvudintresset hos kapitalistklassen
            och främst dess elit.
          </p>
          <pb facs="riksdagen-motions-pdf/data/197677/mot_197677__1014/mot_197677__1014-006.pdf"/>
          <p>
            Mot. 1976/77:1014
          </p>
          <p>
            Den statliga interventionen i ekonomin och sammanflätningen med
            ka- pitalet har fått den något otympliga beteckningen statsmonopolistisk
            ka- pitalism. Den statsmonopolistiska kapitalismen i Sverige formades
            i sina grunddrag under ett långvarigt socialdemokratiskt regeringsinnehav.
            Här- under utvecklades AMS-verksamheten, systemet med skattefria
            investe- ringsfonder, de generösa avdragsreglerna för storföretag
            och höginkomst- tagare, den omfångsrika gåvo- och subventionspolitiken
            till företagarna med dess utbildningsbidrag, lagerstöd, lokaliseringsstöd,
            exportkreditstöd osv., en militär upprustning med stora beställningar
            till krigsmaterielindustrin, somt. ex. Viggenprojektet, sammanblandningen
            av statligt och privat kapital i flera företag och finansinstitut,
            utvidgade försök till statlig planering och prognosverksamhet,
            AP-fonderna, Investeringsbanken osv. för att ställa risk- villigt
            kapital till bolagens förfogande. Med alla dessa medel och många
            därtill försökte socialdemokraterna i regeringsställning att stabilisera
            kapi- talismen. Deras motiveringar handlade alltid om nationens
            och de arbetandes intresse. De byggde ett starkt samhälle som
            de ibland t. o. m. benämnde demokratisk socialism. Så mycket socialism
            var detta att ekonomiminister Gösta Bohman använder sig av precis
            samma ekonomiska ”instrument”! De skillnader som finns mellan
            den nya och den gamla regeringens eko- nomiska politik är icke
            av arten utan av graden. Den mest iögonfallande och betydelsefulla
            olikheten ligger på det fördelningspolitiska planet. Den nya regeringen
            förespråkar där en politik än mer till kapitalägarnas förmån.
            Inte under hela efterkrigstiden har ett regeringsdokument så ensidigt
            och oförblommerat uttryckt en sådan arbetsköparadvokatyr om avtalsrörelsen
            som den nu föreliggande finansplanen. Arbetarna ställs där inför
            en påstådd valsituation att de antingen skall: nöja sig med 5
            96 i lönepåslag, vilket — då prisstegringarna beräknas till 6
            96 — är en reallöneminskning, eller också kommer de att bli ansvariga
            för sin egen arbetslöshet! Utom detta överskjutande av skulden
            för samhällsekonomiska problem på de lönarbetande, på dem som
            producerar de varor som är förutsättningen för samhällets liv,
            så präglas regeringens ekonomiska politik i övrigt av att den
            vill förlänga, något förändra eller utvidga förmåner för företagarna,
            som dessa fått främst av konjunkturskäl. Samtidigt höjs punktskatter
            och hotas med en eventuell höjning av mervärdeskatten och med
            tvångsspa- rande. Den nya regeringen visar en profil mot den förra
            också därigenom att den i huvudsak utan prut godtar militärledningens
            äskanden. Den verkliga kostnaden för militärmakten uppgår nu —
            enligt budgetpropositionens bilagor 7 och 26 - till mer än sjutton
            miljarder kr. Detta är avsevärt mer än dubbelt så mycket som stödet
            till barnfamiljerna, som belöper sig till 7,8 miljarder, det är
            nära tre gånger så mycket som vad som används till arbetsmark-
            nadspolitiken. Det är ungefär lika med allt vad staten satsar
            på utbildning och forskning. Knytnävsvarning mot de lönarbetande,
            uppskov med i valrörelsen ut-
          </p>
          <pb facs="riksdagen-motions-pdf/data/197677/mot_197677__1014/mot_197677__1014-007.pdf"/>
          <p>
            Mot. 1976/77:1014 7
          </p>
          <p>
            lovade förbättringar för barnfamiljerna och pensionärerna till
            1978 — men utan prut tillmötesgående av militärledningens dyraste
            anslagsalternativ och fortsatta gåvor och subventioner till kapitalägarna,
            se där framgår höger- politiken. Men ingen kan påstå att den är
            väsensskild från vad som tidigare setts från regeringshåll i det
            här landet. Inte ens regeringens planer på att uppta stora utlandslån
            är väsensskilda från den förra regeringens politik. Det nya är
            att staten skall uppta dessa lån, men i tidigare finansplaner
            har ökad utlandsupplåning rekommenderats för såväl det privata
            näringslivet som för kommuner. Samhällsekonomin är vår gemensamma
            hushållning. Kapitalets makt över den gör att den pendlar mellan
            högkonjunkturer och kriser. Kapitalägarna ser inte till helheten
            utan till egna profitanspråk och intressen. Planlöshet, slöseri,
            arbetslöshet, regional obalans, nedläggningshot över hela industri-
            grenar, spekulation och uppskörtning är allt olika uttryck för
            profithushåll- ningens funktionssätt. Kapitalismen är ett hushållningssystem
            som stöter undan vissa till arbetslöshet och låter andra stressa
            sig fördärvade. Den är ett hushållningssystem som ställer den
            ena produktionsgrenen, eller fö- retaget, efter den andra i kris.
            Den är ett hushållningssystem som miss- hushållar med de tillgångar
            som finns. Kapitalets styre av samhällsekonomin är vanstyre och
            misshushållning. Kapitalägarnas makt över produktionen har berövat
            arbetet dess egenvärde och värdighet. Kapitalägarnas massiva propagandaapparat
            söker ta ifrån folket dess självtillit, dess tro på sin för- måga.
            Den försöker inbilla oss att det är de nuvarande misshushållarna
            som är de enda som kan sköta ekonomisk verksamhet. Men verkligheten
            kommer att skingra kapitalägarnas ideologiska dimmor. Den nuvarande
            ekonomiska situationen måste mötas i konfrontation med det kapitalistiska
            systemets funktionssätt och kapitalägarnas makt. Kon- junkturpolitiska
            åtgärder som de förespråkas av regeringen syftar i bästa fall
            till hjälp för stunden, för att vi skall ha ”uthållighet” över
            det närmaste årets dåliga konjunkturläge. De hoppas på en ny högkonjunktur,
            men en sådan går lagbundet alltid över i en ny kris. Regeringens
            påstående att den ekonomiska politiken nu måste bygga på ”uthållighet”
            för att en inter- nationell högkonjunktur skall inträffa kan lika
            gärna formuleras som ut- hållighet i väntan på nästa kris. Naturligtvis
            kan regeringen krydda också en sådan väntan med de snart sömngångaraktiga
            hänvisningarna till att det skulle finnas ” samhälleliga utvecklingsmål”,
            som full sysselsättning, social och regional utjämning, prisstabilitet
            och ekonomisk tillväxt, vilka regeringen ädelt påstår sig eftersträva.
            Den kapitahstiska verkligheten bjuder inte på några sådana ”samhälleliga
            utvecklingsmål”. Kapitalägarnas mål- sättning är det egna kapitalets
            väl. Den ekonomiska politiken får därför inte bara utgå ifrån
            det tillfälliga konjunkturläget. Den måste grundas på medvetenheten
            om att den kapitalistiska hushållningen är orationell och aldrig
            kan befrias från konjunktursvängningar och vad dessa medför av
            otrygghet för de lönarbetande och andra utsatta. Samtidigt som
            den eko-
          </p>
          <pb facs="riksdagen-motions-pdf/data/197677/mot_197677__1014/mot_197677__1014-008.pdf"/>
          <p>
            Mot. 1976/77:1014 8
          </p>
          <p>
            nomiska politiken måste utgå från det aktuella läget måste den
            ingå som ett led i att befrämja utvecklingen till ett nytt hushållningssystem,
            en so- cialistisk planhushållning. En sådan politik måste innebära
            att kapitalets bestämmanderätt över pro- duktionen beskärs och
            övergår till organ som kan ha en samhällelig överblick och som
            har att ta ett samhälleligt ansvar. Den måste också innebära att
            särskilt utsatta grupper ges förbättrade villkor så att deras
            levnadsnivå icke ytterligare försämras genom den kris den kapitalistiska
            hushållningen håller på att åsamka landet. Det är i nuvarande
            läge således en riktig tanke att statsbudgeten underbalanseras,
            om underbalanseringen används till punkt- insatser för sysselsättningen
            och för eftersatta grupper. Rejäla förbättringar är nödvändiga
            för pensionärerna. Inkomstklyftorna mellan pensionärer och förvärvsarbetande
            växer. Grundpensionen måste hö- jas och skillnaderna i pensionsförmåner
            mellan gifta och ogifta pensionärer minskas för att successivt
            helt försvinna. Stödet till barnfamiljerna måste kraftigt förbättras.
            Regeringens politik är också här svek av givna vallöften. Barnbidragen
            måste höjas redan vid budgetårets början och bör indexregleras.
            Barnbidragen bör från den 1/1 1978 utgöra 25 26 av basbeloppet
            vilket är 2 675 kr. per barn och år. Föräld- raförsäkringen bör
            förbättras. Barnomsorgen måste kraftigt byggas ut. Den är såväl
            en av förutsättningarna för kvinnofrigörelsen och en rättighet
            för barnen som sysselsättningsskapande. Kraven på förbättringar
            för pensio- närer, barnfamiljer och andra eftersatta grupper preciseras
            i särskilda mo- tioner till innevarande riksdag. I det rådande
            läget är det också nödvändigt med kraftfulla insatser för att
            förhindra en ökning av arbetslösheten. Sysselsättningsproblemen
            och de ekonomiska strukturproblemen är allvarligare än på länge.
            Regeringens brist på perspektiv och handling är katastrofal. En
            helt ny politik är nöd- vändig. Ett stort statligt industriprogram
            måste utvecklas. Till detta kan tillgångarna i AP-fonden mobiliseras.
            Dess medel bör icke användas för att öka kapitalets tillgångar
            av s.k. riskvilligt kapital. En styrning av alla större investeringar
            är nödvändig. Kreditväsendet bör helt nationaliseras. Strukturproblemen
            i ekonomin bör bemötas med en övergång till en högre förädlingsgrad
            i industrin. Detta ger både en bättre energihushållning och per
            insatt energienhet högre sysselsättningsgrad. Kärnkraftutbyggnaden
            måste stoppas. Den ökade utslagningen i arbetslivet måste bemötas
            med bestämda åt- gärder för att minska hetsen i arbetslivet. Arbetstiden
            måste förkortas suc- cessivt så att sextimmarsdagen blir verklighet
            1980. Kapitalexporten måste stoppas. Inflationen drivs fram av
            de stora monopolens prisuppskörtning och spe- kulation och av
            en växande improduktiv sektor. Inflationen är ett medel för storföretagen
            att öka sina profiter och sin andel av vad som produceras. Det
            krävs ingrepp mot monopolitisk prissättning och en skärpning av
          </p>
          <pb facs="riksdagen-motions-pdf/data/197677/mot_197677__1014/mot_197677__1014-009.pdf"/>
          <p>
            Mot. 1976/77:1014 9
          </p>
          <p>
            monopollagstiftningen. Prisstopp måste införas på alla dagligvaror.
            Gåvo- politiken till företagen måste upphöra. Hyreshöjningar måste
            stoppas genom ett effektivt hyresstopp. Övergång till lågräntepolitik
            bör ske. Mervärdeskatten på maten bör slopas och punktskattehöjningar
            undvikas. I särskilda motioner till innevarande riksdag redovisar
            vi utförligt skälen till de krav som här sammanfattat redovisats.
            Vpk har också ställt flera krav på åtgärder vilkas förverkligande
            skulle minska statsutgifterna. Slopas det s. k. prisregleringsanslaget
            till militärap- paraten, vilket föreslås i vpk:s motion om lägre
            försvarskostnader, sparas något mer än 2 miljarder kr. Avskaffas
            de förlängda gåvorna till kapitalet: den nya formen för lagerstöd,
            de särskilda investeringsavdragen och bidragen kommer statskassan
            att ytterligare förstärkas. En beskattning av företagens hittills
            skattefria investeringsfonder bör i sammanhanget övervägas. Också
            en sådan åtgärd skulle innebära en förstärkning av statskassan
            med omkring en miljard. Slopande av avdragsrätten vid representation
            ger närmare 200 milj. kr. Ett avbrytande av kärnkraftsutbyggnaden
            kommer också att frigöra resurser som kan få annan — och nyttig
            — användning. Slopandet av momseffekten på maten finansieras genom
            en höjning av arbetsgivaravgiften med 1,5 96. Skulle dessa riktlinjer
            för den ekonomiska politiken vinna riksdagens bifall innebär de
            en underbalansering av budgeten men att statlig upplåning ut-
            omlands kan undvikas. En rad av de förslag som ovan visats återfinns
            i särskilda motioner. Samt- liga är krav som stärker de lönarbetandes
            och de eftersatta gruppernas ställ- ning i samhället och som angriper
            storfinansens och statens misshushållning med landets tillgångar.
            På sikt främjar kraven övergång till en planmässig hushållning
            som kan ge verklig trygghet och välfärd. Med hänvisning till det
            anförda föreslås att riksdagen beslutar 1. att avslå regeringens
            finansplan och godkänna i motionen an- förda riktlinjer för den
            ekonomiska politiken, 2. att godkänna de i motionen redovisade
            allmänna riktlinjerna för budgetregleringen.
          </p>
          <p>
            Stockholm den 25 januari 1977 LARS WERNER (vpk) EIVOR MARKLUND
            (vpk) C.-H. HERMANSSON (vpk) NILS BERNDTSON (vpk) KARIN NORDLANDER
            (vpk)
          </p>
          <p>
            JÖRN SVENSSON (vpk) i Malmö
          </p>
          <pb facs="riksdagen-motions-pdf/data/197677/mot_197677__1014/mot_197677__1014-010.pdf"/>
          <pb facs="riksdagen-motions-pdf/data/197677/mot_197677__1014/mot_197677__1014-011.pdf"/>
          <pb facs="riksdagen-motions-pdf/data/197677/mot_197677__1014/mot_197677__1014-012.pdf"/>
          <p>
            'GOTAB 53031 Stockholm 1977
          </p>
        </div>
      </div>
    </body>
  </text>
</TEI>
