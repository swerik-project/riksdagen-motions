<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0258/mot_200304_MJ_0258-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ258 pnr: mp502
          </p>
          <p>
            Motion till riksdagen 2003/04:MJ258
          </p>
          <p>
            a 2) ar Feltzing och Helena Hillar Rosenqvist mp
          </p>
          <p>
            Flamskyddsmedel
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att försiktighetsprincipen bör gälla nya flamskyddsmedel.
            2. Riksdagen tillkännager för regeringen som sin mening vad i
            motionen anförs om att ta fram alternativ för ämnet trifenylfosfat.
            3. Riksdagen tillkännager för regeringen som sin mening vad i
            motionen anförs om att utfasa de bromerade flamskyddsmedlen i
            snabb takt. 4. Riksdagen tillkännager för regeringen som sin mening
            vad i motionen anförs om att det nu framlagda förslaget om år
            2004 för avvecklingen av de bromerade flamskyddsmedlen PBB och
            PBDE verkligen blir genomfört.
          </p>
          <p>
            Var finns flamskyddsmedel
          </p>
          <p>
            Flamskyddsmedel används i textilier i allmänna lokaler samt i
            byggnadsmaterial, men framför allt i elektroniskt material, såsom
            kretskort i datorer. Många människor blir överkänsliga och får
            kontaktallergier, när de arbetar framför datorskärmar. Vid en
            allt intensivare användning av elektroniken i alla delar av samhället,
            så ökar också riskerna med användningen av flamskyddsmedel. Flamskyddsmedlen
            finns kvar i miljön omkring oss och idag finns PBDE, ett av de
            farligaste flamskyddsmedlen, i älgar i Sveriges skogar och i Norra
            Ishavets sälar. Under de senaste åren har halterna av PBDE tiodubblats
            i sillgrissleägg från Östersjön. Halterna i modersmjölk fördubblas
            vart femte år och de finns i stor mängd i vårt blodomlopp. De
            lagras i fettvävnad och bryts mycket långsamt ner i naturen. Regeringen
            har gett Kemikalieinspektionen i uppdrag att undersöka läget för
            bromerade flamskyddsmedel och Kemikalieinspektionen har föreslagit
            ett förbud om fem år enligt vad som skrevs i miljö- och jordbruksutskottets
            betänkande 2000/01:MJU3. Detta är en, med tanke på alla risker
            och
          </p>
          <pb facs="riksdagen-motions-pdf/data/200304/mot_200304_MJ_0258/mot_200304_MJ_0258-0002.pdf"/>
          <p>
            2003/04:MJ258
          </p>
          <p>
            framtidsperspektiv, alldeles för lång tid. Regeringen bör ges
            till känna att de bromerade flamskyddsmedlen bör bytas ut och
            utfasas i en snabbare takt än vad som sker i dag. I och med nya
            överenskommelser mellan Miljöpartiet och regeringen, så kan det
            gå i uppfyllelse.
          </p>
          <p>
            Ingen vet idag hur mycket Sverige importerar av elektroniska
            produkter med bromerade flamskyddsmedel
          </p>
          <p>
            Importen av billig konsumentelektronik från Asien innehåller
            bromerade flamskyddsmedel. Varor utan noggrann innehållsdeklaration,
            såsom billiga stereoanläggningar, radioapparater till gratulationskort
            med speldosor innehåller flamskyddsmedel. Elektroniska kretskort
            innehåller nästan alltid bromerade flamskyddsmedel och de sprids
            därför också i produkter, som inte behöver flamskyddas, som mobiltelefoner
            och brandvarnare.
          </p>
          <p>
            Nya flamskyddsmedel bör behandlas enligt försiktighetsprincipen
          </p>
          <p>
            Trifenylfosfat, som är en mjukgörare och ett flamskyddsmedel,
            har upptäckts av svenska forskare i nya datorskärmar. Docent Conny
            Östman har visat att uppseendeväckande höga halter av trifenylfosfat
            fanns i tio olika nya skärmar. Trifenylfosfat är allergiframkallande
            och koncentrationen av ämnet var högst några timmar efter att
            datorn slagits på, men efter motsvarande två års arbete framför
            datorskärmen fanns det fortfarande tio gånger så mycket högre
            halter än bakgrundsnivåns. Vid arbete framför datorn så andas
            man in medlet och det elektriska fältet kring datorn gör att partiklar
            och kemiska föreningar dras mot ansiktet framför skärmen. Trifenylfosfat
            bör därför ersättas med ett alternativt, oskadligare medel.
          </p>
          <p>
            Vad är bromerade flamskyddsmedel
          </p>
          <p>
            Bromerade flamskyddsmedel är ett samlingsnamn för olika bromerade
            ämnen som har flamskyddande egenskaper. Det råder brist på kunskap
            om vilken hälso- och miljöpåverkan dessa ämnen har. Ett tiotal
            av dem används i större skala, t.ex. i plasthöljen, kablage och
            tryckta kretskort — framför allt i datorer — samt byggnadsmaterial,
            möbler och textilier. Många av de mest använda bromföreningarna
            är spridda i biosfären. Den kemiska strukturen hos dessa föreningar
            är nära besläktad med PCB. När de bromerade flamskyddsmedlen förbränns
            bildas halogenföreningar av dioxiner och furaner, som anses vara
            mycket farliga för miljön. En typ av bromerade flamskyddsmedel,
            s.k. poly-
          </p>
          <pb facs="riksdagen-motions-pdf/data/200304/mot_200304_MJ_0258/mot_200304_MJ_0258-0003.pdf"/>
          <p>
            bromerade difenyletrar, är spridda över stora delar av Sverige
            och nivåerna har höjts sedan 1970-talet. Flamskyddsmedlen är ett
            problem medan den skyddade produkten används, t.ex. bör man undvika
            hudkontakt med flamskyddade textilier, men också vid förbränning
            eller återvinning. Återvunna delar som används till varor som
            inte behöver flamskydd ger en onödig spridning av ämnena i samhället.
          </p>
          <p>
            Bromerade flamskyddsmedel i bröstmjölk
          </p>
          <p>
            De bromerade flamskyddsmedlen tillhör gruppen farliga ämnen.
            De är ett s.k. stabilt organiskt miljögift, som inte bryts ned
            utan finns kvar i kroppen. De bevaras högst upp i näringskedjan,
            dvs. i människan. Under 1998 har det kommit larmrapporter om att
            dessa ämnen finns i bröstmjölk och blod. Tidigare har man funnit
            bromerade flamskyddsmedel i bl.a. havsörn och sälar. Fler larmrapporter
            under 2000-talet har kommit och forskare anser att det också finns
            ett stort mörkertal, som man inte har kunnat definiera ännu. Flamskyddsmedlen
            kommer från luften, men också från animaliska livsmedel. Hudkontakt
            med flamskyddade textilier bör undvikas. De flesta av de miljögifter
            som man tittade på under 70- och 80-talen har så småningom «minskat
            i bröstmjölk, medan alltså bromerade flamskyddsmedel återfinns
            i större mängd.
          </p>
          <p>
            Nationellt och internationellt arbete
          </p>
          <p>
            Bara sju av alla flamskyddsmedel har genomgått en ordentlig undersökning
            hos Kemikalieinspektionen. Kemikalieinspektionen arbetar med att
            begränsa användningen av bromerade flamskyddsmedel, både nationellt
            och inom ramen för OECD, PARCOM och EU. OECD har slutit ett avtal
            med industrin om vissa bromerade «flamskyddsmedel som = bla. innebär
            = att flamskyddsmedlen ska tillverkas med bästa möjliga teknik
            och att nya ämnen av samma typ inte ska introduceras. Inom PARCOM
            har Sverige tidigare lagt fram förslag om att de skall avvecklas,
            men det röstades ned. EU har försvårat nationella beslut om förbud
            på kemikalieområdet, då man anser att sådana beslut begränsar
            den fria rörligheten för varor. I Esbjergdeklarationen 1995 enades
            miljöministrarna om att bromerade flamskyddsmedel skall ersättas
            med mindre farliga ämnen där det finns alternativ. I regeringens
            proposition ”Svenska miljömål — miljöpolitik för ett hållbart
            Sverige” (1997/98:145) finns de bromerade flamskyddsmedlen med.
            Regeringen slår fast att användningen bör begränsas och att de
            särskilt farliga PBB och PBDE kommer att avvecklas.
          </p>
          <p>
            2003/04:MJ258
          </p>
          <pb facs="riksdagen-motions-pdf/data/200304/mot_200304_MJ_0258/mot_200304_MJ_0258-0004.pdf"/>
          <p>
            2003/04:MJ258
          </p>
          <p>
            Förbud mot PBDE och PBB förslås
          </p>
          <p>
            Kemikalieinspektionen lämnade den 15 mars 2000 en rapport till
            regeringen, som innehåller förslag till att ett förbud för bromerade
            kolväten införs senast januari 2004. Detta välkomnar Miljöpartiet.
            Förbudet skall gälla PBDE och PBB. Det räcker inte längre med
            frivilliga avvecklingsinsatser för att stoppa avvecklingen. Sverige
            bör också medverka till att EU inför ett förbud. I avvaktan på
            mer konkreta beslut har sammanslutningen för de svenska T-företagen,
            där bl.a. Ericsson ingår, beslutat som en policy att inte använda
            bromerade flamskyddsmedel. Electrolux har antagit en avvecklingsplan
            för bromerade flamskyddsmedel. Hittills har över 180 bildskärmar
            certifierats enligt TCO'95, vilket bland annat innebär att de
            inte innehåller lamskyddsmedel i alla yttre plastdetaljer. Detta
            är givetvis positivt, men inte tillräckligt.
          </p>
          <p>
            Ökade halter i bröstmjölk
          </p>
          <p>
            PBDE och PBB är stabila och långlivade ämnen som är spridda i
            hela miljön. De finns i både djur och människor, bland annat i
            renar från norra Sverige och i gädda, abborre och säl i industrinärhet.
            Halterna av bromerade flamskyddsmedel har fördubblats sedan 1992.
            Påvisat är ett samband mellan flamskyddsmedlen och den lymfatiska
            cancerformen, Non-Hodgins lymfon. Studier av blodet hos demonterare
            på Stena Technoworld i Blekinge visade på 50 gånger så höga halter
            än normalt. Bromerade flamskyddsmedel har mycket varierande användning.
            De finns i importerade gummikablar, i inredningen i bilar, men
            mest i importerade elektroniska komponenter som ingår i datorer,
            TV-apparater och bilar.
          </p>
          <p>
            Ersättning finns
          </p>
          <p>
            I dag finns ersättning för bromerade flamskyddsmedel i de allra
            flesta tillämpningar, vilket inte minst visas av att några företag
            nu fasar ut dem. Dock behövs det fortfarande mer forskning på
            området.
          </p>
          <p>
            Stockholm den 30 september 2003
          </p>
          <p>
            Barbro Feltzing (mp) Helena Hillar Rosenqvist (mp)
          </p>
        </div>
      </div>
    </body>
  </text>
</TEI>
