<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0027/mot_200304_MJ_0027-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ27 pnr: m224
          </p>
          <p>
            Motion till riksdagen 2003/04:MJ27
          </p>
          <p>
            av Catharina Elmsäter-Svärd m.fl. (m) med anledning av prop.
            2003/04:31
          </p>
          <p>
            Riktlinjer för genomförande av EG- direktiv om ett system för
            handel med utsläppsrätter för växthusgaser
          </p>
          <p>
            1 Förslag till riksdagsbeslut
          </p>
          <p>
            1. Riksdagen beslutar att tilldelningen av utsläppsrätter skall
            grundas på de volymer som anges i motionen. 2. Riksdagen beslutar
            att den period som skall ligga till grund för tilldelning av utsläppsrätter
            skall vara tio år. 3. Riksdagen tillkännager för regeringen som
            sin mening vad i motionen anförs om registerhållning. 4. Riksdagen
            tillkännager för regeringen som sin mening vad i motionen anförs
            om ett avskaffande av det nationella klimatmålet när det gemensamma
            handelssystemet med utsläppsrättigheter i EU införs. 5. Riksdagen
            tillkännager för regeringen som sin mening vad i motionen anförs
            om elcertifikatssystemet.
          </p>
          <p>
            2 Inledning
          </p>
          <p>
            Det är tillfredsställande att det nu föreligger ett förslag till
            införande av handel med utsläppsrätter av koldioxid. Att systemet
            införs i hela EU kommer att avsevärt förbättra möjligheterna till
            minskade utsläpp av klimatpåverkande gaser. En lösning där marknadsmekanismer
            används i stället för regleringar och administrativa begränsningar
            har troligen större möjligheter att bli lyckosam. Propositionen
            grundas på FlexMex2-utredningens förslag. På några punkter har
            dock regeringen valt att frångå denna.
          </p>
          <pb facs="riksdagen-motions-pdf/data/200304/mot_200304_MJ_0027/mot_200304_MJ_0027-0002.pdf"/>
          <p>
            2003/04:MJ27
          </p>
          <p>
            2.1 Tilldelning
          </p>
          <p>
            För att ett system med utsläppsrätter skall fungera krävs att
            de volymer som systemet kommer att omfatta motsvarar dagens faktiska
            utsläpp med hänsyn till konjunktur och årsmån. Eftersom tilldelningen
            sker på nationell basis kommer en mindre tilldelning än dagens
            nivåer att få till följd att svenska aktörer tvingas köpa utsläppsrätter
            på den europeiska marknaden för att bibehålla sin produktion.
            Kostnadsläget kommer således att öka i Sverige utan att det har
            någon motsvarighet i andra länder. Det vore olyckligt. En större
            tilldelning än dagens utsläppsvolymer kommer att få till följd
            att ett antal ursprungligen svenska rättigheter blir till salu.
            Kortsiktigt skulle svenska företag kunna göra en vinst på detta
            men det skulle strida mot själva syftet med förslaget. Miljöförbättringen
            skulle gå långsammare. Även detta vore olyckligt. FlexMex2-utredningen
            har vid en noggrann genomgång kommit fram till att den volym som
            skall fördelas, inklusive förbränning av torv, är drygt 25 miljoner
            ton koldioxid per år. Således ligger en rimlig tilldelning av
            utsläppsrätter på denna volym. Regeringen föreslår nu att tilldelningen
            i stället skall vara 19—22 miljoner ton koldioxid per år eller
            annorlunda uttryckt — i värsta fall knappt 85 procent av det behov
            som utredningen identifierade. Med en brist på utsläppsrätter
            i denna storleksordning kommer svensk verksamhet i ett avsevärt
            sämre läge än konkurrenter i EU. Svenska arbetsplatser och produktionsanläggningar
            hotas, inte för att deras utsläpp är särskilt allvarliga eller
            för att deras produktion inte klarar sig i konkurrensen utan därför
            att den svenska riksdagsmajoriteten är njugg i tilldelningen av
            utsläppsrätter. Detta är ett utslag av vad som brukar kallas dåligt
            svenskt näringslivsklimat — regeringen bryr sig inte om att verka
            för att svenska företag skall få rimliga internationella konkurrensvillkor.
            Riksdagen bör därför besluta att antalet utsläppsrätter som skall
            tilldelas befintliga anläggningar skall uppgå till cirka 22-24
            miljoner ton koldioxid per år och ytterligare två till fyra miljoner
            ton koldioxid per år till nya anläggningar, kapacitetsökningar
            och expansion av befintliga anläggningar. Hänsyn måste tas till
            den statistiska osäkerheten. Vi delar uppfattningen att torv är
            ett fossilt bränsle mer än ett biobränsle. Därmed bör utsläpp
            från torvförbränning ingå i utsläppsrätterna. Hänsyn till detta
            måste tas när mängden koldioxid som skall ingå bestäms.
          </p>
          <p>
            2.2 - Fördelningsgrunder för tilldelning av utsläppsrätter
          </p>
          <p>
            Utsläpp av koldioxid styrs till största delen av energiförbrukningen.
            Denna styrs i sin tur av klimat, såväl temperatur som nederbörd,
            samt av konjunkturen. Lägst borde utsläppen bli ett varmt, nederbördsrikt
            år under en lågkonjunktur och högst ett kallt, torrt år under
            högkonjunktur. Detta innebär
          </p>
          <pb facs="riksdagen-motions-pdf/data/200304/mot_200304_MJ_0027/mot_200304_MJ_0027-0003.pdf"/>
          <p>
            enligt vår mening att den tidsperiod som skall ligga till grund
            för tilldelningen inte får vara för kort. Istället för att som
            regeringen föreslår använda perioden 1998-2001 som grund för tilldelningen
            menar vi att tioårsperioden 1992-2001 skulle ge en bättre approximation
            av det verkliga behovet. Detta bör bli riksdagens beslut. En annan
            tänkbar fördelningsmodell som måhända skulle ge snabbare utsläppsminskning
            är fördelning efter riktvärden. Regeringen uttalar sig också positivt
            om denna modell. Modellen tillåter företag som redan investerat
            i nya anläggningar med lägre utsläpp att tillgodogöra sig denna
            förbättring. Eftersom beslutet nu rör en försöksperiod vore det
            bra om också denna metod kunde prövas för någon eller några branscher.
            Det kräver att relevant och tillförlitlig statistik finns. En
            sådan bransch är masugnsindustrin där produktionsmetoderna är
            snarlika oavsett var anläggningarna befinner sig. Vi delar således
            uppfattningen att denna modell bör kunna tillämpas redan från
            2005.
          </p>
          <p>
            2.3 Möjlighet att undanta vissa anläggningar
          </p>
          <p>
            Vi delar i stort sätt regeringens bedömningar vad gäller möjligheten
            att temporärt undanta vissa anläggningar från handelssystemet.
            I praktiken har vi svårt att se i vilka situationer det skulle
            vara fördelaktigt för någon anläggning att få ett temporärt undantag.
            Vi vill emellertid inte nu utesluta möjligheten eftersom andra
            länder sannolikt kommer att införa den.
          </p>
          <p>
            2.4 Registerhållning
          </p>
          <p>
            För att systemet med handel av utsläppsrätter skall fungera är
            det viktigt att ett korrekt och smidigt register förs över vem
            som äger respektive rätt och hur mycket av rätten som förbrukats.
            Ehuru tilldelningen av utsläppsrätter sker på nationell nivå är
            det inte självklart att själva registerhållningen måste ske i
            Sverige. Huvudsaken är att den fyller sin funktion och att svensk
            lagstiftning, till exempel vad gäller offentlighetsprincip och
            sekretess, kan tillämpas. Den kostnadseffektivaste lösningen bör
            sökas även om det skulle innebära att registret fysiskt finns
            i annat land än i Sverige.
          </p>
          <p>
            2.5 Nationellt klimatmål blir obsolet
          </p>
          <p>
            Den internationella klimatöverenskommelsen i Kyoto innebar att
            deltagarna förband sig att minska utsläppen av koldioxid. Sverige
            är en del av EU och det är således EU som är den fördragsslutande
            parten. Införandet av handelssystemet med utsläppsrätter inom
            unionen är en följd av detta. Inom EU har utsläppsbegränsningarna
            fördelats mellan medlemmarna. Sverige som tidigt minskat sina
            utsläpp och har en ur utsläppssynpunkt fördelaktig
          </p>
          <p>
            2003/04:MJ27
          </p>
          <pb facs="riksdagen-motions-pdf/data/200304/mot_200304_MJ_0027/mot_200304_MJ_0027-0004.pdf"/>
          <p>
            2003/04:MJ27
          </p>
          <p>
            energiproduktion gavs då möjligheten att öka utsläppen av koldioxid
            med fyra procent. Den svenska riksdagsmajoriteten har emellertid
            ensidigt och självpåtaget i stället ålagt Sverige en minskning
            av koldioxidutsläppen med fyra procent — en förhållandevis kraftig
            minskning jämfört med överenskommelsens krav således. I och med
            att handel med utsläppsrätter på EU-nivå införs blir nationella
            utsläppsmål irrelevanta. Ett system som dels består av nationella
            begränsningar, dels av handel med utsläppsrätter är i sig en kontradiktion.
            Vill ett företag expandera sin produktion och skaffar sig utsläppsrätter
            för att klara expansionen kan inte nationella begränsningsregler
            få hindra detta om handelssystemet skall ha någon mening. När
            det gemensamma handelssystemet i EU införs bör det svenska nationella
            klimatmålet upphävas.
          </p>
          <p>
            2.6 Inte flera medel för att uppnå ett och samma mål
          </p>
          <p>
            Förebärandes att syftet är att minska utsläpp av klimatgaser
            har riksdagsmajoriteten ökat nivåerna på främst koldioxidskatten.
            Även regeringen erkänner att nivån nu är mycket hög i ett internationellt
            perspektiv. Koldioxidskatten motsvarar nu fastighetsskatten och
            har blivit en betydande inkomstkälla för staten. De som huvudsakligen
            fått bära den ökade kostnaden är hushållen. Att det inte är utsläppen
            av koldioxid som stått högst på den miljöpolitiska agendan visas
            av att det riksdagsbeslut som påverkat utsläppen mest, tyvärr
            i negativ riktning, är beslutet om stängning av en av reaktorerna
            i Barsebäck. Nyligen har ett system med så kallade elcertifikat
            införts. Detta är ytterligare en metod att höja kostnaden för
            energiförbrukning. Beskattningen av energi är överhuvudtaget mycket
            svåröverskådlig. Förutom att beskattningen av energin varierar
            med var den förbrukas, verksamhetsmässigt och geografiskt, är
            också viss produktion punktskattebelagd. Därtill kommer miljöskatter
            som belastar vissa bränslen. Redan innan handelssystemet införs
            finns ett stort behov av ett förenklat och överskådligt energiskattesystem.
            Vi vill därför understryka vikten av att ett nytt system träder
            i kraft januari 2005 som regeringen nu aviserar. En utgångspunkt
            för en reform bör vara att beskattningen skall vara energineutral
            och att eventuella miljöskatter tas ut efter miljöbelastning.
            Därtill bör energiskatter tas ut i konsumentledet och miljöskatter
            i producentledet. Ett energiskattesystem som grundas på dessa
            principer medför att det inte finns något behov att speciellt
            gynna biobränsleproduktionen. Det är oförklarligt att regeringen
            har som utgångspunkt att särskilt beakta biobränslenas konkurrenskraft
            vid utformningen av det nya skattesystemet. Konsekvensen blir
            att det utöver en skatt som är energi- och miljömässigt motiverad
            skall byggas in konkurrensfördelar för en typ av bränsle i skattesystemet.
            Vi motsätter oss detta. En effekt är att det gynnar dem som producerar
            biobränsle genom att priset på främst skogsråvara ökar.
          </p>
          <pb facs="riksdagen-motions-pdf/data/200304/mot_200304_MJ_0027/mot_200304_MJ_0027-0005.pdf"/>
          <p>
            Råvarupriset för svensk skogsindustri kommer därmed, att på konstlad
            väg, öka. Redan i dag har spånskiveindustrin svårt att klara konkurrensen
            om råvaran från biobränsleanläggningar. Regeringen tycks här driven
            av ett producentintresse — att öka priset på ved. Detta gynnar
            inte en optimal bränslemix vare sig ur miljö- eller energisynpunkt.
            Den analys som föreslås i propositionen bör ha som inriktning
            att förenkla och rensa bland dagens olika styrmedel. Det är bra
            att en samordning mellan miljöbalk, skatter och andra styrmedel
            görs. Vi delar uppfattningen att svensk industris konkurrenskraft
            måste vara en viktig utgångspunkt för arbetet. Svensk exportindustri
            är till stora delar mycket energikrävande. Hittills har god tillgång
            på relativt billig energi varit en konkurrensfördel för Sverige.
            Denna får inte spelas bort. Enligt vår mening är det fördelaktigt
            om det finns ett medel för varje mål — inte flera medel för ett
            mål eller ett medel som skall lösa flera mål. Införandet av systemet
            med utsläppsrätter innebär att övriga styrmedel blir obehövliga
            när energiskattesystemet reformerats. Ett sådant styrmedel som
            med fördel kan upphöra är elcertifikaten.
          </p>
          <p>
            Stockholm den 23 januari 2004
          </p>
          <p>
            Catharina Elmsäter-Svärd (m)
          </p>
          <p>
            Lars Lindblad (m) Bengt-Anders Johansson (m) Cecilia Widegren
            (m) Jan-Evert Rådhström (m) Anders G Högmark (m) Ola Sundell (m)
          </p>
          <p>
            Jeppe Johnsson (m)
          </p>
          <p>
            2003/04:MJ27
          </p>
        </div>
      </div>
    </body>
  </text>
</TEI>
