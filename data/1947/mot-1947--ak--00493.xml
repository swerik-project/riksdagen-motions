<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__ak__493/mot_1947__ak__493-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 493. 1
          </p>
          <p>
            Nr 493.
          </p>
          <p>
            Av herr Wiberg, i anledning av Kungl. Maj:ts proposition, nr
            272, angående vissa anslag till universiteten och den medicinska
            undervisningen m. m.
          </p>
          <p>
            I Kungl. Maj:ts proposition nr 272 föreslås ett provisoriskt
            lönetillägg åt professorer, laboratorer och med dem jämställda
            befattningshavare med regle- rad lön. Beträffande professorerna
            och laboratorerna torde det emellertid vara anledning överväga,
            huruvida icke det föreslagna tillägget måste betraktas såsom väl
            knappt. Redan långt före kriget påtalades från skilda håll de
            i Jämförelse med andra likvärdiga befattningshavare låga löner,
            som universitetsprofessorerna åtnjöto. Den utveckling av penningvärdet,
            som ägt rum under och efter kriget, har försämrat universitetsprofessorernas
            ställning. Starka skäl tala för att profes- sorerna erhålla sådana
            inkomster genom sin tjänst, att de i största möjliga utsträckning
            bliva i tillfälle att ägna sig åt vetenskapliga uppgifter i stället
            för att i allt större omfattning behöva söka förskaffa sig extra
            inkomster. Det bör också vara ett allmänt intresse, att de som
            ägna sig åt vetenskaplig gärning skola kunna påräkna sådana inkomster,
            att befattningarna bliva efter- sökta. Endast genom att erbjuda
            en tillfredsställande lön kunna universiteten räkna med att i
            konkurrensen med andra erhålla de goda krafter, som de behöva
            för undervisning och forskning. I vårt land göres nu åtskilligt
            för att åstadkomma en nödvändig upprust- ning på de vetenskapliga
            och kulturella områdena. Klart är emellertid, att vetenskapsmännens
            främsta representanter, som bära ansvaret för upprustnings- anslagens
            rätta användning, böra få en så god ekonomisk ställning, att de
            få råd att helt ägna sig åt sitt betydelsefulla värv. En jämförelse
            mellan universitetsprofessorernas ställning i ekonomiskt av- seende
            här i Sverige och i andra länder visar, att professorerna i ett
            flertal andra länder, vilka ur olika synpunkter sett äro jämförbara,
            intaga en avsevärt mer gynnad ställning än i vårt land. Önskvärt
            är också, att frågan om lämplig avvägning och höjning av universitetsprofessorernas
            ersättning göres till före- mål för en sådan utredning, att slutgiltigt
            förslag kan framläggas redan vid 1948 års riksdag. Vad som nu
            närmast är aktuellt är frågan om den provisoriska löneförbätt-
            ring, som bör givas universitetsprofessorerna och laboratorerna
            i avvaktan på löneregleringen. För närvarande utgår provisoriskt
            lönetillägg å 660 kronor.
          </p>
          <p>
            Bihang till riksdagens protokoll 19N47. 4 saml. Nr 493—504. 1
          </p>
          <pb facs="riksdagen-motions-pdf/data/1947/mot_1947__ak__493/mot_1947__ak__493-002.pdf"/>
          <p>
            2 Motioner i Andra kammaren, nr 493.
          </p>
          <p>
            Enligt en i statsverkspropositionen till innevarande års riksdag
            intagen sam- manställning (se 1947 års statsverksproposition,
            bilaga 2, s. 86) skulle för nu ifrågavarande personal nuvarande
            provisoriska lönetillägg å 660 kronor för år höjas med för professor
            900 kronor till 1560 kronor och för laborator med 600 kronor till
            1260 kronor. Efter samråd med statsrådet och chefen för finansdepartementet
            har emellertid i proposition nr 272 förordats, att års- beloppet
            av provisoriskt tillägg för budgetåret 1947/48 bestämmes för professor
            med begynnelselön till 1560 kronor, för professor med ålderstillägg
            till 2160 kronor, för laborator med begynnelselön till 1560 kronor
            och för laborator med två ålderstillägg till 1860 kronor. Vidare
            föreslås i sistnämnda pro- position, att det högre provisoriska
            lönetillägget för professor bestämmes att utgå först efter 10
            ån. Förslagen rörande tidpunkten för det högre provisoriska tillägget
            torde sammanhänga med det förhållandet, att enligt nu gällande
            bestämmelser professor åtnjuter endast ett ålderstillägg, vilket
            utgår efter fem års tjänstgöring, medan laborator är tillförsäkrad
            ett ålders- tillägg å 500 kronor efter 5 år och ytterligare ett
            ålderstillägg likaledes å 500 kronor efter 10 år. Enligt min uppfattning
            finns icke anledning att i tiden uppskjuta förmånen av provisoriskt
            lönetillägg på sätt nu är föreslaget. I stället bör övervägas,
            huruvida icke den eftersträvade pariteten mellan nu ifrågavarande
            befatt- ningar borde sökas efter den linjen, att professor tillerkännes
            ytterligare ett ålderstillägg efter 10 års tjänstgöring å 1000
            kronor. Vad beträffar det provisoriska lönetilläggets belopp bör
            detta höjas utöver vad i propositionen föreslagits. Jag vill för
            min del föreslå följande belopp:
          </p>
          <p>
            Professor med begynnelselön 2 200 kr. Professor med ålderstillägg
            3 000 » Laborator med begynnelselön 2200 » Laborator med ålderstillägg
            2600 &gt;»
          </p>
          <p>
            Såsom förut antytts är det önskvärt, att frågan om en lämplig
            avvägning av löneförmånerna för nu ifrågavarande personal snarast
            göres till förmån för utredning och förslag. De av mig här föreslagna
            höjningarna av lönetilläggen få därför betraktas såsom ett kortvarigt
            provisorium. På grund av vad sålunda anförts hemställes,
          </p>
          <p>
            att riksdagen vid behandling av proposition nr 272 måtte besluta,
            1. att professor skall, utöver nu utgående ålderstillägg å 1000
            kronor efter fem års tjänstgöring, åtnjuta ytterligare ett sådant
            tillägg efter tio år, likaledes å 1000 kronor,
          </p>
          <pb facs="riksdagen-motions-pdf/data/1947/mot_1947__ak__493/mot_1947__ak__493-003.pdf"/>
          <p>
            Motioner i Andra kammaren, nr 493. 3
          </p>
          <p>
            2. att det provisoriska lönetillägget till professor och .labo-
            rator för budgetåret 1947/48 bestämmes, då befattningshavaren
            åtnjuter begynnelselön, till 2 200 kronor samt, då han uppbär
            ålderstillägg, till 3 000 kronor för professor och 2600 kronor
            för laborator.
          </p>
          <p>
            Stockholm den 3 juni 1947. Åke Wiberg.
          </p>
        </div>
      </div>
    </body>
  </text>
</TEI>
