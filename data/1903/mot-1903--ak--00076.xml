<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1903/mot_1903__ak__76/mot_1903__ak__76-001.pdf"/>
      <div type="motHeader" xml:id="i-2cMWaxuKvmGFyp6Z8EuBmf">
        <div type="motTitle" xml:id="i-Tzkd232rjb9WGG8aXd9VfD"/>
        <div type="motSubmissionInfo" xml:id="i-QBZcksunXhdEF934N8F6ox"/>
      </div>
      <div type="motBody" xml:id="i-kEWgKN3KfTqUeiL9pqn8L">
        <div xml:id="i-MRyU8Rgq47kGa9FutK7dqy">
          <p xml:id="i-UVpFqp89Hdd6NbWffYjVqL">
            2 Motioner i Andra Kammaren, N:o 76.
          </p>
          <p xml:id="i-JuBAm82TVg77jRoN9GJwGH">
            N:o 76.
          </p>
          <p xml:id="i-DJpjaVoMbB7ENnNZp9rdT5">
            "Af herr K. H. Branting, om skrifvelse till Konungen angående
            införande af lika rösträtt och proportionell valmetod vid val
            till stadsfullmäktige.
          </p>
          <p xml:id="i-5Lw6oCrMPdqwVEH3jAFGp1">
            Vid riksdagarne 1897, 1899 och 1901 har jag tillåtit mig att
            frambära krafvet på en reform närmast för städernas del af vår
            i hela världen enastående absurda kommunala röstskala. Mot den
            från första-kammar-håll i lagutskottet drifna uppfattningen, att
            kommunen bara är ett vanligt bolag, man frivilligt går med i och
            där den, som har råd att köpa flera aktier, också bör ha mest
            att säga, har jag för min del hållit på personlighetsprincipen,
            önskat se kommunen i vårt land erkännas som en association af
            fria och Jämlika svenska medborgare, där den kommunala själfstyrelsen
            ändt- ligen får träda i det kommunala rikedoms-enväldets ställe.
            Mitt yrkande har sålunda måst blifva: lika kommunal rösträtt.
            Men då verklig själfstyrelse innebär, att ett samhälles skif-
            tande intressen och partier också alla bli representerade i proportion
            till sin styrka ute bland medborgarne, har jag också velat med
            den lika kommunala rösträtten förbinda införandet af proportionella
            val. Detta yrkande må väl visa med största möjliga tydlighet,
            att det hittills från hvarje inflytande på sin egen kommuns angelägenheter
            utestängda flertalet icke har någon tanke på att i sinom tid mot
            de nu enväldigt bestämmande tillämpa samma orättvisa som den,
            för hvilken de själfva under nuvarande förhållanden äro utsatta.
            Å andra sidan står för mig som själfklart, att proportionella
            val på intet vis kunna ersätta själfva den stora reformen att
            omsider införa medborgerlig likställighet på det kommunala området.
            Skulle man behålla som grundval att t. ex. en välbärgad arbetsgifvare
            väger upp hundra sina arbetare, men ofvanpå detta konstruerade
          </p>
          <pb facs="riksdagen-motions-pdf/data/1903/mot_1903__ak__76/mot_1903__ak__76-002.pdf"/>
          <p xml:id="i-kJWqzkRbcFB6Kks7MRVCV">
            Motioner i Andra Kammaren, N:o 76. 3
          </p>
          <p xml:id="i-FdQkQV2L5mtjEPbymbjnTC">
            fram en proportionell valmetod, så tillförsäkrade detta möjligen
            arbetareskarorna en eller annan talman inom stadsfullmäktige,
            men hela den ensam-bestämmande makten skulle fortfarande förblifva
            hos det förmögna fåtalet, som blott finge ett säkert välkommet
            tillfälle att med proportionalitetens nymoderna fikonalöf söka
            något skyla den nakna, brutala orättvisan hos den 100-gradiga
            röstskalan. Både 1899 och 1901 blef resultatet af motionen, att
            Andra Kammaren för sin del beslöt en skrifvelse till Kungl. Maj:t
            i syfte, att Kungl. Maj:t ville taga frågan om ytterligare begränsning
            af den kommunala rösträtten i stad under öfvervägande samt för
            Riksdagen framlägga de förslag till sådan begränsning, som af
            för- hållandena finnas påkallade. Vid 1901 års riksdag uttalade
            också två af de talare, som utom motionären deltogo i debatten,
            sin principiella tillslutning till krafvet på lika rösträtt, ehuru
            de i sina yrkanden instämde i skrifvelseförslaget. Det behöfver
            knappt till- läggas, att Första Kammaren sörjde för, att den samhällsvådliga
            skrifvelsen aldrig blef afsänd till sin bestämmelse. Redan i den
            förra Andra Kammaren fanns emellertid sålunda i någon mån resonans
            för yrkandet på demokratisering af den kommunala rösträtten i
            städerna. Kanske jag då kan våga hysa den förhoppningen, att den
            ur nya val framgångna kammaren nu skall så pass starkt understryka
            detta kraf, att det, alldeles oafsedt Första Kammarens hållning,
            förspörjes ända fram till regeringen, hvilken ju icke heller blifvit
            i sin sammansättning oberörd af de senaste årens händelser. Att
            här på nytt upprepa den argumentation, som finnes ned- lagd i
            mina föregående motioner, torde icke vara behöfligt. Jag tillåter
            mig hänvisa till särskildt motionen n:o 163 vid 1899 års riksdag
            och n:o 125 vid 1901 års riksdag. De skäl, som där utvecklats,
            stå orubbade kvar, där de icke vunnit sedan dess ökad styrka.
            Så är t. ex. fallet med det argument, som hämtas ur det växande
            intresset hos de djupa lagren att få sina synpunkter fram inför
            stadsfullmäktige. Arbetarne deltaga redan i en hel rad af samhällen
            lifligt i de kommunala valen, men vare sig de, som oftast händer,
            blott få konstateradt, att de, fastän flertal, dock stå maktlösa,
            eller de under gynnsamma förhållanden vinna någon framgång, alltid
            växer i allt vidare kretsar förbittringen mot denna 100-gradiga
            skala, hvilken med skäl betraktas som ett af de mest monstruösa
            utslagen af rikedomsväldet i detta land. Det kan för öfrigt förtjäna
            tilläggas,
          </p>
          <pb facs="riksdagen-motions-pdf/data/1903/mot_1903__ak__76/mot_1903__ak__76-003.pdf"/>
          <p xml:id="i-GQf9K6W6aAScCNQJ5w1iER">
            4 Motioner i Andra Kammaren, N:o 76.
          </p>
          <p xml:id="i-KhvWHVbgJXAgUBJL1meehF">
            att dessa känslor gentemot den 100-gradiga visst icke äro inskränkta
            till de kretsar, där arbetarerörelsens synpunkter blifvit de förhär-
            skande. Jag har t. ex. från ett litet stadssamhälle i södra Sverige,
            icke från kroppsarbetare, utan från en grupp borgare, erhållit
            en direkt uppmaning att icke släppa taget ifråga om den kommunala
            rösträttens reformering. Hvad särskildt de proportionella valen
            beträffar, uttalade ännu 1901 års lagutskott stora betänkligheter
            i fråga om deras praktiska tillämplighet. Sedan dess ha ju allbekanta
            förhållanden bragt denna fråga i ett helt annat läge. Hvad den
            nu pågående utredningen lärer komma att visa för andra-kammar-valens
            del, står ju på goda grunder i vida fältet, men alltid torde den
            göra klart, att för stads- fullmäktigeval — hvilka gälla ett genomfördt
            enkammarsystem och där listval sedan gammalt praktiserats — några
            vare sig principiellt eller praktiskt vägande skäl alls icke skulle
            föreligga mot metodens införande. Det är helt visst på högsta
            tid, att friskt demokratiskt blod snart i vårt land tillföres
            de ytterst viktiga delar af samhällsorganismen, i hvilka det kommunala
            lifvet starkast framträder. Vilja vi hålla oss uppe som kulturfolk,
            måste också Sveriges stadskommuner begynna gripa sig an med en
            mängd sociala reformuppgifter, där just kom- munernas medverkan
            ofta är den afgörande, och beträffande hvilka man Europa rundt
            och icke minst hos våra närmaste grannar redan står i fullt arbete.
            Den 100-gradiga skalan representerar ej ens ett s. k. &gt;» patri-
            arkaliskt&gt; förflutet, utan rätt och slätt plutokratien i dess
            mest krassa form. Men framtiden tillhör demokratiens och likställighetens
            prin- ciper. Jag hemställer sålunda ännu en gång,
          </p>
          <p xml:id="i-AbRufQrPQuAfxSKzkLE2Qq">
            att Riksdagen måtte i skrifvelse till Kungl. Maj:t anhålla om
            skyndsamt utarbetande och framläggande af förslag till ändrade
            bestämmelser angående röst- rätten vid val till stadsfullmäktige,
            grundade på principen: lika rösträtt — proportionella val.
          </p>
          <p xml:id="i-AbnJV3uVrSkkjY4fL1cqS3">
            Stockholm den 27 januari 1903. Hjalmar Branting. I motionens
            syfte instämma:
          </p>
          <p xml:id="i-zVSnGuhjpzjxFqPCbFcAc">
            F. W. Thorsson. Viktor. Larsson. Nils Persson.
          </p>
        </div>
      </div>
    </body>
  </text>
</TEI>
