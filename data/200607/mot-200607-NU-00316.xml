<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-NU-00316">
  <teiHeader>
    <fileDesc>
      <titleStmt>
        <title>Utveckling av Kalmar län</title>
        <author corresp="i-HxcQkHC9fDSzkJWgvdhDEF i-XGshyFMh8wg9ExkBGYPjsr">av Lena Hallengren och Désirée Liljevall (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utveckling av Kalmar län</title>
          <idno type="rdwebb">GU02N316</idno>
          <rs type="number">N316</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GU02N316/text</ref>
          <ref type="dokument_url_html">http://data.riksdagen.se/dokument/GU02N316</ref>
          <ref type="dokumentstatus_url_xml">http://data.riksdagen.se/dokumentstatus/GU02N316</ref>
          <ref type="doc">http://data.riksdagen.se/fil/0BE6C71E-C3C4-49B2-B74D-5FF87A5633DF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HxcQkHC9fDSzkJWgvdhDEF</idno>
            <name>Lena Hallengren</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-XGshyFMh8wg9ExkBGYPjsr</idno>
            <name>Désirée Liljevall</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AZtaV31VXdP6YD14aM1Th5" type="signed"/>
        <correspContext corresp="i-AZtaV31VXdP6YD14aM1Th5">
          <note type="signatory" corresp="i-HxcQkHC9fDSzkJWgvdhDEF"/>
          <note type="signatory" corresp="i-XGshyFMh8wg9ExkBGYPjsr"/>
        </correspContext>
        <correspAction xml:id="i-AfE7Pa26gtkrMC4xurijye" type="referral">
          <date when="2006-11-07"/>
        </correspAction>
        <correspAction xml:id="i-JBToCazU4FeUcyDsfntbEK" type="dismissal">
          <date when="2006-11-07"/>
        </correspAction>
        <correspAction xml:id="i-FPQSXwJm4ndWdYJEZikY12" type="numbering">
          <date when="2006-11-02"/>
        </correspAction>
        <correspAction xml:id="i-3fDq4L7wesFSwhnQCkB57S" type="submission">
          <date when="2006-10-31"/>
        </correspAction>
        <correspAction xml:id="i-ABzBGC6zmpYJpgFuH2jgEy" type="transfer">
          <date when="2006-10-31"/>
        </correspAction>
        <correspAction xml:id="i-7hFRPUFQfwhGq5jDzYe5vr" type="assigned"/>
        <correspContext corresp="i-7hFRPUFQfwhGq5jDzYe5vr">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WU2rq3YBUfAUcBVyc8Zd6N" type="motBody">
        <div xml:id="i-AQC3NdKCgQ79qn6J2ZKYrC" type="motProposal" subtype="förslag">
          <head xml:id="i-2DVYjiBNpAjLEUQZd1mBTU">
            Förslag till riksdagsbeslut
          </head>
          <p xml:id="i-4eRcjUaQt5Em3tr2wm3n97">
            Riksdagen tillkännager för regeringen som sin mening vad som
            i motionen anförs om utvecklingsbehovet av Kalmar län.
          </p>
        </div>
        <div xml:id="i-4gL5acaKkSy22tGEHpnn1m" type="motContent">
          <head xml:id="i-848B38iQNw5hLZxVGCka9S" type="h1">
            Utveckling av Kalmar län
          </head>
          <head xml:id="i-4t2uFy3Krv5Air4QPR5TuZ" type="h1">
            Motivering
          </head>
          <p xml:id="i-L6dT91o1pNycqu1Sjavkci">
            Globaliseringen av svenskt näringsliv har slagit hårt mot Kalmar
            län. Nedläggningen av Electrolux i Västervik och Bombardier i
            Kalmar är två exempel. Vi är övertygade om att länet har goda
            möjligheter att klara den omställning som en ny tid och nya förutsättningar
            kräver. I Kalmar län finns mycket kreativitet och en vilja att
            själv forma framtiden.
          </p>
          <p xml:id="i-HmMNdjAvFMuGjjp5B1pSBV">
            Kalmar län ska gå före och vara en föregångsregion i omställning­en
            till ett hållbart samhälle. Vårt län har unika förutsättningar
            att lyckas. Redan idag är Kalmar det län i Sverige som har flest
            miljösysselsatta personer. Det handlar om människors och djurs
            hälsa, ekonomi, tillväxt och jobb, regional utveckling, livskvalitet,
            trygghet och att värna det unika naturlandskap som finns i Kalmar
            län.
          </p>
          <p xml:id="i-LDb6GUmQywwjZjKeJGMCTP">
            Vi ska peka på några viktiga områden för att utveckla Kalmar
            län och för att klara den omställning av näringslivet som nu sker.
          </p>
          <head xml:id="i-MNnvKQigEKwhtDQ72XTQpA" type="h1">
            Infrastruktur
          </head>
          <p xml:id="i-YJuaGG5T4jMWp223uKoSbU">
            Ett populärt begrepp är regionförstoring. Det ska givetvis inte
            bara diskuteras i storstadsområden utan i lika hög grad i Kalmar
            län. De tre residenskommunerna Kalmar, Växjö och Karlskrona måste
            knytas närmare varandra. Den norra länsdelens kontakter med Östergötland,
            bl.a. Linköping, måste stärkas.
          </p>
          <p xml:id="i-RuGK2K3J9q1MJ5J1TrfLkm">
            För att regionförstoringen ska bli framgångsrik krävs det goda
            kommunikationer. E 22 är livsnerven i Kalmar län som binder samman
            trafiksystemen i sydöstra och södra Sverige samt östra Europa.
            Mittseparerade vägbanor med 110-standard är ett måste för att
            öka trafiksäkerheten och tillgängligheten mellan de norra länsdelarna
            samt södra Sverige och vice versa. Tillgängligheten till Köpenhamn,
            Kastrup och Malmö med dess utbud av arbetstillfällen, utbildningscentrum
            och näringsliv är viktig för det lokala näringslivet och länsinvånarna
            för att åstadkomma en positiv regional utveckling.
          </p>
          <p xml:id="i-C7gYu6yr49hHEERGRHwua9">
            Kust-till-kust-banan binder samman de tre residensstäderna Kalmar,
            Växjö och Karlskrona. För att utveckla arbetsmarknads- och högskoleregionen
            behöver de satsningar som redan är beslutade för banan snarast
            genomföras. Vi förutsätter att upprustningen av sträckan EmmabodaKarlskrona
            genomförs liksom ombyggnaden av bangården i Nybro på sträckan
            KalmarVäxjö.
          </p>
          <p xml:id="i-36BrKNP897zLGD8d9yp6oL">
            Moderna och snabba järnvägstransporter behövs även i de norra
            länsdelarna. Stångådalsbanan och Tjustbanan behöver elektrifieras
            och moderniseras för att öka tillgängligheten till Linköping och
            Jönköping.
          </p>
          <p xml:id="i-BFW3KnZiLESEjUpQy5mphX">
            Kalmar län är ett län som har många besökare, främst under sommarmånaderna.
            Detta medför att det finns ett stort behov av separata vägar för
            bilar och cyklar i många delar av länet, inte minst på Öland.
          </p>
          <p xml:id="i-NqfeCWGAjnz8AAUZSfjTCw">
            En annan angelägen åtgärd är att bygga ut trafiken med både färja
            och flyg mellan sydöstra Sverige och länderna runt Östersjön.
            Den befintliga Gotlandstrafiken via Oskarshamn bör utvecklas med
            förbindelser via norra Öland och fastlandet, samtidigt som trafiken
            till Baltikum uppmuntras. Detta är angeläget inte minst med tanke
            på den växande turistnäringen.
          </p>
          <p xml:id="i-KUxkV8gkUQpJFefreqNeWC">
            Länets tre flygplatser i Hultsfred, Kalmar och Oskarshamn är
            oerhört viktiga för det lokala näringslivet. Att snabbt kunna
            nå Stockholm och Köpenhamn med flyg för att därmed kunna resa
            vidare ut i världen är avgörande för det lokala och regionala
            näringslivets utveckling.
          </p>
          <head xml:id="i-5FtR1Viicw7bdku5gLPeUk" type="h1">
            Fortsatt satsning på utbildning
          </head>
          <p xml:id="i-R9zYA593ZdWm6viKEuzAMa">
            Högskolan i Kalmar har fått en mycket stor betydelse för länet.
            Utvecklingen av högskolan måste fortsätta.
          </p>
          <p xml:id="i-LpDA5qCV3xHhMcDjPv4odg">
            Målet måste vara att den stärker sin position som hela länets
            högskola. Det är inte minst viktigt att möjligheterna ökar att
            studera på distans. Fler kan då studera och bo kvar i hemkommunen.
            Rock-City i Hultsfred och designhögskolan i Kalmar/Nybro är goda
            exempel som måste följas av flera. Vi vill se en fortsatt utbyggnad
            av högskolan och dess forskning med ökad inriktning på miljösektorn.
          </p>
          <p xml:id="i-UTCLdEHwBPrd5T7tvtbk8y">
            På det sättet kan vi befästa vår tätposition när det gäller andelen
            gymnasieelever som söker vidare till högre utbildning.
          </p>
          <p xml:id="i-DnKX1HYd2wXFpyCDGefE62">
            Rock-City i Hultsfred och designhögskolan i Kalmar/Nybro är bra
            exempel på utbildningar som förläggs i kommu­nerna runt om i länet.
            Vi vill nu gå vidare och satsa ytterlig­are på nischade utbildningar.
            Ökad forskning och nya utbild­ningar inom miljöteknik ser vi som
            nästa stora etablering.
          </p>
          <p xml:id="i-GU55NkhLwXy6wxuECUemZ5">
            Utbildningsnivån inom svensk skogs- och träindustri, bland befintlig
            personal, om man jämför med andra länder är relativt låg. I samarbete
            mellan industrin, högskolan och andra aktörer vill vi starta nya
            utbildningar för framtidens personal inom skogs- och träindustri.
          </p>
          <p xml:id="i-4JqyTBEcdzQeZ9a5JjyRJg">
            Genom Arlas satsning på en mjölkpulverfabrik i Vimmerby byggs
            en stor kunskap upp inom livsmedelssektorn. Detta bör tillvaratas
            genom att det inrättas en högskoleutbildning med inriktning på
            livsmedel i Vimmerby. Livsmedelssektorn är en framtidsbransch
            för Kalmar län som måste tas till vara.
          </p>
          <head xml:id="i-TeX4eVFgm6Qpd1uubrednp" type="h1">
            Träbyggnad
          </head>
          <p xml:id="i-BU29HiocvTwrnD4zKkMPZB">
            Kalmar län måste öka kun­skaperna om den nationella träbyggnadssatsningen
            och stärka fortbildningen inom träbyggandet.
          </p>
          <p xml:id="i-RrwEE4DAfu8AzLfShoFmy8">
            Produktion av små trähus har länge skett i länet och det finns
            en stor kompetens. Att ta steget därifrån över till det mer spektakulära
            och stora, flerbostadshus och offentliga byggna­der, det är den
            utmaning som nu ligger framför oss.
          </p>
          <p xml:id="i-2TbuBJeaA4m5e3PYKBvwUm">
            Vi vill där­för att högskolan i Kalmar får ökade forskningsresurser
            inom detta område. Forskningen ska ske i nära samverkan med närings­livet
            och skapa förutsättningar för nya etableringar och arbetstillfällen.
          </p>
          <p xml:id="i-PG6cJzK4bJPoVGEgiVFsiQ">
            Skogsnäringen är mycket viktig för Kalmar län. Näringen sys­selsätter
            många inom skogsbruk och sågverk. Vi vill se ett ökat byggande
            i trä. Det är miljövänligt, stärker regionens träprofil och ökar
            träbyggnadernas attraktions­kraft.
          </p>
          <head xml:id="i-XZASRAnQVV1jhVzugEA9ef" type="h1">
            Näringslivet
          </head>
          <p xml:id="i-ByDgL2xeeamBysRyEePq7m">
            Det är viktigt att bevara och utveckla den basindustri vi har
            i länet. I ivern att hitta nya verksamheter får vi inte tappa
            bort de utvecklingsmöjligheter som finns hos redan existerande
            företag. Men det handlar också om att stödja ett nyföretagande
            som utgår från bl.a. bioteknik, livsmedels- och miljöteknik. Både
            i utvecklandet av befintliga företag och branscher och i satsningen
            på nya krävs ett nära samarbete mellan företagen samt utbildning
            och forskning.
          </p>
          <p xml:id="i-5BbwVVYuybHsZsAXFeVE5Y">
            Vi vill som exempel peka på den företagsutveckling som pågår
            i Västervik. Där finns bl.a. ett stort antal små och medelstora
            företag inom båtindustrin som arbetar med plast och kompositer.
            Inom denna sektor har ett antal nya projekt startats.
          </p>
          <p xml:id="i-TFqdA2DuyvWgfQs7116nPZ">
            En handlingsplan har tagits fram med syfte att stödja små och
            medelstora företag. Projektet ska resultera i konkurrenskraftiga
            produkter och tjänster. Det stöds med statligt regionalstöd och
            mål 2-medel.
          </p>
          <p xml:id="i-GsPFrbzq9jDD6JX9i7puSY">
            Detta är ett exempel på hur staten samverkar med lokala och regionala
            intressenter för att utveckla näringslivet och stärka arbetsmarknaden.
            Det är angeläget att en sådan samverkan kan fortsätta.
          </p>
          <head xml:id="i-97TGhXLFeTYAwKmeJGxhfj" type="h1">
            Vindkraft och vågkraft
          </head>
          <p xml:id="i-CPzY2oSMefESvwYJuGTZKj">
            Vindkraftsbyn i Kalmarsund, forsknings­stationen och vindkraftsexpon
            i Berg­kvara är alla betydande verksamheter för vår region. Företagen
            i Kalmar län bör verka i hela produktionskedjan vad gäller vindkraft.
            Alltifrån forskning, produktutveckling, tillverkning och etablering
            av nya vindkraftsverk. För att detta ska vara möjligt krävs ytterliggare
            resurser till forskning samt ökad samverkan mellan näringsliv,
            högskola, kommuner, myndigheter och regionför­bundet.
          </p>
          <p xml:id="i-RzC8seeij35TgJ4zFHYCUF">
            I samband med att man bygger nya vindkraftparker i Kalmar­sund
            anser vi att ny teknik för att nyttja vågornas kraft bör testas.
            Genom att nyttja den infrastruktur som läggs i sam­band med vindkraften
            har vi här unika möjligheter att prova ny teknik. Vi vill att
            regeringen verkar för att ett provningscenter för vågkraft etableras
            i Kalmar län.
          </p>
          <head xml:id="i-Jd31UjoaTXQTzaJSYc5sU8" type="h1">
            Satsning på upplevelseindustrin
          </head>
          <p xml:id="i-HWUjkrPtJCQUAjYuWsiP3B">
            Kalmar län har mycket goda förutsättningar att hävda sig inom
            det som kallas upplevelseindustrin. Genom medvetna satsningar
            under de senaste åren har Kalmar län blivit ett av landets snabbast
            växande upplevelselän. Astrid Lindgrens Vimmerby, södra Ölands
            världsarv, Visfestivalen i Västervik, Salve i Kalmar, Glasriket
            i Nybro-Emmaboda och Rock-City i Hultsfred är några exempel. Att
            knyta ihop orter eller produkter med en upplevelse blir allt viktigare.
          </p>
          <p xml:id="i-Wdq9LcC9rvKG44YCZVG3hp">
            En idé är att skapa en akademi för den nya upplevelseekonomin.
            Tanken är att den ska arbeta direkt mot näringslivet och högskolan.
          </p>
          <p xml:id="i-2dEUu9Yjfi9q7khQ9dzSmE">
            Ljud, musik och kultur spelar idag och i framtiden en viktig
            roll för Kalmar läns framtid. I Västervik pågår ett omfattande
            utvecklingsarbete kring vårt bredaste kulturarv visan. Målet är
            att bli ett nationellt centrum för det tonsatta ordets bevarande,
            framförande och utveckling.
          </p>
          <p xml:id="i-6SxThYUvvYScVCs5SwsToC">
            Även i Hultsfred (Rock-City) förvandlar man framgångsrikt sin
            lokala identitet till viktiga redskap för lokal, regional och
            nationell utveckling. I Hultsfred finns sedan 2001 en kvalificerad
            yrkesutbildning som arbetar med digitalisering av analoga medier
            (migrering), ett flertal företag inom musikindustrin samt Svenskt
            rockarkiv.
          </p>
          <p xml:id="i-EA9h4EHkrKBKKAyZZAJ7kX">
            Det nationella ansvaret för migreringen finns nu i Västervik/Hultsfred.
            Regeringen bör se över möjligheterna att utveckla denna nytillkomna
            verksamhet.
          </p>
          <head xml:id="i-RiVdexZqGhec5zS7R18VHb" type="h1">
            Kärnkraft och fossila bränslen
          </head>
          <p xml:id="i-SvJiWtzPKp4XAp6CEfHibv">
            Kärnkraften kommer att fortsätta att producera el under överskådlig
            tid, men ändliga fossila bränslen för uppvärmning och transporter
            kommer att fasas ut.
          </p>
          <p xml:id="i-Gk3fL1Fe2pujnoTic1rw6L">
            Regeringen kommer att fatta beslut om var slutförvaret av utbränt
            kärnbränsle ska lokaliseras. Detta är en miljardinvestering och
            kommer att innebära hundratals nya arbetstillfällen. Oskarshamn
            är en av de orter som diskuteras för en slutgiltig förvaring.
          </p>
          <p xml:id="i-VmHyBD2SqBMPBMicgqEjv2">
            Morgondagens fordonsbränsle kommer i stor utsträckning vara sådant
            som vi producerar i skogen och på åker. De gröna näringarna kommer
            att vara viktiga för framtida högteknolo­gisk energiproduktion.
          </p>
          <p xml:id="i-WrzxuczdQSFmuCkXLBFedq">
            På samma sätt måste fordonsparken ställas om. Oljetillgång­en
            kommer att minska och oljan bli dyrare. Oljeberoendet måste brytas.
            Därför måste bilar, bussar och lastbilar drivas med alternativa
            bränslen. I Kalmar län finns idag en bred kompetens inom jord-
            och skogsbruket vad gäller att använda våra naturre­surser på
            ett mer lönsamt sätt. Vi vill att det startas inhemsk produktion
            av miljövänliga drivmedel i länet.
          </p>
          <head xml:id="i-9Ty2x3UfVEx6ft9mtXzDww" type="h1">
            Turismen
          </head>
          <p xml:id="i-9h3kW5E5ocxtiHdHEAZ6wu">
            Alla län knyter stora förhoppningar till turismen som tillväxtmotor.
            Kalmar län hävdar sig redan idag mycket bra, men vi har mycket
            goda förutsättningar att hävda oss ännu bättre i konkurrensen
            om turister, både från vårt eget land och från andra länder.
          </p>
          <p xml:id="i-YaYrKC13E7gRmfQZKujzxZ">
            Vi har redan pekat på en del av det som attraherar i vårt län.
            Ytterligare ett intressant område som bör nämnas är marin turism.
            Här finns det fortfarande mycket som kan göras för att ta till
            vara det läge Kalmar län har. Det är angeläget att snabbt ta till
            vara dessa möjligheter inte minst för att möta konkurrensen från
            andra länder runt Östersjön.
          </p>
          <p xml:id="i-UyACZcLhjFj3611ntWDfav">
            Vi har här redovisat ett antal angelägna insatser för att utveckla
            Kalmar län. Av redovisningen framgår att länets eget engagemang
            är stort och initiativkraften god. Att det finns kvar är en nödvändig
            förutsättning för fortsatt utveckling. Men staten måste också
            fortsätta att ta sitt ansvar på samma sätt som man exempelvis
            gjort med etableringen och utvecklandet av högskolan.
          </p>
        </div>
        <div xml:id="i-22w3rXj93yeDStQ6yxBhDP" type="motSignatures">
          <list xml:id="i-NEFeAdsPzsJgNfNaMbTRcr">
            <item xml:id="i-BJJLiv2uoubFU2tvWkvmQZ" who="i-HxcQkHC9fDSzkJWgvdhDEF">
              Lena Hallengren (s)
            </item>
            <item xml:id="i-Gk81vLrQ9iPC3rfFzV4cPc" who="i-XGshyFMh8wg9ExkBGYPjsr">
              Désirée Liljevall (s)
            </item>
          </list>
        </div>
      </div>
    </body>
  </text>
</TEI>
