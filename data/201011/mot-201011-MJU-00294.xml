<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-MJU-00294">
  <teiHeader>
    <fileDesc>
      <titleStmt>
        <title>Biologisk mångfald</title>
        <author corresp="i-HNw1w34Sd2tGfFnWtdrzZb">av Jens Holm m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Biologisk mångfald</title>
          <idno type="rdwebb">GY02MJ294</idno>
          <rs type="number">MJ294</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GY02MJ294/text</ref>
          <ref type="dokument_url_html">http://data.riksdagen.se/dokument/GY02MJ294</ref>
          <ref type="dokumentstatus_url_xml">http://data.riksdagen.se/dokumentstatus/GY02MJ294</ref>
          <ref type="doc">http://data.riksdagen.se/fil/CAF45B1B-CD86-4F56-B0E7-EB668D92F0EB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-F9o9zkMSvyZ7tWm96Aqi1v" type="signed"/>
        <correspContext corresp="i-F9o9zkMSvyZ7tWm96Aqi1v">
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-Beux79YM43dDCxrVuBqfWw"/>
        </correspContext>
        <correspAction xml:id="i-2DWBuxyVvTHukCGfSN1hPw" type="numbering">
          <date when="2010-10-28"/>
        </correspAction>
        <correspAction xml:id="i-6BxVRtqQ7gwpnBU7Futvy4" type="submission">
          <date when="2010-10-26"/>
        </correspAction>
        <correspAction xml:id="i-aCKcabTrQEMbNBxdiVaXn" type="transfer">
          <date when="2010-10-26"/>
        </correspAction>
        <correspAction xml:id="i-Qp1iNSarfSGNC9XU7UoMUY" type="assigned"/>
        <correspContext corresp="i-Qp1iNSarfSGNC9XU7UoMUY">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QeSMKcZoDFzDzQGkaeMSqC" type="motBody">
        <div xml:id="i-A5BS3w3CrFN2JribPKFvxg" type="TOC">
          <head xml:id="i-WdLzm5DnYF7eXdALMFqSFS">
            1 Innehållsförteckning
          </head>
          <list xml:id="i-QyscN7vQKawzi7guszkoRx">
            <item xml:id="i-LAX1qaXYt2VZY12DFH3YXp">
              2 Förslag till riksdagsbeslut 3
            </item>
            <item xml:id="i-XvkTAMau2hi4VZuXQ3K7sr">
              3 Biologisk mångfald livet på jorden i sin helhet 4
            </item>
            <item xml:id="i-SZDGNqRfQv9Mzo6sQ3f3uA">
              3.1 Konventionen om biologisk mångfald (CBD) 5
            </item>
            <item xml:id="i-73QExdMoR2nxvZiFFX7knu">
              3.2 En rättvisefråga 5
            </item>
            <item xml:id="i-7HNkF5q8QV5jkpPy8ux5Hy">
              3.3 Access and benefit-sharing (ABS) 5
            </item>
            <item xml:id="i-Bbhgx25RdX7uwVZ6GnD7Qq">
              3.4 Naturen har ett värde men inte på börsen! 6
            </item>
            <item xml:id="i-2huspsvZM6HtYUoCUdzBXv">
              3.5 Resiliens 6
            </item>
            <item xml:id="i-88mz7QtZwDYYP7JTMy243o">
              3.6 Vänsterpartiets förslag 7
            </item>
            <item xml:id="i-JikWBRDEYRiPibLqKKP9Si">
              4 Jordbruk och livsmedel 8
            </item>
            <item xml:id="i-WrGQuS7ywYNxDSdpvx6DYr">
              4.1 Stimulera ekologiskt jordbruk 8
            </item>
            <item xml:id="i-SnpAm1MuFvomaRhSFnGfk2">
              4.2 Vänsterpartiets förslag 9
            </item>
            <item xml:id="i-7C7DDqRRbKvtvoN5Bt4rBE">
              4.3 Genetiskt modifierade organismer (GMO) 9
            </item>
            <item xml:id="i-3QVr3xE3iQkDj9BFfcSzcF">
              4.4 Märkning 10
            </item>
            <item xml:id="i-5tY6r7ZCeqXvxhfje9xNfC">
              4.5 Vänsterpartiets förslag 10
            </item>
            <item xml:id="i-DABWCfFo4MpWoqFHmraGtB">
              4.6 Minskad övergödning 11
            </item>
            <item xml:id="i-NXgc8sZYZYqLDN4iNquqjQ">
              4.7 Kemikalier inom jordbruket 11
            </item>
            <item xml:id="i-LP6dA4zR8TxLQmKF5Pyuy8">
              4.8 Vänsterpartiets förslag 12
            </item>
            <item xml:id="i-Ri1Yu4agjBNbC3UAgha4NC">
              4.9 Köttkonsumtion 12
            </item>
            <item xml:id="i-S9Jc5iSkFb4BZAVMvsZhfp">
              4.10 Vänsterpartiets förslag 13
            </item>
            <item xml:id="i-CPpcwiWLS6kHbBySbRivsZ">
              5 Hav och fiske 13
            </item>
            <item xml:id="i-VMRbRj7R9SfWGgjBVtYSdc">
              5.1 Östersjön 13
            </item>
            <item xml:id="i-RDKCDZiqJ1aWUL5EwFKZGk">
              5.2 Övergödning 14
            </item>
            <item xml:id="i-8U85ARjR75orPyWUw1iNy2">
              5.3 Vänsterpartiets förslag 14
            </item>
            <item xml:id="i-67kvVHt8MrB1tBJZtgBhoG">
              5.4 Farliga ämnen 14
            </item>
            <item xml:id="i-BxqCr8LzBTYoWxFCKwpD36">
              5.5 Fiske 15
            </item>
            <item xml:id="i-DimR1DXVfni7QssmT8GwHD">
              5.6 Vänsterpartiets förslag 16
            </item>
            <item xml:id="i-6XBBS6f1UZpmjtWnFFYYTj">
              5.7 Havstransporter 16
            </item>
            <item xml:id="i-MHnoHYFXWfJc8LKarsZtZ2">
              5.8 Vänsterpartiets förslag 17
            </item>
            <item xml:id="i-W2iZ9dQd1dn2XbpwKNee4A">
              5.9 Strandskydd 17
            </item>
            <item xml:id="i-LJpfwyBTsiDKGEo92SaLSU">
              5.10 Vänsterpartiets förslag 17
            </item>
            <item xml:id="i-AQ4gPt7Sz5svwet1xmMFXF">
              6 Skog 18
            </item>
            <item xml:id="i-EMtTxgfu3PMaMZQYjY5wCx">
              6.1 Internationellt 19
            </item>
            <item xml:id="i-EczjicqsswLWm8DW8QF16N">
              6.2 Vänsterpartiets förslag 19
            </item>
            <item xml:id="i-S7pUxejyt4DCP1FGcTALS2">
              7 Rovdjur 20
            </item>
            <item xml:id="i-EZmiYryFipDvdGGUzsC3zX">
              7.1 Vänsterpartiets förslag 21
            </item>
          </list>
        </div>
        <div xml:id="i-2vXwhBNrJhY887MRSmaZB4" type="motProposal" subtype="förslag">
          <head xml:id="i-NwNKNd7Cm7BLtDX5sCLHoH">
            2 Förslag till riksdagsbeslut
          </head>
          <list xml:id="i-viNEaBr7RCsDSu3nd8EFo" style="ol">
            <item xml:id="i-6a6WsaCUbasFmiahevQJ3D">
              Riksdagen tillkännager för regeringen som sin mening vad som
              anförs i motionen om biologisk mångfald.
            </item>
            <item xml:id="i-7ptnwy4d1BYpoevKTQUERi">
              Riksdagen tillkännager för regeringen som sin mening vad som
              anförs i motionen om ett hållbart jordbruk.
            </item>
            <item xml:id="i-JQRzurbamdcGB6YZyvMWHF">
              Riksdagen tillkännager för regeringen som sin mening vad som
              anförs i motionen om GMO.
            </item>
            <item xml:id="i-HkxMbK99136FtQxK3ugwt9">
              Riksdagen tillkännager för regeringen som sin mening vad som
              anförs i motionen om kemikalier inom jordbruket.
            </item>
            <item xml:id="i-K4NQZTf1qB9iXanJv3bAPs">
              Riksdagen tillkännager för regeringen som sin mening vad som
              anförs i motionen om övergödning i Östersjön.
            </item>
            <item xml:id="i-16J6H4YFrHfG5ub3hdwbJP">
              Riksdagen tillkännager för regeringen som sin mening vad som
              anförs i motionen om en anpassning av fisket.
            </item>
            <item xml:id="i-AjGePrH48KZoSFkXK1jusZ">
              Riksdagen tillkännager för regeringen som sin mening vad som
              anförs i motionen om sjöfartens miljöpåverkan. 1
            </item>
            <item xml:id="i-YLZA8rK1N8GqxZpaB3RJpH">
              Riksdagen tillkännager för regeringen som sin mening vad som
              anförs i motionen om strandskyddets betydelse för den biologiska
              mångfalden.
            </item>
            <item xml:id="i-Xv9Jyf3FuE2RUEDibByQaq">
              Riksdagen tillkännager för regeringen som sin mening vad som
              anförs i motionen om åtgärder i skogen.
            </item>
            <item xml:id="i-63v8gXq6y9dazkGtzqwkmM">
              Riksdagen tillkännager för regeringen som sin mening vad som
              anförs i motionen om en hållbar rovdjursförvaltning.
            </item>
          </list>
          <p xml:id="i-5MTD7uLxcUbPmnMdCYydXE">
            1 Yrkande 7 hänvisat till TU.
          </p>
        </div>
        <div xml:id="i-Cx6kJ79ek8mNcWHL1RczUs" type="motContent">
          <head xml:id="i-A6Gewxq3mstrqRYK46DUv6" type="h1">
            3 Biologisk mångfald livet på jorden i sin helhet
          </head>
          <p xml:id="i-n6Mkqat3QM6bVVuzsfP1e">
            Vi är alla beroende av tjänster från naturen. Dessa så kallade
            ekosystem-tjänster skapas och möjliggörs av den biologiska mångfalden.
            Utan artrikedom försvinner grunden för vår välfärd.
          </p>
          <p xml:id="i-MpUiakLNbHkhYm8NsK34m">
            Det är variationen av arter inom ekosystemen som möjliggör dessa
            tjänster. Ekosystem kan vara mycket små (som en stubbe i skogen)
            eller mycket stora (som de stora haven). Växter och djur i ekosystemen
            har utvecklats genom anpassning under årtusendena för att tillsammans
            bilda en fungerande helhet, en helhet som är nödvändig för att
            producera de tjänster som krävs för att vi som lever på jorden
            idag ska överleva.
          </p>
          <p xml:id="i-BXBVhi21LoWAHiZ5QAC8yr">
            I FN-studien Millennium Ecosystem Assessment (MA) från 2005 identifierar
            man fyra olika typer av ekosystemtjänster med avgörande betydelse
            för människors hälsa och välbefinnande:
          </p>
          <p xml:id="i-Cf2NdUuzZPHazUDP7wu9gg">
            1. Försörjningstjänster: varor så som mat, trä, fibrer, vatten
            m.m.
          </p>
          <p xml:id="i-7TsYTdZ2LjtzLBdLqcJMoL">
            2. Reglerande tjänster: kontrollerar och reglerar klimat, regn
            och vatten (t.ex. översvämningar), avfall, spridning av sjukdomar
            samt pollinering av våra grödor.
          </p>
          <p xml:id="i-SaVhKH3cpcurnvsZDeYb37">
            3. Kulturella tjänster: rekreation, inspiration, skönhet m.m.
            som bidrar till vårt välbefinnande.
          </p>
          <p xml:id="i-MEXkGjEAWajNTpQmuKmmE2">
            4. Stödtjänster: grundläggande tjänster i ekosystemen så som
            fotosyntes, jordmånsbildning och biokemiska kretslopp. Dessa är
            grunden för alla andra ekosystemtjänster.
          </p>
          <p xml:id="i-LUJN5juKFmqEfpj5BHXyx8">
            I dag konsumerar vi människor resurser i en takt som många gånger
            överskrider ekosystemens möjlighet att återhämta sig. Vi konsumerar
            dem även på ett sätt som omöjliggör vissa arters överlevnad. Då
            många arter har en nödvändig funktion för ekosystemen som helhet
            är detta ett stort hot mot systemen i stort. Hela 60 procent av
            jordens ekosystem har försämrats avsevärt de senaste åren. I många
            fall är detta oåterkalleliga processer, vilket innebär att vi
            inte kan återskapa vad som gått förlorat.
          </p>
          <p xml:id="i-4UARu3Q7YW1vCrTXjwAXPB">
            Människans aktiviteter belastar jorden i så hög utsträckning
            att ekosystemens förmåga att försörja framtida generationer inte
            längre kan tas för given. Fler arter dör ut än någonsin tidigare
            i jordens historia. Mellan 20 och 30 procent av alla landlevande
            växt- och djurarter riskerar att bli utrotade om temperaturen
            stiger med 1,5 till 2,5 grader. Ekosystemtjänsterna och den biologiska
            mångfalden är således nära sammanlänkad med klimatförändringarna,
            men de största hoten mot den biologiska mångfalden är förändrad
            markanvändning så som intensifiering inom jordbruket där monokulturerna
            breder ut sig, urbanisering, överexploatering, föroreningar, jakt
            och invasiva främmande arter.
          </p>
          <p xml:id="i-2YeCd9u7wbvNCJ9TQkMT6y">
            Enligt Millennium Ecosystem Assessment sker utrotningen av arter
            1001 000 gånger snabbare än vad som vore naturligt. Mer än två
            tredjedelar av de s.k. ekosystemtjänsterna, såsom pollinering,
            vattenrening och erosionskontroll, håller på att förstöras eller
            utnyttjas på ett ohållbart sätt. Rapporten The Economics of Ecosystems
            and Biodiversity (European Communities, 2008) även kallad TEEB
            anger följande:
          </p>
          <list xml:id="i-BauhHRunTkqpYngpFGJyjU" style="ul">
            <item xml:id="i-UjEGEeHjarEsZ6w1R7Yv99">
              Korallreven utgör levebröd för uppemot en halv miljard människor,
              men kommer att utplånas om inte utsläppen av växthusgaser minskas.
              Omkring 30 procent av korallreven, som har högre biologisk mångfald
              än tropiska skogar, har skadats allvarligt.
            </item>
            <item xml:id="i-R9K9CCyVeJa4hQTsBZGd8G">
              Mycket av jordens biologiska mångfald finns i skogar, men de
              senaste 300 åren har arealen för skog minskat med ca 40 procent
              världen över. I 25 länder har skogarna helt försvunnit och 29
              länder har förlorat mer än 90 procent av sin skog.
            </item>
            <item xml:id="i-N5BXhbVKiHWWcS9UwnSvZP">
              Sedan år 1900 har omkring hälften av alla våtmarker i världen
              försvunnit.
            </item>
            <item xml:id="i-EeS1d2mW9gLEZH8eJ2bAdu">
              De två senaste årtiondena har 35 procent av all mangrove försvunnit.
              Vissa länder har mist upp till 80 procent av sin mangrove. Orsaken
              är framför allt odlingen av jätteräkor som sedan exporteras till
              västvärlden.
            </item>
          </list>
          <head xml:id="i-QQyzLWY63EuyDPeE1FM5RF" type="h2">
            3.1 Konventionen om biologisk mångfald (CBD)
          </head>
          <p xml:id="i-EsbdqUX7RcxZXSYkTePfwz">
            Konventionen presenterades på FN:s konferens om miljö och hållbar
            utveckling i Rio de Janeiro 1992. Konventionens tre huvudsakliga
            mål är att bevara den biologiska mångfalden, nyttja de genetiska
            resurserna på ett hållbart sätt samt rättvist fördela nyttan av
            de genetiska resurserna. År 2002 satte man ett mål om att hejda
            förlusten av biologisk mångfald till COP 10 mötet i Nagoya i oktober
            2010. Trots en långsam positiv trend som visar på att ansträngningarna
            för att hejda förlusten ökar så ökar även den negativa påverkan.
            Vi har alltså blivit bättre på att både skydda och förstöra den
            biologiska mångfalden.
          </p>
          <head xml:id="i-TqAuwPqkxaSNEqQ7gZik8b" type="h2">
            3.2 En rättvisefråga
          </head>
          <p xml:id="i-82XVjgiMCt83MpJNoShpXx">
            Det är en obalans mellan de länder som drar nytta av tjänsterna
            och de länder som tillhandahåller dem. De som drar nytta av ekosystemtjäns­terna
            återfinns oftast i rika delar av världen där konsumtionen och
            efter­frågan är hög, men de länder som har högst artrikedom och
            producerar ekosystemtjänster är många gånger de fattigaste länderna.
            Effekten blir att ekosystemen utarmas och de fattiga, som är beroende
            av fungerande sådana, får ta konsekvenserna.
          </p>
          <head xml:id="i-DYaQHDX3EvxTVaQjpnG6cE" type="h2">
            3.3 Access and benefit-sharing (ABS)
          </head>
          <p xml:id="i-HJ3wxGjbZYd8ti1LRzsZ5p">
            Ett av konventionen CBD:s tre ben är hur nyttan av de genetiska
            resurserna ska fördelas rättvist (Access and benefit-sharing,
            ABS). Frågan initierades under 1980-talet och handlar mer om en
            rättvisefråga än om biologisk mångfald. Anledningen till införandet
            av ABS-protokollet är viljan att stoppa upphovsintrånget, eller
            biopiracy (bioprospektering), av läkemedelsföretag, agrokemiföretag
            och andra intressenter. Företagen har i dessa fall tillägnat sig
            biologiska resurser och/eller traditionell kunskap för kommersiellt
            syfte utan att nyttan kommer förädlarna, lokalbefolkningen eller
            upphovsmännen av kunskapen till del. Frågan handlar även om hur
            långt tillbaka i tiden regleringen ska gälla samt hur kunskap
            ska mätas och ersättas. Ytterligare en viktig fråga är den om
            tekniköverföring från den industrialiserade världen till utvecklingsländerna.
          </p>
          <head xml:id="i-K6K1LrNNkxa87ztPcX8DKz" type="h2">
            3.4 Naturen har ett värde men inte på börsen!
          </head>
          <p xml:id="i-NfxZZeTYRuG9dmcynf3Bt7">
            Vårt välstånd och vår välfärd är helt beroende av tillflödet
            av ekosystem­tjänster. Men dessa tjänster är utan vare sig marknader
            eller priser och inkluderas inte i det ekonomiska systemet.
          </p>
          <p xml:id="i-XFaZk8FVvJmGRM2SRvwf7z">
            I rapporten TEEB har man räknat ut ur mycket jordens ekosystemtjänster
            är värda det vill säga hur mycket det skulle kosta om vi var utan
            dem. Om ingenting görs kommer enbart förlusten av landbaserade
            ekosystemtjänster att uppgå till 7 procent av världens samlade
            BNP till 2050. Samtidigt kom rapporten fram till följande häpnadsväck­ande
            förhållande: för varje satsad krona på bevarande kommer 100 kronor
            att återfås i form av de tjänster som de bevarade ekosystemen
            kom­mer att tillföra både idag och i framtiden. Det är därmed
            en fantastisk investeringsmöjlighet! Det kan låta märkligt och
            otroligt, men begrunda att korallreven tillhandahåller mat för
            över 500 miljoner människor och att den svenska skogen producerar
            värden upp till 25 miljarder kronor per år. Ytterligare ett exempel
            är bins pollinering. Bin ökar lantbrukarnas skördar i Sverige
            med 190 till 325 miljoner kronor per år.
          </p>
          <p xml:id="i-ESZHpBKZyzZvj5VTj8gZ5V">
            Ett sätt att komma tillrätta med detta enorma problem som hotar
            allas vår framtid och möjligheten till välfärd och välbefinnande
            är att börja inkludera kostnaderna för dessa tjänster i räkenskaperna.
            För att klara detta krävs ett detaljerat ramverk för ekonomisk
            värdering av ekosystemets tjänster. Till exempel är skogens tjänster
            (så som t.ex. översvämningsskydd, rekreationsvärde, erosionsskydd
            och koldioxidupptag) minst tre gånger så värdefulla som skogens
            värde i timmer och bränsleråvara. Värdet av ekosystemets tjänster
            är alltså många gånger större än det värde som kan tillskrivas
            den löpande produktionen av varor och tjänster. Experter menar
            att vi har nått ett vägskäl där vår välfärd inte längre begränsas
            av bristen på konventionellt ekonomiskt kapital utan av brist
            på naturkapital. Vi lever upp vårt naturkapital istället för att
            leva av räntan.
          </p>
          <head xml:id="i-VNrdz8VArEyqmYzs571rvU" type="h2">
            3.5 Resiliens
          </head>
          <p xml:id="i-A5RyzVWvTNeMUMcjLvJkuo">
            Naturen beter sig inte lika under störning över tid. En gradvis
            negativ miljöpåverkan leder inte alltid till en gradvis förändring.
            Ett ekosystem kan buffra och klara av att upprätthålla en balans
            under en begränsad period tills det går över i ett nytt tillstånd
            och effekterna kan bli oåterkalleliga. Ett exempel är sjöar med
            klart vatten som till synes inte påverkas av ökade näringshalter
            tills de når ett tröskelvärde och sjön plötsligt blir övergödd.
          </p>
          <p xml:id="i-B2LmHRbH891zGiFcsJuf2T">
            Förra året presenterade forskare Johan Rockström från Stockholm
            Resilience Center tillsammans med andra ledande forskare på området
            en slutsats om nio planetära gränsvärden (utsläpp av växthusgaser,
            uttunning av ozonlagret, förändrad markanvändning, vattenanvändning,
            förlust av biologisk mångfald, försurning av haven, tillförsel
            av kväve och fosfor, aerosoler i atmosfären samt spridning av
            miljögifter) för hur mycket mänsklig aktivitet miljön klarar av.
            Dessa nio gränsvärden är mycket nära sammanlänkade, dvs. om ett
            gränsvärde passeras kommer det mycket sannolikt att påverka de
            andra områdena negativt. Om vi däremot befinner oss inom gränserna
            kan vi leva vidare med stabila förutsättningar. Överstigande av
            gränserna riskerar dramatiska tröskeleffekter så som att Amazonas
            regnskogar brinner upp och ersätts av torr savann, att växthusgasen
            metan i Sibirien släpps ut i atmosfären och att ännu större delar
            av havsbottnarna blir syrefria och dör.
          </p>
          <p xml:id="i-KutkHMKdFGLSZ68y26WpvL">
            För att bevara och värna den biologiska mångfalden krävs omfattande
            insatser inom en mängd olika områden. Det handlar om allt från
            att skydda värdefull skog och anpassa jordbruket och fisket till
            att minimera förekomsten av kemikalier. I grunden handlar det
            om att prioritera långsiktiga investeringar framför kortsiktiga
            vinster.
          </p>
          <head xml:id="i-cgHM3X5CNSDbaQpGihQMu" type="h2">
            3.6 Vänsterpartiets förslag
          </head>
          <list xml:id="i-3MBsUmmDZ7ea97mbddmHLY" style="ul">
            <item xml:id="i-EdBpPJLTaDyDkZwJzTu9KT">
              Den biologiska mångfalden måste integreras inom alla berörda
              politikområden på ett mycket bredare plan än vad som sker i dagsläget.
            </item>
            <item xml:id="i-Ho9LULVtCY6dBB1zriKYsF">
              Sverige bör agera aktivt och pådrivande så att internationella
              konventioner utformas på ett rättvist sätt som lyfter fram de
              fattigas rätt till såväl ersättning som tillgång till ekosystemtjänster.
            </item>
            <item xml:id="i-GLjXNTjEnxXqLtrANbkgtT">
              Jordens resurser måste fördelas inom ramarna för ett rättvist
              miljöutrymme där den som förbrukar mest är den som ska ställa
              om mest.
            </item>
            <item xml:id="i-9A9c696WCKSFNadGkQg29G">
              Konsumtions- och produktionsmönstrens negativa effekter globalt
              bör uppmärksammas och våra ekologiska fotavtryck tydliggöras.
              En handlingsplan för hur dessa ska minskas bör tas fram.
            </item>
            <item xml:id="i-9qVaNfGmi1CCiBb8PtqQ9W">
              Internationella mål för biologisk mångfald bör utformas på ett
              sätt som stimulerar näringslivet att på ett bättre sätt integrera
              dessa frågor i sin verksamhet.
            </item>
            <item xml:id="i-YPyp5HBohnT5n5f5Xz9JSF">
              Den ekonomiska tillväxten måste underställas en utveckling som
              är ekologiskt hållbar. En jakt på produktionsökningar kan i sig
              aldrig vara ett självändamål. En tillväxt som sker i kombination
              med effektiviseringar och begränsade naturresursuttag är ett samhälle
              att sträva efter.
            </item>
            <item xml:id="i-Rqy3nmAGZuQ57VbF3GUof4">
              BNP är inget bra verktyg för att mäta välfärd. Det behövs ett
              nytt begrepp som inkluderar flera olika aspekter av välfärden
              som t.ex. den biologiska mångfalden och statusen för andra delar
              av naturkapitalet.
            </item>
            <item xml:id="i-4TpnJGtsFKg8jAjTYNrPd6">
              Subventioner som är skadliga för miljön bör avvecklas omgående.
            </item>
            <item xml:id="i-8zjTZZoH6PWxgwrcdraMUQ">
              Sverige bör fortsatt stödja processen för den globala panelen
              för forskning och kunskap om biologisk mångfald (IPBES).
            </item>
          </list>
          <p xml:id="i-747JBU2tpNLZU6yy72iAUb">
            Vad som ovan anförs om biologisk mångfald bör riksdagen som sin
            mening ge regeringen till känna.
          </p>
          <p xml:id="i-MxpMcNf8JSKQ2jTm4dT7QB">
            I denna motion tas politikområden upp där stora förändringar
            måste göras för att minska förlusten av den biologiska mångfalden
            och ekosystemtjänster. Varje stycke är uppdelat i en bakgrund
            som förklarar områdets problem samt påverkan på den biologiska
            mångfalden följt av Vänsterpartiets förslag till åtgärder.
          </p>
          <head xml:id="i-9GHQZhe5eVeGdo5TDXExAf" type="h1">
            4 Jordbruk och livsmedel
          </head>
          <p xml:id="i-W1EtbV4a5U4r6B4T4PPFvK">
            Jordbruket spelar en stor och viktig roll vad gäller bevarandet
            av arter och upprätthållandet av ekosystemens balans. Närmare
            två tredjedelar av Sveriges rödlistade växter och arter är knutna
            till odlingslandskapet. Betesmarker, ängar och åkrar bistår med
            biotoper som är livsnödvändiga för dessa arter. Ett rikt växt-
            och djurliv är en förutsättning för skapande av de nödvändiga
            ekosystemtjänsterna så som bland annat kolsänkor, pollinering,
            biologisk kontroll av skadegörare och landskap för rekreation.
          </p>
          <p xml:id="i-ATHJ2CKA3ooTWBEC6bEZ4D">
            I takt med att jordbruket har blivit allt mer specialiserat och
            effektiviserat har tillgången till dessa områden minskat. Användningen
            av handelsgödsel har resulterat i att djurhållningen inte längre
            är nödvändig för gödslingen av jordbruksmarker varför djurhållningen
            har koncentrerats till färre och större jordbrukare och många
            viktiga betesmarker växer därmed igen. Användning av bekämpningsmedel
            samt övergången till jordbruk med så kallade monokulturer (odling
            av allt färre grödor) utarmar den biologiska mångfalden. Ett tydligt
            exempel är att artrikedomen inom det ekologiska jordbruket är
            30 procent högre än i det konventionella jordbruket i och med
            växtföljdsvariation, uteslutande av bekämpningsmedel och en större
            balans mellan växtodling och djurhållning. Jordbruket spelar således
            en stor roll i arbetet för att förbättra problemet med utarmningen
            av biologisk mångfald.
          </p>
          <p xml:id="i-CR2R1dizorVceJtZ92LYMK">
            I dag är jordbruket en av de största källorna till utsläpp av
            växthusgaser, övergödning i sjöar, hav och vattendrag, läckage
            av kemikalier samt utarmande av den biologiska mångfalden. Andra
            negativa påverkansfaktorer inom jordbruket är det farliga avfallet
            som genereras inom näringen såsom plast, förpackningar, metallskrot
            och spillolja.
          </p>
          <p xml:id="i-Wh7P5tGPRmamejXjQ49DZA">
            Större hänsyn måste tas till bevarande av den biologiska mångfalden
            inom jordbruket. En allt för storskalig jordbruksproduktion som
            tär på artrikedomen skapar inte bara stora förluster av den biologiska
            mångfalden utan är även på längre sikt samhällsekonomiskt olönsam
            i och med förlusten av ekosystemtjänster. Vi vill därför satsa
            på en ökad biologisk mångfald inom jordbrukslandskapet bland annat
            genom bevarande av betesmarker.
          </p>
          <head xml:id="i-8nrdbgVuYfQKmzYgY2w7Z4" type="h2">
            4.1 Stimulera ekologiskt jordbruk
          </head>
          <p xml:id="i-83GnQjg4yiEAg3X8EygduH">
            Det ekologiska jordbruket är en viktig komponent för att minska
            utarmningen av arter. Det baseras på ett kretslopp av lokala och
            förnyelsebara resurser med återföring av näringen till maten och
            jorden. Inom det ekologiska jordbruket förekommer varken handelsgödsel
            eller bekämpningsmedel varför miljöbelastningen minskar. Ekologiskt
            jordbruk skapar mervärden så som hög artrikedom, småskaliga lantbruk
            och nya jobb då arbetsinsatserna är högre än i det konventionella
            jordbruket.
          </p>
          <head xml:id="i-8WiTLLkxNsVSaVU8cpcYwk" type="h2">
            4.2 Vänsterpartiets förslag
          </head>
          <list xml:id="i-4N6yPvhpsJEdByUupPUAyG" style="ul">
            <item xml:id="i-QV2ZsQpr6K6UxRfjzr4TjB">
              Vi vill införa ett mål om att den ekologiska produktionen ska
              fördubblas till 2015.
            </item>
            <item xml:id="i-K3h2sFW1qmzb2kLpiYQ1jM">
              Vi vill införa ett mål om att konsumtionen av ekologisk mat inom
              den offentliga sektorn ska uppgå till minst 25 procent 2015.
            </item>
            <item xml:id="i-NjrDo9HjJjetzk8KHbTuMr">
              Inom EU bör Sverige agera för att EU ska tillåta lägre moms på
              ekologiska livsmedel.
            </item>
            <item xml:id="i-Y5yrTKbHQo7BWGMzuPVAcP">
              Vi vill se en mer miljöanpassad offentlig sektor som nyttjar
              en större andel lokalproducerade och ekologiska livsmedel samt
              erbjuder vegetariska alternativ i ökad omfattning.
            </item>
            <item xml:id="i-2PuLMQRBCJL95RqzUuMRNP">
              EU:s jordbrukspolitik innebär fortsatta subventioner till aktiviteter
              som motverkar biologisk mångfald och andra miljömål. Politiken
              måste ändras i grunden och omvandlas till en politik för miljöåtgärder
              och landsbygdsutveckling. Inom ramen för hälsokontrollen av CAP
              vill vi omvandla jordbruksstödet till en ersättning för miljöåtgärder
              där bland annat markägarens arbete för att bevara biologisk mångfald
              ingår liksom även omställning till och merkostnader för certifierad
              ekologisk produktion.
            </item>
          </list>
          <p xml:id="i-GFpwKaA1Uyu3BuXgCrEwQD">
            Vad som ovan anges om ett hållbart jordbruk bör riksdagen som
            sin mening ge regeringen till känna.
          </p>
          <head xml:id="i-KYdYmCyEjT7LxmJxj5T59Y" type="h2">
            4.3 Genetiskt modifierade organismer (GMO)
          </head>
          <p xml:id="i-78C6HQjnisnHJX7QyCA2Up">
            Genteknik innebär att arvsanlagen hos en växt har förändrats
            på konstgjord väg för att på så sätt få förändrade egenskaper.
            Exempelvis kan en GMO-gröda ha en inbyggd tålighet mot vissa bekämpningsmedel
            eller en försvarsmekanism från en bakterie som producerar ett
            giftigt protein för vissa insektsarter så att ingen besprutning
            av grödan behövs. Förespråkarna för GMO hävdar att tekniken kan
            öka skördarna och minska användningen av bekämpningsmedel, men
            kunskapsbristen om riskerna och konsekvenserna med GMO är mycket
            stora.
          </p>
          <p xml:id="i-MJREtod286Xj9SeTV2h2nb">
            I dag odlas det GMO-grödor framför allt i USA, Argentina, Brasilien,
            Kanada och Kina. Marknaden domineras av några enstaka aktörer
            vilka får en allt starkare kontroll över världens livsmedelsproduktion.
            Amerikanska Monsanto står till exempel för drygt 90 procent av
            marknaden. Eftersom GMO-grödor är patenterade måste en licens
            betalas till företagen som säljer dem. Jordbrukare som börjat
            använda sig av GMO blir därför uppbundna av att betala avgifter
            för licenserna. GMO-grödor med s.k. terminator-gen innebär att
            växten blir steril och att jordbrukarna måste köpa nytt utsäde
            av företagen till varje sådd. Detta kan innebära stora ekonomiska
            svårigheter för jordbrukare i fattiga länder och reser även frågor
            om livsmedelssäkerhet.
          </p>
          <p xml:id="i-61riN2GRyNSiTE2tdVoMWN">
            I och med de stora oklarheterna kring GMO:s hälso- och miljörisker
            är det mycket viktigt att försiktighetsprincipen ska råda i beslut
            om GMO. Denna princip innebär att försiktighetsmått ska vidtas
            så snart det finns skäl att anta att en åtgärd kan skada människors
            hälsa eller miljön. Verksamhetsutövare kan på så sätt inte ursäkta
            sig med att det saknas full vetenskaplig bevisning för att skada
            uppkommer. Försiktighetsprincipen förekommer i den svenska lagen
            uttryckt i 2 kap. 3 § miljöbalken (1998:808).
          </p>
          <p xml:id="i-Br2vBkcRZkwJ5WkQhCWgNZ">
            Det behövs mer grundforskning om effekterna med GMO vad gäller
            miljö och hälsa, och den bör följas upp och utvärderas i ett långsiktigt
            perspektiv. I dag är det ofta samma bioteknikföretag som säljer
            genmodifierade grödor som även står för en betydande del av forskningen.
            Enligt Naturvårdsverket kan det totala kunskapsläget om ekologiska
            effekter av GMO betecknas som otillfredsställande i Sverige, och
            jämfört med andra länder (t.ex. Danmark, Frankrike och Storbritannien)
            är bristen på svensk forskning påtaglig. Ytterligare ett stort
            problem är svårigheten att avgränsa GMO och förhindra genspridning.
            Eftersom GMO-grödor kan sprida sig och blandas in i annan odling
            vid utsädesproduktionen, vid odlingen, vid transport och lagring
            eller vid tillverkning av livsmedel är det svårt att spåra och
            kontrollera. Även de bönder som ofrivilligt får inblandning av
            GMO blir skadeståndskyldiga till företaget som innehar patenten
            på grödan.
          </p>
          <head xml:id="i-DyZ3AyMzE23nmw8RJysvdU" type="h2">
            4.4 Märkning
          </head>
          <p xml:id="i-MbSbQpZ3q8npzMhDbJ9wSj">
            Det är mycket viktigt att man som konsument har möjlighet att
            veta huruvida varor och produkter innehåller GMO. Enligt EU-lagstiftning
            ska genetiskt modifierade organismer och produkter märkas och
            kunna spåras längs med hela livsmedelskedjan, men lagstiftning
            har dock vissa brister. Mjölk, kött eller ägg som kommer från
            djur som har ätit genetiskt modifierat foder behöver inte märkas.
            Den större delen av GMO-grödorna som produceras i världen är djurfoder
            avsedda för export i-länder varför mjölk, kött och ägg från svenska
            köttproducenter som köpt in GMO-foder inte behöver märkas upp.
            Det enda sättet att som konsument veta att animalieprodukter är
            producerade utan GMO är att köpa ekologiskt.
          </p>
          <head xml:id="i-M78SxMf9VA1w4HjqszrZ2b" type="h2">
            4.5 Vänsterpartiets förslag
          </head>
          <list xml:id="i-8NCgd7QgqqybMxvDaWoopx" style="ul">
            <item xml:id="i-V7U3BZgMkxP2vujwH9DMdW">
              Vi vill stärka den nationella forskningen om GMO:s påverkan på
              miljö och hälsa.
            </item>
            <item xml:id="i-H5yKmus19A6qb7U81mWXgu">
              Den borgerliga regeringen bör i en demokratisk process ge riksdagen
              möjlighet att ta ställning i grundläggande GMO-frågor.
            </item>
            <item xml:id="i-N32wxFq7egqipovTLqQeTD">
              Alla varor på marknaden som innehåller GMO måste få en tydlig
              märkning.
            </item>
            <item xml:id="i-7REf1eeZz9dmGoYKoh6F3p">
              Etablera en ekonomisk fond för att kompensera för de skador som
              spridning av GMO förorsakar.
            </item>
            <item xml:id="i-4TCeNgZfdou412fcymvBtE">
              De regler kring försiktighetsåtgärder för de GMO-grödor som finns
              i jordbruket idag och som införts under den borgerliga regeringen
              är för svaga och behöver skärpas.
            </item>
            <item xml:id="i-6ToG7FZ8PtPjAzpynmu6B8">
              Vi anser att inget land ska tvingas öppna upp för GMO-grödor
              som länderna i fråga inte vill ha.
            </item>
            <item xml:id="i-SBx7gR5MPB84hBX4C1PhGF">
              Ett regelverk om hur inblandning av GMO i livsmedel ska kunna
              spåras måste upprättas.
            </item>
            <item xml:id="i-Cjq89N6YaETAPDkKHvL1Fw">
              Vi menar att det kan krävas nya särskilda regler för ansvar och
              skadestånd när en GMO-gröda har spridits. Vi anser att skadeståndsansvaret
              måste ligga på i första hand tillverkaren, i andra hand brukaren
              av GMO där en obligatorisk ansvarsförsäkran kan krävas.
            </item>
          </list>
          <p xml:id="i-RTsh91GdHZbDBfDm6Qx69k">
            Vad som ovan anges om GMO bör riksdagen som sin mening ge regeringen
            till känna.
          </p>
          <head xml:id="i-Fe3H6RyUK26tkMu68GTiZy" type="h2">
            4.6 Minskad övergödning
          </head>
          <p xml:id="i-ENjmkhrZZU8G4HFYL7YNKZ">
            Jordbrukets intensifiering och specialisering, där djurhållningen
            skiljs från växtodling, har lett till brutna kretslopp med ökad
            tillförsel och utsläpp av övergödande ämnen. Läckage av övergödande
            ämnen, främst kväve och fosfor, påverkar sjöar, hav och vattendrag
            mycket negativt. Varje år tillförs marken 15 000 ton fosfor från
            det svenska jordbruket och 200 000 ton kväve varav det mesta kommer
            från handelsgödsel.
          </p>
          <p xml:id="i-44xgJPPsLWXXepfSf54BRN">
            Övergödningen innebär ett stort hot mot våra sjöar, hav och vattendrag,
            ett hot som påverkar ekosystemen mycket negativt. I och med att
            jordbruket är den enskilt största källan till övergödning måste
            läckaget av närsalter minska. Ett effektivt styrmedel för detta
            ändamål var skatten på handelsgödsel.
          </p>
          <p xml:id="i-3tasD6txhfRhSgY7Ws1H1L">
            Andra åtgärder för att minska läckaget av näringsämnen är satsningar
            på musselodlingar, kortade avstånd mellan växtodling och djurhållning,
            kvävesparande åtgärder så som fånggrödor, anläggande av skyddszoner
            samt vårbearbetning. Ökade incitament för inhemsk odling av djurfoder
            kan också bidra till minskad övergödning.
          </p>
          <head xml:id="i-BwqshA5ty5nQFSLwog3GgX" type="h2">
            4.7 Kemikalier inom jordbruket
          </head>
          <p xml:id="i-CgHWLDqymndeesHpQiZi82">
            Inom jordbruket används kemikalier inom det konventionella jordbruket
            i form av bekämpningsmedel för att minimera skadeangrepp samt
            att styra tillväxten hos växter. Direkt eller indirekt exponering
            av dessa kemikalier kan resultera i stora negativa konsekvenser
            hos såväl människa som miljö. Ofta används en blandning av olika
            bekämpningsmedel vars sammanlagda cocktaileffekter inte är kända.
            Jordbruket är, efter industrin, den största konsumenten av bekämpningsmedel
            och står för drygt 18 procent av den totala försäljningen i Sverige.
            Enligt SCB slog försäljningen av bekämp-ningsmedel alla rekord
            under 2008 då jordbrukarna köpte medel för över 5 miljarder hektardoser.
            Även användningen av svampmedel ökade rekordartat. Över 50 procent
            mer fungicider användes under 2008 än under 2007. Detta trots
            att 2008 inte var särskilt besvärligt ur svampsynpunkt.
          </p>
          <p xml:id="i-EZMF7w1qbkkujiK6rRRAnp">
            Osäkerheten kring många kemikaliers risker är stor, mindre än
            fem procent av de drygt 100 000 kemikalier som finns på den europeiska
            marknaden idag har testats i någon större utsträckning. I och
            med denna osäkerhet vet vi ännu inte vilka konsekvenser användningen
            av kemikalier inom jordbruket kommer att få. Det vi däremot vet
            är att kemikalier påverkar livsvillkoren på ett sätt som vi inte
            vet och kan styra varför det utgör ett hot mot den naturliga balansen
            mellan växt- och djurliv.
          </p>
          <p xml:id="i-BiKQSY6eoxiWdeNM6hA7VS">
            När den borgerliga regeringen slopade handelsgödselskatten togs
            även skatten på kadmium bort. Kadmium är en mycket giftig tungmetall
            som bland annat kan orsaka hormonrubbningar, cancer, njurskador
            och benskörhet. Nya forskningsresultat har visat att kadmium är
            farligare än man tidigare trott, vilket resulterat i att det europeiska
            livsmedelsverket EFSA har sänkt de rekommenderade gränsvärdena
            med två tredjedelar. Kadmium finns i olika höga halter i handelsgödsel
            och tillförs således jorden vid gödsling. Gröda som odlas i jord
            med kadmium tar upp tungmetallen via rotsystemet varför människor
            får i sig kadmium främst genom maten. Skatten på kadmium resulterade
            i högre priser på gödsel med höga kadmiumhalter och därmed mindre
            spridning av denna typ av gödsel. I och med att denna skatt nu
            är borta finns en risk att mängden kadmium i svenska livsmedel
            kommer att öka.
          </p>
          <head xml:id="i-BicpCkMb5GRwUUR7yuBB7t" type="h2">
            4.8 Vänsterpartiets förslag
          </head>
          <list xml:id="i-615FptBZ7ggh1hwwMAszVJ" style="ul">
            <item xml:id="i-Fh5AxfMyyV38SUPUdjxpkq">
              Vi vill utreda en differentiering av bekämpningsmedelsskatten
              utifrån bekämpningsmedlens farlighet för miljö och hälsa.
            </item>
            <item xml:id="i-N1H3vWRhPESz7Lg3jhLpnA">
              Sverige bör inom EU vara pådrivande för ökade kontroller, utfasning
              av ämnen och för sänkta gränsvärden för hur mycket bekämpningsmedel
              som får användas inom jordbruket. Inom ramen för EU:s bekämpnings-medelsförordning
              bör Sverige ha som inriktning att inte godkänna nya bekämpningsmedel
              med hormonstörande ämnen, samt att där så är lämp-ligt ompröva
              redan godkända produkter.
            </item>
          </list>
          <p xml:id="i-MFbGKG3KpAu5CGR6pojuTE">
            Vad som ovan anges om kemikalier inom jordbruket bör riksdagen
            som sin mening ge regeringen till känna.
          </p>
          <head xml:id="i-BkasQhhZu9GtAKroU5fsGb" type="h2">
            4.9 Köttkonsumtion
          </head>
          <p xml:id="i-KvZNi2gNf48aHNZFANJzQY">
            Konsumtionen av animaliskt livsmedel ökar explosionsartat i världen.
            Enligt en forskningsrapport från SIK (Institutet för livsmedel
            och bioteknik) har köttkonsumtionen i Sverige ökat med 50 procent
            från 1990 till 2005. Främst äter vi mycket mer importerat kött
            och utvecklingen gör att växthusgasutsläppen och förlusten av
            biologisk mångfald ökar.
          </p>
          <p xml:id="i-TKf5UFkHMHMNFkxBuXi2wP">
            Köttindustrin står idag för drygt 18 procent av världens alla
            utsläpp av växthusgaser. Det är lika mycket som alla transporter
            runt om i världen. Ytterligare en aspekt som bör beaktas gällande
            köttkonsumtionen är åtgången på den begränsade jordbruksmark världen
            har att tillgå. 70 procent av jordens jordbruksmark går idag åt
            för att odla foder till köttdjur. För att frigöra ytor för betande
            köttdjur skövlas regnskog, vilket är förödande ur såväl miljö-,
            klimat- som rättvisesynpunkt. Summerat så går det åt 10 gånger
            så mycket resurser för att producera 1 kilo kött som till att
            producera 1 kilo vegetabilier med samma proteininnehåll.
          </p>
          <head xml:id="i-TWCrAgqirxeed9fz8hcQwG" type="h2">
            4.10 Vänsterpartiets förslag
          </head>
          <list xml:id="i-3xyryQ331YiStWTwqQkdpS" style="ul">
            <item xml:id="i-XwTppm3HSo7vemR1HHbevR">
              En utredning bör tillsättas om införande av ekonomiska styrmedel
              för att minska livsmedelskedjans, inklusive animalieproduktionens,
              påverkan på klimat och miljö. Vi vill införa ett nytt mål om en
              minskning av köttkonsumtionen med 25 procent till 2020 i Sverige
              och EU.
            </item>
            <item xml:id="i-Wx6KSheucpcxrsA4G82zhf">
              Konsumentens makt bör ökas genom bättre märkning av mat. Vi vill
              därför införa ursprungsmärkning av alla köttslag.
            </item>
            <item xml:id="i-5meTVaBZoooNFX2qd6aq3e">
              Naturbeteskött är bättre för den biologiska mångfalden och därför
              anser vi att branschen borde agera så att konsumenter ges möjlighet
              att se vilket kött som är naturbeteskött. För detta krävs bättre
              information i hela livsmedelskedjan, från jordbrukaren via affären
              och restaurangen till konsumenten.
            </item>
            <item xml:id="i-Q1QLjjGBxW3s9sdR8DipPm">
              Sverige bör agera i EU för ett slutdatum då kontraproduktiva
              subventioner som stöder kött- och mejeriindustrin ska vara utfasade.
            </item>
            <item xml:id="i-VaSrXK8XZ1YaXJgMLDATyM">
              En ökad andel vegetabilier i kosten är inte bara bra ur miljösynpunkt
              utan främjar även hälsan. Livsmedelsverket rekommenderar att det
              alltid ska finnas ett vegetariskt alternativ i skolan som alla
              elever får ta av. Vänsterpartiet föreslår därför att regeringen
              ska verka för att kommuner bör uppmuntra vegetarisk kost genom
              att alltid servera en vegetarisk rätt. Ett annat alternativ är
              att införa en vegetarisk dag i veckan. Detta minskar klimatbelastningen
              såväl som påverkan på ekosystem och den biologiska mångfalden.
              Se även vår motion om minskad köttkonsumtion.
            </item>
          </list>
          <head xml:id="i-UTWAQmjuoKfkb41M5y5BKN" type="h1">
            5 Hav och fiske
          </head>
          <head xml:id="i-WHqWGR46sMmQ6U7dT6xqkV" type="h2">
            5.1 Östersjön
          </head>
          <p xml:id="i-9SdhxCfhRtZLb8VaFrknJG">
            Havet påverkas av dess omgivning både landbaserade verksamheter
            och havsbaserade. För att komma tillrätta med de stora miljöproblem
            Östersjön står inför idag och hejda förlusten av arter i haven
            krävs därför ett integrerat nyttjande och skydd av havsmiljöerna.
            För att ta ett nödvändigt helhetsgrepp på havsmiljöpolitiken måste
            alla relevanta aktörer inkluderas. Åtgärder måste således ske
            inom alla berörda områden nationellt såväl som internationellt,
            i alla berörda sektorer från fiske till jordbruk. Så som havsmiljöarbetet
            bedrivs idag pekar det mesta mot ett oförändrat eller t.o.m. försämrat
            tillstånd om ett eller ett par decennier. Det är nödvändigt att
            utveckla nya verktyg för att samordna de skilda behoven för nyttjande
            och skydd och skapa tydlighet i ansvarsfrågorna. Detta krävs även
            för att undvika onödiga konflikter mellan olika näringar. Fisk
            och fiskefrågor kan t.ex. inte separeras från övriga havsmiljöfrågor.
          </p>
          <head xml:id="i-EjPUAi4HLWQAqc6z7rcBPq" type="h2">
            5.2 Övergödning
          </head>
          <p xml:id="i-86hCRfYtrqkGS1t6rA6hBu">
            Näringsämnen från jordbruk och avlopp övergöder haven, vilket
            resulterar i att mängden organiskt material (så som alger och
            växtplankton) ökar. Även trafikens och sjöfartens kväveutsläpp
            har en stor påverkan på övergödningen.
          </p>
          <p xml:id="i-Q9KSKTuKLDHSnwU5d6DCWq">
            Då överproduktion av organiskt material överstiger den normala
            konsumtionen räcker inte syret till för att bryta ned det organiska
            materialet. Resultatet blir syrebrist och slutligen döda bottnar.
            Övergödningen leder även till igenvuxna vikar och krympande vattenytor.
          </p>
          <head xml:id="i-MHVfb13cUPHB1Vbg2v3Q9n" type="h2">
            5.3 Vänsterpartiets förslag
          </head>
          <list xml:id="i-8FQAG3gxZNFzBqYvb2UJQ4" style="ul">
            <item xml:id="i-5Zw9MLTpqGpEL6QqGrbnxs">
              Inrätta odlingsfria zoner mot angränsade vattenmiljöer. Detta
              har så stor betydelse för den hotande vattenmiljön att det berättigar
              för införande av en lagstiftning gällande skyddszoner av odlingar
              nära vattnet.
            </item>
            <item xml:id="i-CLpR8rCQegJd6Hk4KVQDuC">
              Förutom de satsningar som måste göras för att stoppa utsläppen
              vid källan, bör satsningar göras på andra reningsmetoder. Odling
              av blåmusslor har visat sig vara mycket effektivt både ur ekologisk
              och ekonomisk synvinkel.
            </item>
            <item xml:id="i-XrrFfA629xKQevJWtn3uFr">
              Sverige bör agera för att EU:s gemensamma jordbrukspolitik reformeras
              till att främst gynna omställningen till ekologiska jordbruk och
              djurhållning (som säkras mot näringsläckage) samt att det införs
              ytterligare åtgärder för att minska näringsläckaget till havsmiljön.
            </item>
            <item xml:id="i-DYhxmE1x4w1X9FphppVRXu">
              Vad som ovan anförs om övergödning i Östersjön bör riksdagen
              som sin mening ge regeringen till känna.
            </item>
          </list>
          <head xml:id="i-C7wVR4C6WcmaYmPUfXWjSv" type="h2">
            5.4 Farliga ämnen
          </head>
          <p xml:id="i-WQ9NhACZPDo1sCGBn2bQfz">
            Farliga ämnen är antingen ämnen som inte finns naturligt eller
            ämnen som har en långt högre koncentration än vad som finns naturligt.
            Exempel på sådana är dioxiner, hexaklorbensen och PCB. Dessa ämnen
            bildas bland annat vid industriprocesser, vid förbränning av t.ex.
            sopor och kol samt kommer från deponier.
          </p>
          <p xml:id="i-TEkwtZzoCrwajm3vjfmq9J">
            Belastningen av de här ämnena har lyckligtvis minskat under de
            senaste 2030 åren men de utgör fortfarande ett stort hot mot Östersjön.
            Dessa ämnen kan finnas kvar i havsmiljön under mycket lång tid
            eftersom de ackumuleras i den marina näringsväven. Resultaten
            är bland annat försämrad fortplantningsförmåga, höjda halter av
            föroreningarna i matfisk samt sämre hälsostatus hos de marina
            arterna.
          </p>
          <p xml:id="i-NAnNUazYTTcbcX9iVrjLbV">
            För att komma tillrätta med dessa utsläpp krävs åtgärder vid
            källan och på andra sätt minskad spridning av dessa ämnen. I denna
            motion behandlas kemikalier i jordbruket. Andra förslag på hur
            mängden kemikalier kan minskas presenteras i vår motion om kemikalier.
          </p>
          <head xml:id="i-Wj8fykxXhURK3n9MALbxeu" type="h2">
            5.5 Fiske
          </head>
          <p xml:id="i-4ahESB6NxE1dYYnSnoVwXs">
            Då fiskarterna överfiskas rubbas havens känsliga ekosystem. I
            dag är så mycket som 88 procent av alla fiskarter inom EU hotade
            av överfiske. När vissa arter överfiskas rubbas balansen i havens
            ekosystem och kan utlösa oanade effekter och kedjereaktioner i
            näringskedjan. Ett problem är att de kvoter som fastställts av
            EU inte har baserats på forskarnas råd om tåliga fiskebestånd.
            Ytterligare ett problem är att storleken på fiskeflottan är långt
            större än vad bestånden tål. Utöver det tillkommer problemet med
            illegalt fiske. Effektivisering av fiskeflottan och fiskeredskapen
            möjliggör större fångster än vad som tidigare var möjligt. Subventioner
            av bränsle gör det även ekonomiskt möjligt att vara ute längre
            på haven. Det går till exempel åt 8 liter diesel för att fånga
            1 kilo havskräftor, vilket inte skulle vara möjligt utan subventionerna.
            Detta resulterar även i betydande klimatpåverkan från fiskeflottan.
          </p>
          <p xml:id="i-KkbPebBhFJW6JWJwjVwBpL">
            Bottentrålningen är ett stort hot mot känsliga och ofta relativt
            okända havsmiljöer och ekosystem. De flesta arter som lever i
            djuphaven har en långsam tillväxt- och reproduktionstakt, vilket
            gör att det tar mycket lång tid innan mängden fisk som tas upp
            kan ersättas. Extremt tunga redskap används som river upp skadliga
            stoftmoln och ödelägger livet på bottnarna. På Östersjöns bottnar
            finns i dag dumpade stridsmedel och på många områden finns gifter
            och kemikalier lagrade i bottensedimenten som kan frigöras vid
            bottentrålning.
          </p>
          <p xml:id="i-Rhxxz5jhas7f9fc3xpgStn">
            Bottentrålning medverkar även till att fosfor frigörs ur sedimenten
            och bidrar till Östersjöns övergödning. Ett förbud mot bottentrålning
            skulle medföra att mängden utkast av fisk (fisk som kastas överbord
            för att den inte är önskad) minskas. Data från Fiskeriverket visar
            på så mycket som 27 procent utkast av ungtorsk från bottentrålningsfiske
            jämfört med 3 procent från nätfiske efter torsk.
          </p>
          <p xml:id="i-CBJqkeASy3m57wDpXj9aFm">
            Fisk och skaldjur är nyttiga livsmedel och det är viktigt att
            dessa nyttjas på ett hållbart sätt. Vi menar att fiskeripolitiken
            behöver integreras i miljöpolitiken och fisken måste ses som en
            del av ekosystemen. En investering i livskraftiga bestånd är lönsam
            och till gagn för alla parter. Uppbyggnad av fiskvandringsvägar
            för att stimulera tillväxten av fiskarter behövs för att fisken
            som resurs, och därmed även möjligheten för fisketurism, ska värnas
            och upprätthållas på livskraftiga nivåer i våra vattendrag.
          </p>
          <p xml:id="i-J4iWNjCghn7FQA7syWTiwc">
            Vi vill värna fiskebestånden globalt, inte enbart på våra egna
            vatten. Idag möjliggör EU:s gemensamma fiskeripolitik utnyttjande
            av fattiga länders fiskebestånd. Detta rovfiske förstör inte bara
            havsmiljön utan även livsvillkoren för lokalbefolkningen som blir
            bestulen på såväl livsmedel som arbetstillfällen. Ungefär 40 procent
            av EU-flottans fångster beräknas komma från fiskevatten utanför
            EU.
          </p>
          <head xml:id="i-B3QQczWD3wyJjf6BGkwSyd" type="h2">
            5.6 Vänsterpartiets förslag
          </head>
          <list xml:id="i-WmZQguSjMBejQkgFRK5jRb" style="ul">
            <item xml:id="i-D7h7YSKocTa68671d91cfZ">
              Fiskekvoterna ska vara baserade på forskarnas rekommendationer
              och vara något som man förhandlar om med beaktande av all kunskap
              om miljöns tillstånd.
            </item>
            <item xml:id="i-UVywyPb3LmJacPwyQUoPyH">
              Inför fiskestopp på alla hotade arter och bestånd.
            </item>
            <item xml:id="i-Dz5ETnDHKuGmagru6A5WJr">
              Fiskeflottans kapacitet ska anpassas till bestånden.
            </item>
            <item xml:id="i-75UaEw3kVsFNWp2e7QEXQa">
              Sverige bör agera för att de fiskeavtal som EU tecknar med utvecklingsländer,
              vilka bidrar till rovdrift och förstör livsvillkoren för lokalbefolkningen,
              omedelbart stoppas. Nya avtal ska baseras på folkrättsliga principer
              och respekt för invånarna i avtalsländerna. EU:s framtida fiskeriavtal
              ska garantera att fisket i tredje lands vatten sker på verkliga
              överskottsresurser.
            </item>
            <item xml:id="i-PmQT812XrsfDC94vYdBvNM">
              Vi vill införa flera skyddade marina områden och fiskefria områden.
              Fredade fiskefria områden kan fungera som barnkammare för både
              kommersiella fiskarter och andra arter.
            </item>
          </list>
          <p xml:id="i-BaN1rMt5EyCcEjWjAehMWB">
            Vad som ovan anförs om fiske bör riksdagen som sin mening ge
            regeringen till känna.
          </p>
          <head xml:id="i-QURBUNbTed9NFXgyN8KBtG" type="h2">
            5.7 Havstransporter
          </head>
          <p xml:id="i-F9JjC29kYKkZHrYtfgcBev">
            Transporter på havet har många fördelar jämfört med transporter
            på land. Bränsleförbrukningen och utsläppen av växthusgaser är
            lägre, investeringar i vattenvägar är väldigt låga jämfört med
            vägar och järnvägar och trafiksäkerheten är hög. Däremot påverkar
            sjöfarten miljön negativt i och med de kemiska ämnen som läcker
            eller släpps ut, utsläpp från avlopp samt olycksrisker och oljeutsläpp.
            Hittills svaga miljökrav för sjöfarten har gjort att den är betydligt
            sämre miljöanpassad än vad den borde vara. Till exempel finns
            det inget krav på katalysator för att minska kväveutsläppen. Det
            finns idag väl beprövad katalysatorteknik som tar bort 90 procent
            av kväveutsläppen. EU har även beräknat att de stora fartygen
            är på väg att bli den största utsläppskällan av svaveloxid (försurning
            och hälsoproblem) och kväveoxider (övergödning och hälsoproblem)
            i EU.
          </p>
          <p xml:id="i-PAKk8EVxmVvKBwnvGsPX8C">
            Enligt EU:s energiskattedirektiv ska medlemsstaterna bevilja
            skattebefrielse för bränsle för fiskefartyg på gemenskapens vatten.
            Direktivet medger däremot en möjlighet att införa nationella undantag
            och variationer, men alla fiskenationer runt Östersjön har någon
            form av skattebefrielse för bränsle avsett för fiskefartyg. Dessa
            subventioner bidrar inte bara till utfiskningen av våra fiskebestånd
            utan även till växthuseffekten och föroreningar i Östersjön.
          </p>
          <p xml:id="i-XaZJMt6fFwhtbjehJuVaKW">
            Fritidsbåtar med tvåtaktsmotorer står för en del av de gifter
            som släpps ut i Östersjön. Alkylatbensin minskar utsläppen av
            det farliga kolvätet PAH med 8090 procent och kväveoxider med
            30 60 procent. Alkylatbensin används idag endast i liten utsträckning,
            vilket i princip beror på två orsaker. För det första finns alkylatbensin
            på pump endast lättillgängligt i vissa delar av landet, framförallt
            i Stockholms skärgård. I övriga landet är konsumenterna hänvisade
            till inköp av bränslet i dunkar till ett mycket högre pris. För
            det andra är efterfrågan mycket svag i de områden där den är lättillgänglig.
            De flesta båtägare känner inte till alkylatbensinens stora förtjänster.
          </p>
          <p xml:id="i-DxbcfpcPPBEh6r7ittQd16">
            Det är viktigt att påverka konsumenters attityd och Sjöfartsverket
            arbetar med en informationsstrategi för att åtgärda detta. Men
            vi ser att det även finns ett behov av att använda ekonomiska
            styrmedel för att öka användningen av alkylatbensin.
          </p>
          <p xml:id="i-Uhsxg5vsaKqsjUku2gFHMi">
            I dag finns det ca 200 000 tvåtaktsmotorer i bruk. De stora utsläppen
            påverkar livet i haven. Stora mängder giftiga kolväten går därmed
            direkt ut i vattnet. Full gas med en tvåtaktsmotor på 70 hk i
            25 timmar innebär att 300 liter bensin hällts ut i havet. Kör
            du ett dygn med 7080 hk tvåtaktsmotor spyr den ut ett badkar med
            oanvänd bensin.
          </p>
          <head xml:id="i-3voHD7L3WZbn7Nha6Yb1TJ" type="h2">
            5.8 Vänsterpartiets förslag
          </head>
          <list xml:id="i-4C3drL3c7BuEHskpD6EP31" style="ul">
            <item xml:id="i-YRt6XNRPtss9UhEiMG6hwh">
              Sverige bör aktivt driva en kraftig höjning av sanktionerna för
              oljeutsläpp.
            </item>
            <item xml:id="i-8pqo4DX7ZxY5aqUcffrVze">
              Vi vill införa ett krav på att alla fartyg som trafikerar EU:s
              vatten ska ha katalysator.
            </item>
            <item xml:id="i-6jthUJd3n3yBkQormdmu9J">
              Fokus för utvecklingen av fartyg ska ligga på skrov, propellrar
              och motorer som är miljöanpassade.
            </item>
            <item xml:id="i-XTvi7YU1Mv2A2Eib8Dwrga">
              Sverige bör agera aktivt för att EU ska ändra energiskattedirektivet
              så att bränslesubventionerna avvecklas.
            </item>
          </list>
          <p xml:id="i-eWyiaVpCxvrLXnqrkoEx5">
            Vad som ovan anförs om sjöfartens miljöpåverkan bör riksdagen
            som sin mening ge regeringen till känna.
          </p>
          <head xml:id="i-ftd9VFn83mR5oVnefKu3a" type="h2">
            5.9 Strandskydd
          </head>
          <p xml:id="i-ArvbyD6hcKe8jXfbVwZwkF">
            Strandzonerna är av mycket stor betydelse för den biologis­ka
            mångfalden. Många av våra fiskarter är helt beroende av den skyddade
            och näringsrika miljön vid stranden. Strän­derna är även hållplatser
            för flyttfåglar där de kan fylla sina nödvändiga energireserver.
            Nästan en tredjedel av Sveri­ges hotade eller missgynnade arter
            är knutna till strand- el­ler vattenmiljöer. En restriktiv inställning
            till att bygga vid vatten har även fått ökad bety­delse för att
            minska negativa effekter av klimatförändring­arna i form av översvämningar,
            ras och erosion.
          </p>
          <head xml:id="i-HgA69ujoFEo4ZEJihmDaQz" type="h2">
            5.10 Vänsterpartiets förslag
          </head>
          <list xml:id="i-Be42eRQqeKZHdnE3nnymkv" style="ul">
            <item xml:id="i-93NaTJ2zzWMiAgW2ELegda">
              Vi vill ha ett differentierat strandskydd som stärks i exploaterade
              områden och lättas i oexploaterade områden.
            </item>
            <item xml:id="i-8D4zd5L8PHdYhgca8B97MG">
              Det behövs högre krav på beslutsunderlag när områden för landsbygdsutveckling
              ska inrättas. En kartläggning av kommunens områden måste redovisa
              natur­värden och friluftsaspekter och innehålla kartmaterial som
              gör det möjligt att bedöma tillgången på olika strandmiljöer.
            </item>
          </list>
          <p xml:id="i-LZRMmzijsSNWyTW6Grj24Z">
            Vad som ovan anförs om strandskydd bör riksdagen som sin mening
            ge regeringen till känna.
          </p>
          <head xml:id="i-6eiM5x2rYU4sNnRaacJQmP" type="h1">
            6 Skog
          </head>
          <p xml:id="i-9bU3unehcjfHAhvKQbV9S9">
            Sverige består till ungefär två tredjedelar av skog. På ca 95
            procent av dessa marker bedrivs skogsbruk. Skogen betyder mycket
            för Sveriges välfärd. Skogen betyder även mycket i form av produktion
            av biobränsle som kan ersätta fossila bränslen och bidra till
            att motverka klimatförändringarna. När skogen växer binds koldioxid,
            när uttaget ökar frigörs koldioxid. Utveckling och satsning på
            skogsbruket är en viktig del i en grön och hållbar omställning.
          </p>
          <p xml:id="i-MF81B6H8aob1mXjMiT48ML">
            Dagens skogsbruk behöver dock förändras och förnyas. Samtidigt
            som efterfrågan på råvaran ökar lever en stor mängd växt- och
            djurarter i våra skogar under hot. På rödlistan i Sverige klassas
            för tillfället nästan 2 000 arter som missgynnade eller hotade.
            Vid uttag av biomassa måste ansvarstagande för skogens biologiska
            mångfald tas. Det är mycket viktigt att skogsvårds-lagens jämställda
            produktionsmål och miljömål balanseras.
          </p>
          <p xml:id="i-BfZLxJZUQ48G75HuDGgApF">
            Miljökvalitetsmålet Levande skogar innebär att skogens och skogsmarkens
            värde för biologisk produktion ska skyddas samtidigt som den biologiska
            mångfalden bevaras samt kulturmiljövärden och sociala värden värnas.
            Dessvärre bedöms inte målet nås till 2020. Miljömålsrådet menade
            därför i den senaste utvärderingen (2009) att det brådskar med
            att vidta nödvändiga åtgärer om målet ska vara möjligt att nå
            på längre sikt. Mängden död ved, gammal skog och äldre lövrik
            skog har ökat, men samtidigt fortsätter biologiskt och kulturellt
            värdefulla miljöer att utarmas. Fortfarande avverkas värdefull
            skog i Sverige. Under perioden 20042008 avverkades 12 600 ha oskyddade
            värdekärnor, vilket motsvarade en femtedel av de värdekärnor som
            erhållit skydd under perioden. Förändringen av det brukade produktions-landskapet
            fortsätter genom den tilltagande intensifieringen med nya brukningsmetoder.
          </p>
          <p xml:id="i-8kr2EoN1PyPudbGMjTYsxN">
            År 2008 föreslog Miljömålsrådet ett nytt delmål om en total skyddsnivå
            på 2,6 miljoner ha fördelat på 6,7 procent formellt skyddad och
            4,2 procent frivilligt. Kostnaden för inköp av skog för att nå
            målet ligger i intervallet 1822,5 miljarder kronor. På 10 års
            sikt skulle kostnaderna således bli 1,82,2 miljarder kronor per
            år. På 15 år skulle kostnaderna bli 1,21,5 miljarder kronor årligen.
            För att nå målet på 20 års sikt skulle kostnaderna bli 0,91,1
            miljarder årligen. En långsammare måluppfyllelse riskerar att
            leda till att värdekärnor hotas av avverkning.
          </p>
          <p xml:id="i-YXHpCQNPjabWFW9rtxbzMw">
            Det är mycket angeläget att göra en genomgång av läget för den
            biologiska mångfalden utanför skyddade områden. Både skogsbruket
            och förvaltningen av områden med formellt skydd behöver ta större
            miljöhänsyn. Ytterligare ett problem är efterlevnaden av skogsvårdslagen.
            Skogsstyrelsens inventering från 2006 visar att ungefär en fjärdedel
            av alla avverkningar inte lever upp till lagens krav. För privata
            skogsägare låg andelen underkända avverkningar på hela 32 procent.
          </p>
          <head xml:id="i-DvFj57LNaMeC5j6M3qSztS" type="h2">
            6.1 Internationellt
          </head>
          <p xml:id="i-SewEzmSWvsDPTQGtuQQC6m">
            Ett viktigt hot mot den biologiska mångfalden världen över är
            exploatering av skog. Illegala skogsavverkningar i fattigare länder
            är ett enormt stort problem. Avskogning i utvecklingsländer initierad
            genom mänsklig aktivitet motsvarar dessutom ungefär 20 procent
            av de globala växthusgasutsläppen. EU:s omfattande import av illegalt
            avverkade skogsprodukter från tredje världen leder till skövlad
            regnskog, utarmad biologisk mångfald och allvarliga kränkningar
            av de mänskliga rättigheterna. Detta drabbar fattiga människor
            och i synnerhet kvinnor hårt.
          </p>
          <head xml:id="i-WGodzhEEYMHWA47b2UHeNZ" type="h2">
            6.2 Vänsterpartiets förslag
          </head>
          <list xml:id="i-78K8pNPTibsTwsTTK2NX8j" style="ul">
            <item xml:id="i-Hvok2UZGedVjd5pA2AmJeG">
              Mer skog behöver skyddas.
            </item>
            <item xml:id="i-M4BKbmTExu8KYDo7p6pa6L">
              Inga skogar med höga naturvärden ska avverkas.
            </item>
            <item xml:id="i-Ek1Hxk8rDE5o6oRDSBYBbx">
              Förändra skogsvårdslagstiftningen och inför hyggesfritt skogsbruk
              som ett alternativt skogsbruk.
            </item>
            <item xml:id="i-8FVqbHiWWDsp5ZoU2tKVih">
              Se över möjligheten att införa en naturvårdsavgift för avverkning
              av skog. Avgiften bör kopplas till virkesuttag och kommer således
              att vara proportionell mot den årliga avverkningen i Sverige och
              direkt kopplad till den miljöbelastning på naturmiljön som skogsbruk
              utgör. Intäkterna från naturvårdsavgiften bör öronmärkas för formellt
              skogsskydd, markinlösen och intrångsersättningar.
            </item>
            <item xml:id="i-U5hLUbQ2dc5iGvUV4TNMZs">
              Stärk miljöhänsynen i produktionsskog.
            </item>
            <item xml:id="i-3u5Uw9A9vwcDgjyg4pd1uR">
              Inför sanktioner mot överträdelse av skogsvårdslagen.
            </item>
            <item xml:id="i-VG9MrwRGdSawjcD59gHWFB">
              Inför en bindande lagstiftning och ett regelverk som stoppar
              importen av illegalt avverkad skog inom Sverige och EU.
            </item>
            <item xml:id="i-JuGVCHjhDX9VfSki9Ux3tF">
              Vi behöver en nationell strategi för bioenergi för att klara
              en ökad produktion utan att minska den biologiska mångfalden.
            </item>
            <item xml:id="i-Xchy6SCpJD7bpFkNT9JPBv">
              Staten måste bedriva ett aktivt förvaltarskap över sina skogsområden.
              Det statliga ägandet av skogsområden bör samlas i ett bolag. Det
              nya skogsbolaget bör inte ha avkastning som främsta mål, utan
              en hållbar användning av skogens resurser. Parallellt med det
              bör bolaget åläggas att avsätta större arealer till skyddade naturområden.
            </item>
          </list>
          <p xml:id="i-6RXJp3Z5FYjeuPuHXRAMkF">
            Vad som ovan anförs om åtgärder i skogen bör riksdagen som sin
            mening ge regeringen till känna.
          </p>
          <head xml:id="i-gG61Kp7Ac363dGW5dUQTC" type="h1">
            7 Rovdjur
          </head>
          <p xml:id="i-4NH4MeQ1X5rnodzrMMRwZb">
            Rovdjuren utgör en viktig faktor då de som toppredatorer står
            överst i näringssystemet och således har en mycket viktig roll
            i ekosystemet. Forskning visar dessutom att rovdjurens betydelse
            för biologisk mångfald är långt viktigare än vad man tidigare
            bedömt vara fallet. Utdöendet av en enda toppredator kan få ett
            helt ekosystem att kollapsa, speciellt om artrikedomen är låg.
            Bristen på rovdjur kan göra att växtätare som hjort och älg ökar
            i antal, med följden att växtarter betas ner och försvinner. Då
            minskar den energiproduktion som utgör basen för hela ekosystemet,
            vilket i sin tur utlöser en kaskad av effekter uppåt i näringskedjan.
            Om balansen mellan betesdjur och rovdjur rubbas och antalet betesdjur
            ökar leder detta till negativa effekter för den biologiska mångfalden.
            Ett resultat av en sådan obalans är t.ex. en låg nivå på föryngringen
            av lövträd samt problem med betningsskador inom skogsbruket.
          </p>
          <p xml:id="i-CQPKE2fBVaetst4x6pZ57n">
            De stora rovdjuren har varit hårt utsatta av jakt under åren
            och till slut ansågs det bara finnas en spillra kvar av dem. I
            dag ser dock utvecklingen för björnstammen positiv ut då arten
            nått gynnsam bevarandestatus både i alpin och boreal region. Detsamma
            gäller för kungsörnen. Dessvärre ser det mörkare ut för varg,
            järv och lo. För lodjuren har målet om en miniminivå på 300 föryngringar
            inte uppnåtts. Varg och järv har en lång väg kvar för att nå en
            gynnsam bevarandestatus. Vargstammen lider även av svåra inavelsproblem
            i och med att alla vargar i Skandinavien härstammar från ynka
            tre individer. Det är en missuppfattning att vargens tillväxttakt
            varit hög och explosionsartad. Faktum är att tillväxten har halverats
            under 2000-talet och framtidsprognosen är osäker i och med inavelsproblemen
            och osäkerhet om resultaten av den naturliga invandringen.
          </p>
          <p xml:id="i-Eva1syGs9NiFeDaTcSkhz4">
            Rovdjurspolitiken är således en komplicerad fråga. Djuren rör
            sig över stora områden varför det behövs en nationell översyn
            över nationens rovdjursförvaltning. Det har visat sig att en central
            förvaltning av dessa arter är bäst fungerande eftersom de lever
            i glesa populationer, spridda över stora områden och även är förknippade
            med ekonomiska och sociala konflikter.
          </p>
          <p xml:id="i-61H62fDbmq3BCT93g8qDdo">
            Dock är en majoritet av svenska folket, inklusive de boende i
            rovdjurstäta områden, överväldigande positiva till rovdjur samt
            rovdjursförvaltningen. Samtidigt visar forskningen att det på
            rovdjurstäta orter finns betydande minoriteter som är kritiska
            till rovdjurspolitiken. I medierna framkommer också ofta ett stort
            missnöje. Helt klart finns det betydande åsiktsskillnader om rovdjurspolitiken
            mellan olika samhällsgrupper. Problemen med samexistensen mellan
            vissa grupper och rovdjuren är således en fråga som måste tas
            på största allvar. I dag finns det en utbredd tendens att ta lagen
            i egna händer, vilket har resulterat i att så mycket som 50 procent
            av alla vargar som dör, dör av illegal jakt. Polisen har stora
            svårigheter med att reda upp brotten då de är svåra att utreda
            och man har mycket begränsat med bevismaterial.
          </p>
          <p xml:id="i-78SXjnaZ68tkEExifFcsxR">
            En av anledningarna till detta (enligt Brottsförebyggande rådet
            [Brå]) är att jägare, renägare och lantbrukare anser att statsmakterna
            inte tar ett tillräckligt ansvar för rovdjurspolitikens negativa
            sidor och att besluten tas långt från de platser där problemen
            sedan uppstår. Detta är ett av grundproblemen för den omfattande
            illegala jakten på rovdjur och den tysta acceptansen för jaktbrott
            i rovdjurstäta områden. Brå anger att det krävs en dialog om rovdjurspolitiken
            för att acceptansen inom dessa grupper ska kunna öka. Vänsterpartiet
            instämmer i att det krävs en förbättrad dialog för att acceptansen
            för rovdjurspolitik ska öka.
          </p>
          <head xml:id="i-AWJWkVqwHhW5EqXGRbLCHn" type="h2">
            7.1 Vänsterpartiets förslag
          </head>
          <list xml:id="i-JzT568LGXC1s2MpPhgfesj" style="ul">
            <item xml:id="i-6rGzHr6sCzergdbWPm6uF8">
              Ingen licensjakt på hotade arter.
            </item>
            <item xml:id="i-LgtUyUBC9qUohJwTDLduQA">
              Rovdjursförvaltningen ska baseras på vetenskapliga belägg och
              djurens naturliga förutsättningar.
            </item>
            <item xml:id="i-WRyzaDVtRcLH6XYYBq2Qt8">
              Ökade satsningar på förebyggande åtgärder som t.ex. rovdjursstängsel
              och information.
            </item>
            <item xml:id="i-HvnvrtEp7cpw1JRiSoE5D5">
              Naturlig invandring av varg bör underlättas, men flyttning/inplantering
              ska enbart ses som ett andra alternativ utifall den naturliga
              invandringen inte lyckas.
            </item>
            <item xml:id="i-TYfq7zbb41n7URFWdm1bvx">
              Miniminivån på 300 föryngringar av lo bör kvarstå och ej sänkas
              till 250 stycken.
            </item>
            <item xml:id="i-HfUahN6p5uXink7zThDZx9">
              Rovdjursförvaltningen är en nationell angelägenhet och ska därmed
              beslutas på nationell nivå.
            </item>
            <item xml:id="i-DaDx3ywLdF9tdNZH7sgZjK">
              Fällfångst ska förbjudas.
            </item>
          </list>
          <p xml:id="i-M1mUMcMKCuQNboRn9ign5i">
            Vad som ovan anförs om vikten av en hållbar rovdjursförvaltning
            bör riksdagen som sin mening ge regeringen till känna.
          </p>
        </div>
        <div xml:id="i-M3SsQNonFNuqAgSp9hxZrZ" type="motSignatures">
          <list xml:id="i-AjtoWKA4pFs4mfkyFrWsVX">
            <item xml:id="i-Qph5dRYzMBaz8NpXcnmYXu" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-91d8Arrirew4zjDYyf6rjn" who="i-5CH7vHLGXLfDB5Tn7xx95V">
              Siv Holma (V)
            </item>
            <item xml:id="i-7DNtB4SBLqd6Uzr3k7g9uW" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-LpSzVMQgD7MxhP3mwYARJT" who="i-FAhoYDeAxVXRZmnF5LnHgv">
              Kent Persson (V)
            </item>
            <item xml:id="i-9NL363U2AZWgceWSnsaGjv" who="i-PPZKpwNr5kqkWArvESGC5X">
              Jonas Sjöstedt (V)
            </item>
            <item xml:id="i-E8JiGHgUyb68HUKDyb1ugT" who="i-Beux79YM43dDCxrVuBqfWw">
              Torbjörn Björlund (V)
            </item>
          </list>
        </div>
      </div>
    </body>
  </text>
</TEI>
