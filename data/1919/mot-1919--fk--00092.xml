<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1919--fk--00092">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1919/mot_1919__fk__92/mot_1919__fk__92-001.pdf"/>
      <div xml:id="i-MGVbHecezohGGaLofuPtv7" type="motHeader">
        <div xml:id="i-4Ke21WtCH8RejLu3qSaoBh" type="motTitle"/>
        <div xml:id="i-VC2YayN3vY3biNpiaLQwDK" type="motSubmissionInfo"/>
      </div>
      <div xml:id="i-89BxrmJSQiyxXtPUMCnACA" type="motBody">
        <div xml:id="i-S5Nv85Dcj9mmTL96R5GXkV">
          <p xml:id="i-C5EAacJRAyUwiRDTesXn48">
            Motioner 1 Första kammaren, Nr 92. 13
          </p>
          <p xml:id="i-VJFykMt4kPpNsEdVrwdnvU">
            Nr 92.
          </p>
          <p xml:id="i-EqnBhkrTbrPmy3FZcrHBad">
            Av herrar Lagerkvist och Asplund, om anslag för påbörjande av
            tvärbanan Jörn— Gubblijaure.
          </p>
          <p xml:id="i-LaRucpYns6zUvCcQVr1brG">
            I den kungliga propositionen beträffande utgifter för kapitalökning
            har chefen för civildepartementet i likhet med järnvägsstyrelsen
            ej be- gärt något anslag för år 1920 för inlandsbanans fortsatta
            byggande och därjämte vidtagit högst betydande reduceringar i
            de anslagskrav, som järnvägsstyrelsen trots stor sparsamhet ansett
            sig böra framföra, och på grund härav begäres icke något anslag
            för de norrländska järnvä- garna för år 1920. Tillfölje härav
            framföres också i en av norrlänningar undertecknad motion ett
            yrkande, att riksdagen måtte bevilja medel för fortsatt ban- bygge
            i Norrland. Aven vid ett bifall till denna motion, som nöjer sig
            med ett belopp betydligt under det en gång för år 1920 beräknade,
            kommer den en gång för dessa banor uppgjorda byggnadsplanen att
            högst väsentligt ändras, och tidpunkten för det slutliga färdigbyggandet
            att framskjutas i betydande grad. Detta torde vara ofrånkomligt
            tillfölje statsfinansernas läge, men även civilministern synes
            först efter åtskillig tvekan ha sett sig nöd- sakad att avstå
            från att i någon mån råda bot däremot genom att begära anslag
            av årets riksdag. Denna förskjutning i byggnadstiden drabbar 1
            största mån trakterna omkring BSkellefteåälvens källsjöar, och
            man må icke förtänka sockne- männen därstädes, att de med bekymmer
            se den utveckling järnvägs- frågorna tagit. Inlandsbanan fördröjes,
            och detta är största bekymret, men även den i samband därmed stående
            tvärbanan Jörn—Gubblijaure kommer att avsevärt fördröjas. Under
            sådana förhållanden har den tanken framförts att söka någon
          </p>
          <pb facs="riksdagen-motions-pdf/data/1919/mot_1919__fk__92/mot_1919__fk__92-002.pdf"/>
          <p xml:id="i-CxRtqYR7zWpiHyEz6KhZGc">
            -
          </p>
          <p xml:id="i-83Snp2LJvTRXq8tf9D4rYA">
            14 Motioner i Första kammaren, Nr 92. ersättning för detta försenande
            och inom rimlig tid sätta åtminstone en del av dessa trakter i
            förbindelse med det övriga statsbanenätet och detta skulle uppnås
            genom att byggande av tvärbanan Jörn—Gubblijaure nu påbörjas.
            Byggnadsplanen upptager år 1921 såsom begynnelseår för denna bana,
            men för att något resultat skulle kunna uppnås i ovan an- tydd
            riktning, bör den påbörjas redan 1920. Vid en omprövning av detta
            förslag bör då också en undersökning vidtagas, huruvida några
            allmänna intressen av betydande art äro för- bundna med ett tidigare
            byggande av tvärbana och med några ord skall därför beröras vad
            som i detta sammanhang kan anföras. De stundande åren torde av
            allt att döma komma att kännetecknas av en stark efterfrågan på
            järn och trä, varjämte allt fortfarande högsta vikt kommer att
            läggas vid ett fortsatt tillgodogörande av vårt lands möjligheter
            till självförsörjning och frigörande från beroende av utlandet.
            Framdragandet av tvärbanan Jörn—Gubblijaure kommer förvisso att
            underlätta strävandena att möta denna efterfrågan på bästa sätt,
            enär banan framgår på vattendelaren mellan Skellefteå och Byske
            älvar, vilka trakters rika tillgångar på skogsprodukter ej förr
            ha kunnat tillgodo- göras på grund av dåliga kommunikationer.
            Särskilt är detta förhål- landet med slipersskog i stor utsträckning
            och ofantliga massor kolved:. Staten har här stora intressen att
            bevaka, enär cirka 70 procent av all skogsmark inom banans trafikområde
            tillhör staten. Redan nu är Jörns socken den största kolleverantören
            efter norra stambanan, vadan vid kolning vant och intresserat
            folk redan är för handen. Betydelsen av god tillgång på träkol
            inom rimliga avstånd från i Norrbotten redan be- fintliga och
            planerade järnverk ligger så i öppen dag, att något vidare ordande
            därom ej är behövligt. Vad sedan odlingsmöjligheterna beträffar,
            så torde utan överdrift kunna sägas, att få orter av vårt land
            besitta motsvarande utvecklings- möjligheter, detta särskilt med
            tanke på Arvidsjaurs socken. Enbart inom denna socken finnes enligt
            beräkning 28,300 hektar odlingsbar jord, varav bortåt hälften
            av synnerligen godartad beskaffenhet. Här ligger ock Lapplands
            största jordbrukssamhälle vid Glommersträsk. Rentabilitetsberäkningarna
            för banan visa siffror fullt i jämhöjd med andra banor och böra
            väl stå sig och även förbättras i den mån till- godogörande vidtager
            av de ej långt från bansträckningen befintliga vattenfallen, till
            stor del i statens ägo. När en gång inlandsleden skall med kraft
            färdigbyggas, måste det auses vara av stort värde, att en i det
            hela gen tillförselväg från hamn finnes, varigenom kostnaderna
            säkerligen kunna nedbringas och banans
          </p>
          <pb facs="riksdagen-motions-pdf/data/1919/mot_1919__fk__92/mot_1919__fk__92-003.pdf"/>
          <p xml:id="i-GJvkPgjqFmyYB19GRrNn3X">
            Motioner i Första kammaren, Nr 92. 15
          </p>
          <p xml:id="i-5gNjnYauKFVGbqT7cDg6yT">
            snara färdigbyggande underlättas, vadan även ur den synpunkten
            banäns tillkomst kan väl motiveras. Vad slutligen byggnadskostnaderna
            beträffar, så äro de visserligen orimligt höga, men då det här
            ej behöver ifrågakomma några brobygg- nader av någon nämnvärd
            betydelse och terrängförhållandena äro ovan- ligt gynnsamma, borde
            den saken ej vara avgörande för en början till arbetet nu snarast
            möjligt. Kommer så härtill att räls ju finnes inköpt i rätt betydande
            omfattning. Då det av det anförda torde framgå, att ett ej oväsentligt
            allmänt intresse tillgodoses av nu berörda banas snara tillkomst
            och rättvisa och billighet kräva, att ett tillgodoseende av så
            vitt möjligt alla fjäll- socknars behov av järnvägsförbindelser
            inom rimlig tid vidtager, får jag hemställa, att riksdagen måtte
            för påbörjande av tvärbanan Jörn—Gubblijaure för år 1920 bevilja
            ett anslag av 500,000 kronor.
          </p>
          <p xml:id="i-4BeLjsKLVQe6u7MVQALUcM" type="date">
            Stockholm den 20 januari 1919.
          </p>
          <div xml:id="i-B8nE5biE6ECm29zWVoTUbU" type="signatureBlock">
            <list xml:id="i-5iSWRYcNEZeFJMRLtYKQQa">
              <item xml:id="i-BBdT2gp7qe4NpsYepPpfJj" who="i-JnoQV1mq4W1rwzdr2DJf3J" type="signature">
                Emil Lagerkvist
              </item>
              <item xml:id="i-QPcU1qiJZktAzYrnkoYsZU" who="i-GWCWCEFyM4JFjgRacrhwXe" type="signature">
                C. I. Asplund
              </item>
            </list>
          </div>
        </div>
      </div>
    </body>
  </text>
</TEI>
