<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1937/mot_1937__fk__108/mot_1937__fk__108-001.pdf"/>
      <div type="motHeader" xml:id="i-DFoUhUTU5Fg96dB3m3DNEW">
        <div type="motTitle" xml:id="i-WRzcYFkLt7wSpR4cf2NdyD"/>
        <div type="motSubmissionInfo" xml:id="i-BE5sityRxWZ6Q2aNxZ7tHi"/>
      </div>
      <div type="motBody" xml:id="i-9ZEvMRaPWBf8QVyqwH4CeP">
        <div xml:id="i-LrcUaSAdpW1KfpTKrU3Nqt">
          <p xml:id="i-84bzTTgmepCNus8z71zTUe">
            Motioner i Första kammaren, Nr 108. 3
          </p>
          <p xml:id="i-WRTvjB6kU7PkYQywjCvuvv">
            Nr 108. Av herr Domö m. fl., angående åtgärder för arbetslöshetens
            bekämpande.
          </p>
          <p xml:id="i-7FJWJK2dJy6Uo53up1F6H6">
            Under den nuvarande högkonjunkturen har arbetslösheten givetvis
            undan för undan kunnat drivas tillbaka. Enligt Sociala Meddelandens
            sista föreliggande siffror uppgick antalet arbetslösa i slutet
            av oktober 1936 till 24,712, vilket inne- bär en minskning med
            ungefär hälften sedan motsvarande tid år 1935. I än större utsträckning
            än för ett år sedan har arbetslösheten framträtt som ett lokalt
            pro- blem. I det närmaste en tredjedel av de registrerade arbetslösa
            hänför sig till de sg. k. utsatta områdena, d. v. s. Bohuslän,
            Blekinge och Västernorrlands län. I slutet av oktober i fjol voro
            i Bohuslän som arbetslösa anmälda 2,617 (hjälpta 1,881), i Blekinge
            1,166 (hjälpta 620) och i Västernorrlands län 3,477 (hjälpta 2,244).
            Under det att medelprocenttalet anmälda arbetslösa för landet
            i dess helhet utgör 0.4, är samma procenttal för Bohuslän och
            Västernorrlands län 1.2 och för Blekinge 0.8. Likväl har arbetslösheten
            även i de utsatta områdena under ett år nedgått liksom i landet
            i övrigt med ungefär hälften. Utvecklingen på arbetsmarknaden
            under högkonjunkturen tecknas ej enbart av ovannämnda siffror.
            På grund av arbetskraftens otillräckliga rörlighet och bristen
            i vissa fack på yrkesutbildad arbetskraft ha i åtskilliga näringsgrenar
            svårigheter uppstått att i önsklig utsträckning erhålla arbetshjälp.
            Jordbrukets svårigheter i detta hänseende kommo under hela fjolåret
            till uttryck i arbets- förmedlingarnas rapporter, och enahanda
            har gällt om en del industrier, särskilt då den mekaniska industrien.
            Situationen är sålunda den, att överskottet av arbetskraft, sådant
            detta framgår av arbetslöshetssiffrorna, ej uteslutit ett underskott
            av arbetskraft på vissa orter eller i vissa näringsgrenar. Till
            det till- fredsställande i utvecklingen hör, att ungdomsarbetslöshet
            numera torde före- komma i någon större utsträckning blott i de
            utsatta områdena. Statens uppgifter ifråga om åtgärder till arbetslöshetens
            bekämpande böra sålunda nu företrädesvis koncentrera sig dels
            till att sanera de områden, där massarbetslöshet ännu fortfar,
            dels till att konsolidera den statsfinansiella ställ- ningen och
            vidtaga andra lämpliga förberedande åtgärder för att effektivt
            kunna möta en ny kris; som en tredje huvudpunkt skulle vi även
            vilja uppställa an- gelägenheten att staten icke genom igångsättande
            eller fortsättandet av stora offentliga arbeten skärper den nuvarande
            högkonjunkturen. När vi här nedan uteslutande vilja behandla frågan
            om de utsatta områdena, vilja vi uttrycka vår glädje över den
            väsentliga förbättringen av läget i Bohuslän tack vare främst
            stenexportens stegring men sannolikt även tack vare de för Bohuslän
            öppnade yrkesskolorna. Även i Blekinge är situationen nu betydligt
            ljusare än för något år sedan. De största svårigheterna erbjuder
            just nu Västernorrlandsproblemet och den i detta län till några
            få kommuner koncentrerade arbetslösheten. Väs-
          </p>
          <pb facs="riksdagen-motions-pdf/data/1937/mot_1937__fk__108/mot_1937__fk__108-002.pdf"/>
          <p xml:id="i-EhwVM1CAJ17ENM2tgi8Q8J">
            4 Motioner i Första kammaren, Nr 108.
          </p>
          <p xml:id="i-JHFvyYj2rSGkqpxpHS1KCy">
            ternorrlandsproblemet förtjänar den största uppmärksamhet med
            hänsyn därtill, att begränsningen av eller den otillräckliga tillgången
            till råvaror omöjliggöra ut- byggnad av sågverksindustrien, vartill
            kommer att denna måst rationaliseras för att hålla jämna steg
            i konkurrenskraft med andra länder, särskilt då med dem som arbeta
            med låga produktions- och lönekostnader. Läget i de hemsökta kommunerna
            är trots skattelindring synnerligen svårartat; beaktas får även
            den utomordentligt höga landstingsskatten i länet. Med fog torde
            man kunna göra den anmärkningen mot vissa av de av den förutvarande
            socia!ldemokratiska regeringen vidtagna hjälpåtgärderna, att de
            i alltför stor utsträckning blott avhjälpt svårigheterna för stunden;
            dock har Kungl. Maj:t i årets trontal utlovat en proposition med
            förslag till fortsatta åt- gärder till förmån för de utsatta områdena.
            Vi vilja i detta sammanhang även bringa i erinran, att den konferens
            med näringsidkare i Västernorrlands län rörande arbetslösheten,
            som socialminister Möller i december 1935 enligt ut- talande i
            pressen planerade, anmärkningsvärt nog, ännu ej kommit till stånd.
            Situationen i de utsatta områdena, enkannerligen Västernorrlands
            län, är sådan att en enhetlig lösning ej gives. Vad som här erfordras
            är ett antal olika hjälpformer att åtminstone äga i beredskap
            för att avhjälpa svårigheter för olika orter, för olika åldrar
            och för olika yrkesgrupper. Vid fjolårets riksdag väckte högerpartiet
            en motion med sikt uteslutande på de utsatta områdena och då i
            främsta rummet på Bohuslänsproblemet. Några av våra förslag, som
            senare även framställdes i propositioner — höjning av ex- portkreditgarantien,
            hjälp till egnahemslånetagare, uppmuntrande av träd- gårdsodling
            — föranledde positiva beslut; till övriga delar av motionen tog
            riksdagen på så sätt ställning, att dess förslag liksom uppslag,
            framlagda från annat håll, i statsutskottets utlåtande nr 157
            rekommenderades till Kungl. Maj:ts närmare övervägande och eventuella
            genomförande, utan att riksdagen dock ansåg särskild medelsanvisning
            för ändamålet nödvändig. Med fullföljande av denna aktion vill
            högerpartiet åter framlägga några förslag angående arbets- lösheten
            i de utsatta områdena därvid handlande i medvetande om att läget
            för människorna på en del orter är så svårartat, att varje parti
            måste känna sig för- pliktat att bidraga med tänkbara uppslag
            till en lösning, som fordrar allas solidariska samverkan. Inledningsvis
            vilja vi starkt understryka kravet att de åtgärder, som vidtagas
            i syfte att hjälpa de utsatta områdena, i största möjliga omfattning
            underlätta -arbetskraftens rörlighet. De allmänna synpunkter,
            som från vårt håll i fjol framfördes, icke minst betonandet av
            olika arbetens begränsade betydelse för att komma till rätta med
            den permanenta arbetslösheten, anse vi fortfarande giltiga, varför
            vi här ur fjolårets motion rekapitulera några vägledande huvud-
            synpunkter:
          </p>
          <p xml:id="i-3E13M3mWcBaXTTpTi5XDmM">
            ”Det är uppenbarligen två villkor, som måste fyllas, för att
            en ”permanent” arbetslöshet skall kunna avhjälpas: det ena är
            en sådan rörlighet hos befolk-
          </p>
          <pb facs="riksdagen-motions-pdf/data/1937/mot_1937__fk__108/mot_1937__fk__108-003.pdf"/>
          <p xml:id="i-5z7uFtnb7UNQj7gYbcC7bn">
            Motioner i Första kammaren, Nr 108. 5
          </p>
          <p xml:id="i-J7fYyan9Ukg5vSx9NeWdhY">
            ningen, att denna icke kvarstannar inom de yrken och på de orter,
            där behovet av arbetskraft på detta sätt reducerats, det andra
            är en ökning av arbetstill- fällena inom andra sysselsättningar
            och på andra orter, som tillåter nyanställ- ning av arbetare i
            tillräcklig utsträckning. Båda villkoren äro svåra att upp- fylla,
            i varje fall med tillräcklig skyndsamhet och i tillräcklig omfattning,
            och erfarenheten både från vårt eget land och från andra länder
            visar, att till- frisknandet från detta slags arbetslöshet innebär
            en långvarig, mycket svår och bekymmersam process. Det är uppenbart,
            att ”arbetskraftens rörlighet” i detta fall innebär mänsk- liga
            och sociala problem av en alldeles säregen beskaffenhet. En befolkning,
            med rötter i hembygd, tradition och allehanda personliga förbindelser,
            kan icke i vilken omfattning och med vilken hastighet som helst
            flyttas till nya försörj- ningsmöjligheter. Även om en del återfått
            sysselsättning i de gamla yrkena, och man får hoppas att nya näringskällor
            skola så småningom uppkomma i de gamla bygderna, återstår ändock
            ett så stort antal utan sysselsättning, att en överflyttning måste
            ta rundlig tid. Dessutom är det ju väsentligen de yngre, som ha
            större möjligheter att på detta sätt bryta upp sina bopålar, för
            de äldre bli svårigheterna vid en sådan överflyttning ej sällan
            mycket stora. Redan på denna grund måste vi därför räkna med en
            ganska lång övergångstid, som emel- lertid givetvis ej bör förlängas
            genom sådana hjälpformer, som onödigtvis kvarhålla de arbetslösa
            på orten och icke ge utsikter till någon mera förbli- vande sysselsättning.
            Särskilt när det gäller ungkarlar och yngre gifta bör hjäl- pen
            sålunda lämnas på sådant sätt, att den underlättar överflyttning
            till andra orter och näringsfång. Men det är uppenbart, som nyss
            sagts, att ökad rörlighet icke hjälper, om ökade arbetstillfällen
            ej i tillräcklig omfattning stå till buds på annat håll. Och även
            här stå vi sannolikt inför en ganska långvarig procedur. För att
            så- dana ökade arbetstillfällen skola uppkomma kräves nämligen
            att löneutveck- lingen i landet anpassas efter det ekonomiska
            framåtskridandet. Detta behöver icke innebära någon allmän sänkning
            av lönenivån, om nämligen vårt ekonomiska framåtskridande alltjämt
            fortsätter i tillräckligt kraftig grad; det förutsätter emellertid
            att man inom organisationsväsendet icke forcerar löneutvecklingen
            lika kraftigt, så länge denna arbetslöshet fortsätter. Men även
            om man kunde räkna med dylika gynnsamma förutsättningar, kommer
            sannolikt även denna del av processen att ta sin tid.”
          </p>
          <p xml:id="i-HPk3UpSSqcN2UYWGxJY5BU">
            ”Av de medel som ifrågasatts kunna vi icke finna utökningen för
            detta än- damål av vanliga offentliga arbeten i öppna marknaden
            tjänlig. Direkt få dessa arbetslösa föga glädje av dylika arbeten,
            då det icke utan hänvisningsförfarande föreligger någon säkerhet
            för att det blir just de, som där få sysselsättning. Och ej heller
            indirekt få de härigenom de ökade arbetstillfällen, varom ovan
            talats, bl. a. därför att kapitalkrävande offentliga arbeten under
            en uppgångs- konjunktur, sådan som den nuvarande, endast konkurrera
            med det enskilda näringslivet om resurserna, men icke skänka nya
            arbetstillfällen. Vill man under sådana förhållanden använda offentliga
            arbeten för att ge arbetslösa deras underhåll, böra de därför
            vara ungefär av samma typ som de nuvarande re- servarbetena. Men
            å andra sidan ha dessa, när det gäller långvarig arbetslös- het
            av detta slag, ur andra synpunkter sina uppenbara avigsidor.”
          </p>
          <pb facs="riksdagen-motions-pdf/data/1937/mot_1937__fk__108/mot_1937__fk__108-004.pdf"/>
          <p xml:id="i-U7TyPVDjb6aGWU5rYa7ULf">
            6 Motioner i Första kammaren, Nr 108.
          </p>
          <p xml:id="i-M3PAqekcbztj56XBVypkjv">
            De åtgärder, som vi utöver erforderliga reservarbeten jämte kontantunderstöd
            vilja rekommendera, äro följande: 1) Vi vilja med styrka understryka
            vikten av att lämpliga yrkeskurser lik- som hittills men i utvidgad
            omfattning anordnas, både för att underlätta rör- ligheten hos
            de yngre arbetslösa och med hänsyn till det stegrade behovet just
            nu av yrkesutbildad arbetskraft. Frågan om förbättrad yrkesutbildning
            har överhuvud aktualiserats genom den framställning, som från
            industriens, handelns och hantverkets sida nyligen ingivits till
            myndigheterna, men den måste ha särskild aktualitet för den arbetslösa
            ungdomen i de utsatta områdena, om den med framgång skall kunna
            konkurrera på andra orter om arbetstillfällena. Vi förutsätta,
            att regeringen med sina möjligheter att bedöma behovet skall i
            sin bebådade proposition framlägga erforderliga förslag om utvidgning
            av redan vidtagna åtgärder, och avstå därför här att framställa
            något yrkande i detta hänseende. 2) I fjolårets högermotion liksom
            från andra håll rekommenderades att sti- mulera uppkomsten av
            hantverk, småindustri eller lämplig biverksamhet åt lägenhetsägare.
            Högermotionen upptog förslag om tillsättandet av ”närings- konsulenter”
            för utsatta områden, likaså bildandet av särskilda kreditkassor
            på vederbörande orter för att tillgodose lånebehovet. Vid bägge
            förslagens framställande utgick man ifrån det uppenbara faktum,
            att många driftiga och duktiga arbetslösa hittills blott av brist
            på sakkunnig hjälp och vägledning rörande försäljningsteknik o.
            dyl. ej kommit sig för eller ej vågat att starta en egen verksamhet.
            Härtill kommer, att förekomsten av lämplig småindustri gör en
            bygd motståndskraftigare vid en kris än om denna domineras av
            en enda storindustri. Vad speciellt de västernorrländska förhållandena
            beträffar, torde hantverket och småindustrien ej alls fått en
            sådan utbredning, att marknaden skall kunna anses mättad. Förutsättningarna
            för en småindustri måste i Väster- norrlands län ej hållas för
            sämre än annorstädes; i Örnsköldsvikstrakten syssel- sätter sålunda
            hantverket och småföretagen många människor, och det borde icke
            vara utsiktslöst att även i sågverksområdena söderut uppamma en
            liknande företagsamhet. Vid årets riksdag ha i anslutning till
            ett av den sociala jordutredningens betänkande vissa smärre anslag
            äskats till en del organisationer inom jord- bruket, hantverket
            och hemslöjden i syfte att söka underlätta för landsbygdens mindre
            bemedlade befolkning att förena småbruk med hemindustri, hantverk,
            hemslöjd, pälsdjursuppfödning m. m. Den strävan, som vi här ovan
            givit ut- tryck åt, tillgodoses i någon mån genom ifrågavarande
            anslag. Å andra sidan kunna dessa anslag knappast vara tillräckliga
            för här ifrågavarande syftemål, nämligen att förhjälpa arbetslösa
            till att starta småtillverkningar o. dyl. För detta ändamål anse
            vi fortfarande, att tanken på att tillfälligt anställa näringskonsu-
            lenter inom hårt utsatta trakter med uppgift att tillhandagå med
            upplysningar, skrivhjälp m. m. ingående borde prövas. Enligt vår
            mening borde riksdagen vid
          </p>
          <pb facs="riksdagen-motions-pdf/data/1937/mot_1937__fk__108/mot_1937__fk__108-005.pdf"/>
          <p xml:id="i-6WSWATnDQUWAs6WNMv4Hk5">
            Motioner i Första kammaren, Nr 108. Ät
          </p>
          <p xml:id="i-TsBiUH1EWyGpDiErihcqwq">
            behandlingen av frågan om anslag till ”kontantunderstöd, reservarbeten
            m. m.” föreskriva, att medel därur må få disponeras för tillfälligt
            anställande av ”nä- ringskonsulenter” och andra åtgärder för att
            uppamma lämpliga småföretag i de utsatta områdena. 3) I fjolårets
            motion berördes frågan om möjligheten att underlätta inplan- terandet
            av ny industri i de utsatta områdena, enkannerligen de socknar,
            som blivit mest lidande på nedläggandet eller inskränkningen av
            den industriella företagsamheten därstädes. Syftemålet måste härvid
            vara att söka förebygga, att nödlidande kommuner endast till följd
            av ett oförskyllt abnormt högt skatte- tryck dömas för lång tid
            framåt till ett slags ödeläggelse, något som kan vara det allmänna
            så mycket mera till skada, som dessa kommuner ofta äga en stor
            egnahems- och bostadstillgång, vilken löper risk att antingen
            sjunka i värde eller evakueras. Fall både från Bohuslän och Blekinge
            ge vid handen, att planer att förlägga viss industri till vissa
            arbetslöshetskommuner i sista stund strandat på fruktan för dessas
            skattetryck. Samma problem har på sistone livligt disku- terats
            i England, där man alltmer tycks söka sig fram enligt skattelindrings-
            metoden för att i utsatta områden få företagsamheten åter i gång.
            En rationell inflyttningspolitik måste ta sikte på att ej favorisera
            nya tillverk- ningar till förfång för redan bestående och att
            icke genom några konstlade åt- gärder förleda industrier till
            en förläggning, som ur olika synpunkter vore oför- delaktig. I
            fjolårets motion ifrågasattes i enlighet med dessa begränsade
            syfte- mål dels en särskild form för att genom statlig skatteutjämning
            bispringa de illa ansatta kommunerna, (ett slags tillfälligt statligt
            administrationsförfarande i avsikt att fortast bringa kommunens
            ekonomi åter på fötter), dels ett system med uppfostringstullar
            enligt en på förhand fastställd regressiv skala, ett system som
            tänktes blott kunna komma till användning för att i landet skapa
            en viss önskvärd tillverkning, vilken skulle erhålla förmånen
            av ett till en början något ökat tullskydd, på villkor att den
            förlades till en utsatt kommun inom ett utsatt område. Vi sakna
            anledning att nu återupptaga de bägge förslagen, det förra med
            hänsyn till 1936 års kommunalskatteberednings pågående undersökningar,
            och det senare, därför att frågan om uppfostringstullar, sedan
            den blivit framkastad, i praktiken väl blott kan lösas från fall
            till fall. 4) En hjälpform, som torde förtjäna att om möjligt
            omedelbart prövas och tillämpas, synes oss vara att staten i de
            utsatta områdena ville bisträcka företag vid pensioneringen av
            äldre arbetare. En generell förtidspensionering av äldre arbetare
            kan icke ens behöva diskuteras, så länge arbetsbrist på många
            håll är rådande och så länge befolkningsutvecklingen tenderar
            mot en utomordentlig stark ökning av åldringarnas antal. I alldeles
            särskilda fall torde emellertid en sådan förtidspensionering kunna
            bli en rationell åtgärd till lösningen av ett svårartat lokalt
            arbetslöshetsproblem. Ett sådant läge föreligger sålunda i vissa
            sågverkskommuner, där rationaliseringen starkt inskränkt det behövliga
            arbe- tareantalet och där företagen av hänsyn till de äldre arbetarna
            ej kunnat bereda
          </p>
          <pb facs="riksdagen-motions-pdf/data/1937/mot_1937__fk__108/mot_1937__fk__108-006.pdf"/>
          <p xml:id="i-Nch9x3yytnKJBUkBi6yXGr">
            8 Motioner i Första kammaren, Nr 108.
          </p>
          <p xml:id="i-LcJkDvFCjPXcUtP8Er2YXL">
            de yngre anställning; följden härav har blivit, att medelåldern
            i vissa företag blivit oproportionerligt hög, i en massafabrik
            enligt uppgift ej mindre än 55 år. Det synes oss, som om det i
            sådana speciella fall vore den både klokaste och billigaste arbetslöshetspolitiken
            att staten lämnade sitt stöd åt de företag, som själva kunna och
            vilja bidra till en förtidspensionering av äldre arbetare till
            för- mån för yngre arbetslösa. Man kunde förslagsvis tänka sig,
            att såväl staten som företaget lämnade ett bidrag å 300 kronor,
            varjämte industrien förpliktade sig att låta vederbörande så långt
            möjligt få bibehålla åtnjutna naturaförmåner. Det statliga bidraget
            i denna form skulle givetvis upphöra, när den pensionerade blev
            pensionsberättigad enligt lagen om folkpensionering. Enligt vad
            vi från norrländska industrimän inhämtat, borde åtskilliga hundra
            yngre arbetare på detta sätt och för ett jämförelsevis ringa statligt
            bidrag kunna vinna stadig- varande sysselsättning. Inför nödvändigheten
            av en fortsatt rationalisering av sågverksindustrien, framkallad
            av konkurrensen på världsmarknaden och rå- varuprisernas stegring,
            kan det också vara ett livsintresse för vår största export- näring
            att få arbetslöshetstrycket över sig något lättat. Vi förutsätta,
            att en sådan i samverkan genomförd förtidspensionering endast
            kan komma till stånd efter noggranna undersökningar och överenskommelser
            från fall till fall, varvid det lämpligaste synes vara, att riksdagen
            av anslaget till ”kontantunderstöd, reservarbeten m. m.” reserverar
            ett visst belopp, exempelvis 300,000 kronor, att disponeras av
            arbetslöshetskommissionen, eventuellt efter godkännande av Kungl.
            Maj:t, såsom bidrag till pensionering i förtid av minst ett tusen
            äldre arbetare i särskilt utsatta områden, under förutsättning
            att yngre arbetslösa på orten därigenom beredas arbete, och detta
            medel framstår som den ändamålsenligaste utvägen att lindra arbetslöshetens
            lokala verkningar. 5) En annan åtminstone teoretiskt tänkbar utväg
            vore att till de utsatta områdena förlades någon ny statlig verksamhet.
            Otvivelaktigt äro möjligheterna härvidlag synnerligen begränsade,
            och några överdrivna förväntningar kunna ej knytas till detta.
            För vår del vilja vi endast antyda möjligheten av att någon del
            av den nya tillverkningen för försvarsändamål placerades med hänsyn
            tagen till det arbetslöshetspolitiska läget. Sålunda synas oss
            statsmakterna böra ha sin uppmärksamhet riktad på att eventuellt
            förlägga någon lämplig del av flygplans- tillverkningen, exempelvis
            tillverkningen av flygkroppar, till ett strategiskt så relativt
            skyddat område som delar av Västernorrlands län. Likaså borde
            samma områden kunna komma i åtanke i sådana fall, då hänsynen
            till vår eko- nomiska försvarsberedskap kan nödvändiggöra statliga
            föranstaltningar. 6) Slutligen finna vi det påkallat att åtgärder
            särskilt i Västernorrlands län vidtagas att för dugliga och för
            jordbruksarbete ej främmande arbetslösa under- lätta övergången
            till jordbruk. Att nu ingå på en diskussion om lämpligaste formen
            härvid bör icke kunna ifrågasättas, då en utredning om egnahems-
            frågan sedan ett år tillbaka pågår. Ej heller synes ett särskilt
            anslag till olika former av egnahemslån vara erforderligt, då
            anslagsmedel härför i tillräcklig
          </p>
          <pb facs="riksdagen-motions-pdf/data/1937/mot_1937__fk__108/mot_1937__fk__108-007.pdf"/>
          <p xml:id="i-Uk3dUVduiKbY21sbLNms4U">
            Motioner i Första kammaren, Nr 108. 9
          </p>
          <p xml:id="i-6WcF9nRxc5sGgH9pwBKfoF">
            grad torde stå till egnahemsstyrelsens förfogande. Med hänsyn
            till svårigheten att anskaffa jord torde det däremot vara behövligt
            att vederbörande hushåll- ningssällskaps egnahemsnämnd för jordanskaffning
            erhåller ett särskilt anslag; på samma sätt som Västerbottens
            och Norrbottens läns egnahemsnämnder fått sådana anslag borde
            sålunda Västernorrlands läns egnahemsnämnd tillfälligt- vis med
            hänsyn till rådande arbetslöshet tilldelas ett anslag för jordanskaffning,
            här förslagsvis satt till kronor 200,000: —. Till sist vilja vi
            som vår åsikt framhålla, att de åtgärder, som vi med särskild
            tanke på Västernorrlands län, Bohuslän och Blekinge föreslagit,
            även böra kunna få avseende på andra områden, där liknande förhållanden
            kunna föreligga. Med hänvisning till ovanstående och med påpekande
            att det spörsmål, som berör frågan om jordanskaffning, göres till
            föremål för yrkande i särskild motion, få vi sålunda hemställa,
          </p>
          <p xml:id="i-Bp6wKy3hpT47mDv2eMQxBj">
            att riksdagen vid behandlingen av frågan om medel till arbetslöshetens
            bekämpande ville med avseende å de utsatta områdena beakta eller
            i skrivelse till Kungl. Maj:t upptaga de förslag och synpunkter
            angående yrkesundervisning, främ- jande av småindustri och hantverk,
            förtidspensionering av äldre arbetare till förmån för ortens yngre
            arbetslösa samt möjlig- heterna att dit förlägga ny företagsamhet,
            vilka i motionen här ovan närmare utvecklats.
          </p>
          <p xml:id="i-8cqfEonFk5hNLEuTaUbxGa">
            Stockholm den 23 januari 1937. Fritiof Domö. Th. Borel. Gustaf
            Velander. Nils Gabrielsson.
          </p>
          <p xml:id="i-7mov1xigZuM57Zs7Cf6mHY">
            J. B. Johansson. M. Svensson. Gustaf Tamm.
          </p>
          <pb facs="riksdagen-motions-pdf/data/1937/mot_1937__fk__108/mot_1937__fk__108-008.pdf"/>
          <p xml:id="i-GmQkwcwYCKwNwm152FYDh7">
            f
          </p>
          <p xml:id="i-VqTtwxULrtcYbMxEJLrf1P">
            a
          </p>
          <p xml:id="i-WpDqCMMotGwHU1CpHSoKUX">
            RE
          </p>
          <p xml:id="i-3PUC2cAQUdXhAZcMEEnQbr">
            -
          </p>
          <p xml:id="i-XKu2xnZkH4hfCAvcY9mp2R">
            s = oh
          </p>
        </div>
      </div>
    </body>
  </text>
</TEI>
