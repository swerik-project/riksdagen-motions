<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--01025">
  <teiHeader>
    <fileDesc>
      <titleStmt>
        <title>om den ekonomiska politiken.</title>
        <author>av herr Hermansson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om den ekonomiska politiken.</title>
          <idno type="rdwebb">FY021025</idno>
          <rs type="number">1025</rs>
          <ref type="dokument_url_text">http://data.riksdagen.se/dokument/FY021025/text</ref>
          <ref type="dokument_url_html">http://data.riksdagen.se/dokument/FY021025</ref>
          <ref type="dokumentstatus_url_xml">http://data.riksdagen.se/dokumentstatus/FY021025</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-7d3TRxM4EXGPcH4Nyst5jR</idno>
            <name>GUSTAV LORENTZON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Dd5Q9dJvinrL5rrCKpU7Th" type="signed"/>
        <correspContext corresp="i-Dd5Q9dJvinrL5rrCKpU7Th">
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-7d3TRxM4EXGPcH4Nyst5jR"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__1025/mot_1975__1025-001.pdf"/>
      <fw xml:id="i-99jkeJhMy7UbE6qoKQTpad">
        Mot. 1975:1025 2
      </fw>
      <div xml:id="i-7Nd9qWo6ZNqbZRCgWpPV2s" type="motHeader">
        <div xml:id="i-KA1AibuPrvAaZQb2y6VUgy" type="motTitle"/>
        <div xml:id="i-6ReBFa5WqvXBfupGp63Sy1" type="motSubmissionInfo"/>
      </div>
      <div xml:id="i-D1pqvi2TXB4scyzqB9t8Jp" type="motBody">
        <div xml:id="i-GsgCPwZScJxSGnixAkvaKH">
          <p xml:id="i-Nh3Vf7iwXddHLGe8978ru7">
            Nr 1025
          </p>
          <p xml:id="i-PJ9RV1VSfEP68FAYRapAz7" type="titleString">
            av herr Hermansson m. fl. om den ekonomiska politiken.
          </p>
          <p xml:id="i-JV6ZEu3o4u3QLhkWX2Cp8J">
            I De svenska kapitalisterna skördade under 1960-talet frukterna
            av de hårda rationaliseringar som påbörjats årtiondet dessförinnan.
            Konjunktu- rerna var goda, och tillväxttakten under årtiondets
            första hälft hög. Kon- centrationen av kapital började gå allt
            snabbare. Monopolens makt över näringslivet har skärpts. Monopolen
            kan genom att de kan sätta priser utan större tanke på konkurrenter
            tillskansa sig extraprofiter. De drar till sig kapital från icke
            monopoliserade näringar och mindre företag. De urholkar realvärdet
            av arbetarnas löner. Vissa näringar och branscher hämmas, andra
            sväller. Ekonomin vrids alltmer snett. För att upprätthålla sina
            monopolprofiter måste monopolen med reklam och andra åtgärder
            öka sin försäljning. Alternativt kan de försöka hålla produktionen
            på en begränsad nivå. Monopolkapitalisterna söker sig med sitt
            kapital till ständigt nya områden för att inte profiterna skall
            förstöras i deras basområde. Bilföretaget Volvo började producera
            flygplansmotorer, gick sedan in i båtmotorbranschen för att för
            en tid sedan köpa in sig i vintersportutrustningsproduktionen.
            Monopolprofiterna skapar stor kapitaltillväxt men försvårar möjligheterna
            till expansion. Härav följer för det första att försäljningsansträngningar
            och andra improduktiva användningar av produktionen ökar, för
            det andra att man försöker driva upp konstlade behov för att tillfredsställa
            dem med nya varor, ofta rena skräpprodukter, för det tredje att
            kapitalet måste sväm- ma ut över gränserna, att kapitalexporten
            antar allt större omfång. När ett storföretag dominerar en bransch
            försvåras nyföretagandet. Ka- pitalkoncentrationen ställer krav
            på väldiga initialkostnader. Om dessa ini- tialkostnader skulle
            klaras av, skulle investeringen leda till ett så stort företag
            med en så effektiv produktion att de höga monopolprofiterna, som
            bran- schens tidigare monopolist kunnat tillskansa sig, skulle
            gå om intet. Kapitalet måste söka sig till nya områden, både näringsmässigt
            och geo- grafiskt. Resultatet blir skärpt kamp mellan monopolen,
            nationellt och in- ternationellt. Kapitalexporten ökar, men i
            Sverige tenderar investeringarnas bruttovo- lym att få allt lägre
            ökningstakt. Återinvesteringar, dvs. ersättning fysiskt eller
            ekonomiskt för gamla produktionsmedel, svarar för en ökad andel
            av investeringarna. Improduktiva — icke mervärdeskapande sektorer
            — växer. Dessa är ofta med andra mått lågproduktiva. Kapitalismen
            utvecklas i en lagbunden vågrörelse mellan högkonjunkturer
          </p>
          <p xml:id="i-RsaKUmJsvYZn9HHLbgfRbx">
            1" Riksdagen 1975. 3 saml. Nr 1023-1034
          </p>
          <pb facs="riksdagen-motions-pdf/data/1975/mot_1975__1025/mot_1975__1025-002.pdf"/>
          <fw xml:id="i-ESyCDqX3YsffnqX5BfxVeA">
            Mot. 1975:1025 10
          </fw>
          <p xml:id="i-G1z2aUPH6aKVT5FeUkVzsn">
            och arbetslöshetskriser. Dess utveckling har aldrig varit och
            kommer aldrig att bli rätlinjig. Men konjunkturförloppet har delvis
            ändrat karaktär. De stora monopolföretagen kan möta nedgångarna
            med växlingar i sitt kapa- citetsutnyttjande eller med förändringar
            i sin lagerhållning. Konjunktur- uppgångar tenderar därför att
            leda till allt färre absoluta produktionsut- vidgningar och till
            allt fler relativa, dvs. man förändrar användandet av den redan
            befintliga produktionsförmågan. Detta gör att konjunkturupp- gångarna
            har en tendens att bli allt lägre och kortvarigare. Men detta
            motsvaras inte av allt mindre arbetslöshet. Tvärtom. Stag- nationstendenser
            följer ur monopolkapitalismens funktionssätt, så som det ovan
            beskrivits. Kampen mellan monopolen tilltar. För att hålla varandra
            stången och hålla uppe sina profiter ökar de trycket på de arbetande.
            Ut- sugningen skärps, arbetstempot piskas upp, arbetare ersätts
            i ökad omfattning med maskiner. Allt fler blir utslagna ur arbetslivet.
            Konjunkturvariationer kan inte dölja att arbetslösheten på sikt
            håller på att växa. Antalet för- tidspensionärer blir allt större
            och allt fler av dem anses bli förtidspensio- nerade av arbetsmarknadsskäl:
            den skärpta utsugningen kräver sina offer i förtidigt utslitna
            människor, otillräcklig tillväxt gör att de inte kan få nya jobb.
            Antalet långtidssjukskrivna ökar. Antalet nyanmälda lediga platser
            minskar så kraftigt, att det knappast enbart kan vara en statistisk
            fiktion. Monopolföretagen försöker öka sina profiter inte bara
            genom skärpt ut- sugning av de arbetande. De bedriver en medveten
            prishöjningspolitik. I tider av stagnation och vikande försäljningssiffror
            söker de kompensera sig genom att öka priserna ytterligare. Deras
            beteende ställer alltmer den bor- gerliga nationalekonomins teorier
            på huvudet. Kapitalkoncentrationen or- sakar stagnationstendenserna
            och möjliggör att monopolen får en så stärkt ställning att de
            kan bedriva en hänsynslös prishöjningspolitik. Resultatet blir
            att ökad arbetslöshet och prisstegringar uppträder samtidigt.
            Vi har fått ett relativt nytt fenomen i de kapitalistiska ekonomierna,
            en s. k. stagflation.
          </p>
          <p xml:id="i-DNvVj7wad9dNYBdsoZx8WB">
            " För att skyla över och dämpa de tilltagande motsättningarna
            och kris- symtomen ökas statens omedelbara ekonomiska insatser.
            Staten för- söker på allt sätt stärka kapitalismens ekonomi. Den
            stöttar upp fallfärdiga företag. Med lock och pock men också med
            egna företag söker den mildra den regionala obalansen. Med bidrag
            och suventioner, skattelättnader, av- dragsregler, avskrivningsmöjligheter
            bidrar den till att hålla uppe kapitalets profiter. Den spelar
            en vidgad roll inom kreditväsendet. Den träder in som delägare
            med kapitalet. Den övertar allt större delar av kostnaderna för
            utveckling och forskning. Den svarar för allt större insatser
            för en växande och alltmer kostsam infrastruktur. Staten svarar
            för en omfattande upp- handlingsverksamhet från näringslivet,
            ibland i stödjande syfte. Den planerar eller rättare försöker
            förutsäga kapitalismens utveckling. Dess egna inves- teringar
            kan ha en viss styrande verkan. Genom kredit-, penning-, finans-
          </p>
          <pb facs="riksdagen-motions-pdf/data/1975/mot_1975__1025/mot_1975__1025-003.pdf"/>
          <fw xml:id="i-5jkoZ3VURCQM6BEQwanH66">
            Mot. 1975:1025 1
          </fw>
          <p xml:id="i-F4w96nLabfy763SzeE5jEj">
            och ekonomisk politik försöker staten på alla områden att trygga
            kapitalismen och minska dess motsättningar.
          </p>
          <p xml:id="i-Fw28MKzJ5jmyJXqYa2RvTB">
            I" Det påstås ibland att statsapparatens ekonomisk-politiska
            medel och in- sikter blivit så förbättrade att de förmår stävja
            djupare kriser. Om det vore så, tycks inte dessa förbättrade medel
            och insikter ha kommit till användning. Den starkt växande statsapparaten
            har inte förmått förhindra allt tydligare stagnationstendenser
            från att breda ut sig. Tvärtom talar många ekonomer om att den
            svenska finanspolitiken inte längre är lika ”framgångsrik” som
            förr. Detta beror inte på större oskicklighet från statsapparatens
            sida. Det beror på att kapitalismen tycks vara på väg in i en
            allt djupare kris, som inte bara är av kortsiktig natur. Internationellt
            är det ekonomiska läget krisartat och ibland nära nog kaotiskt.
            Inom landet ökar utslagningen av arbetskraft, skärps obalansen,
            kommer de ekonomiska växlingarna snabbare, tilltar olik mässigheten
            mellan ekonomins olika delar. När högkonjunkturen 1969-1970 började
            närma sig s. k. överhettning för- sökte regeringen slå till bromsarna
            och dämpa utvecklingen. Men innan dessa åtgärder börjat verka
            hade kunjunkturen svängt om. Tillbakahållande ekonomisk politik
            fördjupade lågkonjunkturen. 1974 tänkte regeringen sti- mulera
            konsumtionen och sänkte tillfälligt mervärdeskatten. Knappt hade
            denna åtgärd trätt i kraft förrän storkapitalisternas valutaspekulationer
            och kapitalexport höll på att gräva stora hål i landets valutareserv.
            Regeringen sökte muta kapitalet att hålla sig kvar inom landet
            genom en räntehöjning. Men räntehöjning verkar prishöjande. ”Stimulanspolitiken”
            motverkades. Dessa exempel är ingen ursäkt för den ekonomöka politik
            som bedrivs. De ställer i stället i klar belysning vilka alternativen
            är. Så länge storkapitalets makt över ekonomin är orubbad är det
            ekonomins utveckling som styr den ekonomiska politiken. Regeringen
            kan möjligen försöka se till systemets helhetsintressen och dämpa
            annars än mer brutala sociala konsekvenser av dess utveckling.
            Men kapitalets intressen och pro- fitutsikter styr investeringsaktiviteten,
            produktionsvolymer och sortiment, handel och distribution. Förvisso
            kan ekonomisk politik vara bättre eller sämre anpassad till kon-
            junkturläget, och den kan ha för folkflertalet bättre eller sämre
            konsekvenser också inom kapitalismens ramar. Men påstådda förbättrade
            insikter och me- del innehåller just bara påstådda förbättringar
            så länge inte kapitalets makt över ekonomin bryts, så länge inte
            ekonomin styrs av samhälleliga mål och bedrivs i gemenskap, samverkan
            och enligt planering. Ingen ekonomisk politik kan komma till rätta
            med kapitalismens stagnationstendenser om den inte riktar sig
            mot storkapitalets maktställningar. Så länge finanspolitik och
            ekonomisk politik över huvud kommer att bedrivas som nu, med syfte
            att stärka kapitalet, kommer den att bli ”mindre framgångsrik”
            allteftersom de djupnande kristendenserna slår ut i öppen blom.
          </p>
          <pb facs="riksdagen-motions-pdf/data/1975/mot_1975__1025/mot_1975__1025-004.pdf"/>
          <fw xml:id="i-ADSoaxo3ZeGsdyNeWkjCaY">
            Mot. 1975:1025 12
          </fw>
          <p xml:id="i-DazjdAjfzgWDVykEw9R9Yr">
            Skall den på sikt stigande arbetslösheten minska, skall inflationen
            kunna stoppas, då är det nödvändigt med en ekonomisk politik som
            medvetet vänder sig mot kapitalets makt. Då är det nödvändigt
            med en ekonomisk politik som syftar till att bana väg för och
            underlätta en socialistisk sam- hällsomvandling. Först en samhällsägd
            produktionsapparat vägledd av en demokratisk planering kan göra
            slut på rovdriften med människor och natur. Den kan skapa förutsättningar
            för en effektiv och i ordets bästa mening rationell hushållning
            med alla tillgångar: energiresurser, råvaror, livsmedel och inte
            minst den mänskliga begåvningsreserv som nu förslösas på efter
            kapitalistiska maktprinciper organiserade arbetsplatser.
          </p>
          <p xml:id="i-6sqMYZthQ8MNqxd33nKeVy">
            IV Regeringens ekonomiska politik ställer ej som mål annat än
            att åstad- komma en stabil kapitalism, som inte ger upphov till
            för stora sociala spänningar utan som kan fungera så hjälpligt
            att klasskonflikter och social oro inte blir för starka för att
            rubba grunden för regeringen och dess klass- samarbetspolitik.
            Den syftar aldrig till längre gående ingrepp för att bryta kapitalets
            makt. I bästa fall vill den mildra några av systemets värsta sidor.
            De borgerliga partierna bedriver en ekonomisk politik som än mer
            un- derstryker kapitalisternas intressen och som mindre än regeringens
            syftar till att skydda de arbetande mot systemets följder. När
            det gäller bedömningen av det aktuella ekonomiska läget vägrar
            re- geringen, som så många gånger tidigare, att se det i ett sådant
            allmänt och historiskt perspektiv som här skildrats. I finansplanen
            konstateras att 1974 varit ett år av kraftig högkonjunktur. Den
            hänvisar till statistiska upp- gifter som skulle visa en stark
            reallönestegring, att sysselsättningen varit rekordhög och produktionsuppgången
            ”betydande”. Men den glömmer att tillväxttakten — mätt i t. ex.
            BNP:s ökning — var lägre än närmast föregående högkonjunktur år
            1969, då den var 5,6 926 och att den än mer understeg konjunkturtoppen
            dessförinnan, år 1964, då BNP ökade med 7,096. Den glömmer att
            antalet företag som varslat om per- sonalinskränkningar under
            de 11 första månaderna av 1974 uppgick till 695, en siffra som
            under efterkrigstiden bara överträffats 1971-1973. Antalet av
            dessa varsel berörda personer är visserligen lägre men dock klart
            större än under hela högkonjunkturåret 1969 och nästan 3 gånger
            så stort som siffran för år 1964: 12 681 mot 10 921 och 4 312.
            Den glömmer att antalet personer i olika AMS-verksamheter är klart
            högre än någon gång före 1971. Endast ett par månader under 1968
            uppvisades ett lägre antal nyanmälda lediga platser före 1971
            än vad som gällde under motsvarande månader 1974. Re- geringen
            glömmer också att redovisa att sysselsättningsökningen faller
            på deltidsarbetande. Antalet heltidsarbetande har minskat. Antalet
            heltidsar- betstillfällen i ekonomin befinner sig i långsiktigt
            avtagande. Många siffror och uppgifter skulle vidare kunna anföras.
            Visst var 1974 ett högkonjunkturår — men det var detta år en lägre
            högkonjunktur än
          </p>
          <pb facs="riksdagen-motions-pdf/data/1975/mot_1975__1025/mot_1975__1025-005.pdf"/>
          <fw xml:id="i-BLd8V3yYmzDiRmPwmqx2wd">
            Mot. 1975:1025 13
          </fw>
          <p xml:id="i-N9DhFddrjstQJZdJjdF2a4">
            1969, då det var en lägre högkonjunktur än 1964. Kapitalismen
            utvecklas i upp- och nedgångar — men uppgångarna synes bli allt
            mindre. Regeringens kortsiktiga konjunkturbedömningar tappar detta
            viktiga perspektiv. Den ska- par en falsk bild av verkligheten.
            Inför 1975 menar regeringen att med den inriktning den föreslår
            för den ekonomiska politiken blir ”grundprognosen för tillväxt
            och sysselsättning under 1975 positiv”. Den erkänner dock betydande
            ”osäkerhetsmoment”. Regeringens konjunkturoptimism är den tämligen
            ensam om. Även eko- nomer som alltid uppträder till kapitalismens
            försvar ställer i utsikt att 1975 kommer att innebära en konjunkturnedgång.
            De pekar på kraftiga arbets- löshetssiffror, vikande tillväxt
            eller tillbakagång och andra markanta kris- tecken i andra kapitalistiska
            stater, vilka är viktiga handelspartner för Sverige. Konjunkturinstitutets
            senaste ”barometer” kommer också fram till en långt mer pessimistisk
            syn på den svenska konjunkturutvecklingen än den regeringen uttalar.
            20 26 av de svenska företagen förväntar sig minskad or- deringång
            på såväl hemma- som exportmarknad under de tre första må- naderna
            1975. I september 1974 ansåg 1/5 av företagen att deras orderstock
            var för stor i förhållande till deras produktionsförmåga. Nu har
            bedömningen svängt. 6 96 av företagen anser sig ha en för liten
            orderstock. Även på la- gersidan bedömer nu många företag läget
            sådant att de har för stora såväl råvaru- som färdigvarulager.
            De osäkra framtidsutsikterna regeringen uttalar i sin finansplan
            tycks redan vara sådana att grunden för regeringens ”op- timistiska”
            konjunkturbedömning rycks undan. Läget tycks alltså snarast vara
            att stor risk föreligger för att också den svenska ekonomin snabbt
            går mot en ny konjunkturnedgång. Arbetslös- hetssituationen torde
            framöver förvärras. Prisstegringarna kommer att fort- sätta i
            mycket hög takt och hota förbättringar i de arbetandes levnadsnivå.
          </p>
          <p xml:id="i-UTB7CB3BPsQWkeSEpdha8F">
            Vv Vänsterpartiet kommunisterna står för det verkliga alternativet
            i svensk politik — det socialistiska alternativet. Partiet har
            alltid slagits för en politik som alltmer skulle beskära kapitalets
            makt och som syftar till att slutgiltigt avskaffa profithushållningen.
            Med hänsyn till kapitalismens nuvarande läge och i anledning av
            den finanspolitik regeringen föreslår i årets budgetproposition
            ställer vi följande punkter i förgrunden för den ekonomiska politiken:
            1. Etableringskontroll. En medveten statlig styrning av alla investeringar
            är ett nödvändigt led, om den regionala och näringsmässiga obalansen
            skall brytas. Profitintressena skulle härmed åtminstone kunna
            ersättas med sam- hälleliga hänsyn. Etableringskontrollen bör
            utvecklas till fasta former och göras beständig. Kapitalisternas
            makt över investeringarna kan leda till från samhälleliga synpunkter
            oriktiga satsningar oavsett konjunkturläge. 2. Förstatligande
            av de privata affärsbankerna och det privata försäkringsvä- sendet.
            Dessa krav finns motiverade i särskilda motioner. Här vill vi
            erinra
          </p>
          <pb facs="riksdagen-motions-pdf/data/1975/mot_1975__1025/mot_1975__1025-006.pdf"/>
          <fw xml:id="i-K7RhDc2H8itGQY3QhviJjX">
            Mot. 1975:1025 14
          </fw>
          <p xml:id="i-KeoaexroN1Y8nWp3JzBXSW">
            om att förutsättningarna för en i verklig mening effektiv kreditpolitik
            är att staten kontrollerar kreditströmmarna. Den något utvidgade
            beredskaps- lagstiftning på kreditpolitikens område som riksdagen
            beslutade hösten 1974 är icke till fyllest. Affärsbankerna och
            det privata försäkringsväsendet är dessutom viktiga stödjepunkter
            för storkapitalets maktställning. 3. Förbud mot kapitalexport.
            Kapitalexporten har ökat starkt. 1960 utgjorde den något över
            100 milj. kr. — 1974 hade den svällt till över 2000 milj. kr.
            Medan investeringsverksamheten i Sverige kan bedömas som otillräcklig
            och stagnerande, vräker storkapitaliserna ut penningkapital från
            landet. Sta- ten och många kommuner har aktualiserat stora lån
            utomlands samtidigt med den våldsamma kapitalexporten från Sverige.
            I nuvarande läge måste generellt förbud tillgripas. I särskild
            motion till årets riksdag har vpk ställt förslag om sådan ändring
            av valutalagstiftningen att ett sådant beslut skulle möjliggöras.
            4. Ökning av statens och kommunernas investeringar. I den preliminära
            för- sörjningsbalansen förutsätts statens och kommunernas investeringar
            mins- ka. Detta betyder att många angelägna områden får stå tillbaka
            för att ka- pitalisterna skall ha utrymme på kapitalmarknaden.
            Förvisso har regeringen förutsatt att viss beredskap skall hållas
            för tidigareläggning av vissa statliga investeringar. Men den
            här minskningen har gällt under flera år. En ti- digareläggning
            är dessutom främst en tidsförskjutning, som visserligen kan vara
            ett led i kortsiktig konjunkturpolitik, men som inte i längden
            har större betydelse för en ändring av ekonomins långsiktiga utveckling.
            Kostnads- fördelningen stat-kommun bör, som vi föreslagit i annat
            sammanhang, änd- ras. Ett vidgat samhälleligt investeringsprogram
            bör utarbetas. Regeringen —icke ett oppositionsparti — har de
            administrativa resurser som fordras härför. 5. Ökade bostadsinvesteringar.
            Regeringen förutser minskning av bo- stadsinvesteringarna med
            7 96. Detta är en orimlig utveckling. Monopolens makt över byggnadsämnesindustrin,
            högräntepolitiken, byggföretagens kar- telliseringsmetoder har
            drivit upp boendekostnaderna till orimlig nivå. Många lägenheter
            står därför tomma. Men bostadsbristen är inte hävd. Många saknar
            egen lägenhet. Många är trångbodda eller bor i undermåliga bostäder.
            Ökning av nyproduktionen liksom väsentligt ökade satsningar på
            renoveringar och, mot stadsmiljö-, kultur- och bostadssociala
            intressen pie- tetsfulla, saneringar är nödvändiga. 6. Nej till
            bidrag till lagerspekulationer. Regeringen föreslår, utan att
            annat än formellt belopp anges, att den skall bemyndigas ge stöd
            till företagens lageruppbyggnad. S. k. stimulans till lageruppbyggnad
            är ett tveeggat svärd. Regeringens tanke är att företagen när
            säljsvårigheter uppstår inte skall mins- ka sin produktion utan
            i stället i görligaste mån upprätthålla den genom produktion för
            lager. I flera branscher torde detta vara en omöjlig politik,
            eftersom många varor har en kort lagerlivslängd. Det mindre välbetänkta
            i regeringens förslag om att den skall få bemyn- digande att om
            så ”behövs” ge lagerstöd framgår också av det faktum att
          </p>
          <pb facs="riksdagen-motions-pdf/data/1975/mot_1975__1025/mot_1975__1025-007.pdf"/>
          <fw xml:id="i-WDNMrrFcmDfqCqiXojji8Z">
            Mot. 1975:1025 15
          </fw>
          <p xml:id="i-7qnt9PjGEKPEcgrchzoLA5">
            många företag redan bedömer sina råvaru- och färdigvarulager
            som för stora. Dessutom: om en lagerökning skulle kompensera ett
            försäljningsbortfall, så måste lagret säljas vid förbättrad efterfrågan.
            Detta förbättrade efterfrå- geläge kommer då icke att leda till
            samma expansion som annars kunde ha varit möjlig. Lagerstödet
            är som metod bara en kortsiktig politik, som inte förmår häva
            de mera långsiktiga stagnationstendenserna. Stödet till lageruppbyggnad
            har däremot säker effekt som hjälp till en sorts inflatorisk spekulation
            i branscher där lång lagring är möjlig. Det finns klokare sätt
            att använda skattemedel på, både från sysselsättningspolitisk
            och från fördelningspolitisk synpunkt. Riksdagen bör därför avslå
            rege- ringens propå om lagerstöd. 7. Utvidgat prisstopp. Under
            de senaste åren har partiellt prisstopp rått. Dess effektivitet
            har inte varit fullständig. Kapitalisterna har ju möjligheter
            att kringgå prisstopp genom modellförändringar, påstådda kvalitetsföränd-
            ringar, nya namn, nya förpackningar osv. Men prisstoppet har ändå
            tjänat syftet att dämpa inflationen. Den höga prisstegringstakten
            hotar de arbe- tandes standard. Den måste brytas. Prisstopp på
            alla dagligvaror är ett nöd- vändigt led i en prisbekämpningspolitik.
            8. Slopa mervärdeskatten på livsmedel — beskatta kapitalet. Det
            är också nödvändigt att en resursomfördelning sker. Statsapparaten
            har allt tydligare kommit att inta rollen som ett maskineri för
            omfördelning från de arbetande till kapitalägarna. Bolagen svarar
            för allt mindre andel av skatteintäkterna, samtidigt som antalet
            gåvor, bidrag, subventioner ökar och deras möjligheter att skriva
            av eller fondera undan inkomster så att de blir skattefria har
            ökat. Den effektiva skattesatsen för företagen tenderar att minska.
            Matkostnaderna å andra sidan har trots statliga subventioner av
            livsme- delspriserna och prisstopp på vissa baslivsmedel stigit
            kraftigt. Många tvingas fortfarande leva på en näringsoriktig
            kost. De höga matpriserna drabbar arbetarfamiljer, barnfamiljer
            samt pensionärer och andra med låga inkomster särskilt hårt. Ett
            slopande av mervärdeskatten på livsmedel skulle minska matkostnaderna.
            Men för att en sådan reform skall få en fördelningspolitiskt riktig
            effekt måste bortfallet ur statskassan kompenseras med ökade skatter
            på dem för vilka Sverige anses vara ett skattemässigt ”paradis”:
            kapita- listerna. 9. Avskaffa de skattefria investeringsfonderna.
            Kapitalisterna har bland många förmåner möjligheter att skattefritt
            få fondera 40 96 av sina vinst- medel i investeringsfonder. Dessa
            får de sedan använda efter särskild fram- ställan. Deras ianspråktagandeansökningar
            anses numera dock i allmänhet vara av rent formell karaktär. Fonderna
            har varit tänkta som konjunktur- utjämnande eller regionalpolitiska
            medel. De skulle emellertid komma till bättre användning om de
            omhändertogs av statliga instanser och användes som en finansieringskälla
            för ett program för startande av statliga industrier. Då skulle
            dessa fonder inte ha verkan som medel att ge kapitalisterna en
            extra möjlighet att öka sina tillgångar och därigenom sin samhällsmakt.
          </p>
          <pb facs="riksdagen-motions-pdf/data/1975/mot_1975__1025/mot_1975__1025-008.pdf"/>
          <fw xml:id="i-QmyeXXeER6shjMBQBCsQTA">
            Mot. 1975:1025 16
          </fw>
          <p xml:id="i-QBNRyDA5r3Nx93EzsWMS12">
            Det sagda gäller naturligtvis också och kanske på sätt och vis
            i högre grad om de extra investeringsfonder som riksdagen hösten
            1974 beslutade om. Dessa extra investeringsfonder föreslogs av
            regeringen som ett medel att ”kapa” för stora profiter — men deras
            verkan är den motsatta: att låta kapitalisterna undandra 15 96
            ytterligare av sina vinster från beskattning (om vinsten överstiger
            1 milj. kr.) Regeringens beslut nyligen att låta fö- retagen få
            skjuta på inbetalningarna till dessa extra investeringsfonder
            har tagit av fonderna deras sista flagor av vinstbegränsningsfärg.
            Med anledning av det anförda hemställs att riksdagen godkänner
            vad som i motionen anförts rörande rikt- linjerna för den ekonomiska
            politiken.
          </p>
          <p xml:id="i-HCSg3NvNqcjeARomaAJDoz" type="date">
            Stockholm den 27 januari 1975
          </p>
          <div xml:id="i-FCYMPo5f7GAmUZpbWqTNgH" type="signatureBlock">
            <list xml:id="i-B7azhCMdsaGVHE54nNR52W">
              <item xml:id="i-75wzPkox4ztZFdA2b65pPn" who="i-FiisfXYQcUpGymcboYQpoF" type="signature">
                C. -H. HERMANSSON (vpk)
              </item>
              <item xml:id="i-HdMPD3AN7MZbg5UzaypXUd" who="i-8743Lhyk8SSNk8Ne84jigz" type="signature">
                EIVOR MARKLUND (vpk)
              </item>
              <item xml:id="i-Rq6pdMGyJozfWNS1KVYZns" who="i-CMGiiZNVocLdbkuKqXgWTG" type="signature">
                NILS BERNDTSON (vpk)
              </item>
            </list>
          </div>
          <p xml:id="i-S7PnTpKf96MVLA49MCMm27">
            LARS WERNER (vpk) GUSTAV LORENTZON (vpk) i Tyresö
          </p>
        </div>
      </div>
    </body>
  </text>
</TEI>
