<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__ak__16/mot_1955__ak__16-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 16 7
          </p>
          <p>
            Nr 16
          </p>
          <p>
            Av fröken Elmén och herr Gustafson i Göteborg, om rätt i vissa
            fall för arbetstagare under 16 års ålder att erhålla sjukpen-
            ning.
          </p>
          <p>
            Den nu gällande lagen om allmän sjukförsäkring stipulerar en
            minimi- ålder av 16 år för medlemskap i sjukkassa och erhållande
            av sjukpenning vid sjukdom och inträffat olycksfall. Yrkesskadeförsäkringen,
            som tar vid efter den så kallade samordningstiden, när det gäller
            olycksfall i arbete, har ingen åldersbegränsning. Såväl den kommitté
            som utrett frågan som utskott och riksdag har för- modligen inte
            räknat med att alltjämt många ungdomar under sexton år arbetar
            ute på olika arbetsområden, och dessa ungdomar erhåller ingen
            sjukpenning under samordningstiden vid inträffat olycksfall. Detta
            innebär en allvarlig försämring jämfört med förut gällande lag
            angående ersättning vid olycksfall i arbete, och det måste synas
            egendomligt att den som är under sexton år inte skall ha ersättning
            för inkomstbortfall under det att den som är över nämnda åldersgräns
            har det. När en gång den 9-åriga enhetsskolan är helt utbyggd,
            kan man räkna med att så gott som alla ungdomar fyllt 16 år, innan
            de inträder i arbets- livet. Under övergångstiden bör tillses,
            att de arbetstagare, som inte fyllt 16 år, tillförsäkras ett ekonomiskt
            skydd vid olycksfall i arbete i likhet med övriga arbetstagare.
            Med hänsyn till vad ovan framhållits hemställes, att riksdagen
            måtte för sin del besluta sådan ändring i lagen om allmän sjukförsäkring,
            att arbetstagare under 16 års ålder tillförsäkras rätt till sjukpenning
            (såväl grund- som tilläggssjukpenning) under den så kallade samord-
            ningstiden, det vill säga innan vederbörande omfattas av yrkesskadeförsäkringen,
            samt att vederbörande utskott måtte utarbeta förslag till erfor-
            derlig lagtext.
          </p>
          <p>
            Stockholm den 14 januari 1955
          </p>
          <p>
            Brita Elmén Sven Gustafson i Göteborg
          </p>
        </div>
      </div>
    </body>
  </text>
</TEI>
