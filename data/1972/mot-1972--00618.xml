<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--00618">
  <teiHeader>
    <fileDesc>
      <titleStmt>
        <title>om översyn av JO-institutionen.</title>
        <author>av herr Adamsson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om översyn av JO-institutionen.</title>
          <idno type="rdwebb">FV02618</idno>
          <rs type="number">618</rs>
          <ref type="dokument_url_text">http://data.riksdagen.se/dokument/FV02618/text</ref>
          <ref type="dokument_url_html">http://data.riksdagen.se/dokument/FV02618</ref>
          <ref type="dokumentstatus_url_xml">http://data.riksdagen.se/dokumentstatus/FV02618</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2ze5QGGJAsCoqCn8nthhnj</idno>
            <name>ERIK ADAMSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Fk9ZBtT22NzcuxK8VeDLv7" type="signed"/>
        <correspContext corresp="i-Fk9ZBtT22NzcuxK8VeDLv7">
          <note type="signatory" corresp="i-2ze5QGGJAsCoqCn8nthhnj"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__618/mot_1972__618-001.pdf"/>
      <fw xml:id="i-DAgu5S98uW2Z88EH7DFf96">
        Mot. 1972: 618 2
      </fw>
      <div xml:id="i-nE74Zeuze5NDQy88xLiVc" type="motHeader">
        <div xml:id="i-8VtqDSbwBigY7LBz68NZZD" type="motTitle"/>
        <div xml:id="i-2Wtpp937ShrTfyBbArPtDE" type="motSubmissionInfo"/>
      </div>
      <div xml:id="i-XHwsXbBQ2TCYwntNdJDrzo" type="motBody">
        <div xml:id="i-AxLFSyDAj2MJYQpcGJY8BC">
          <p xml:id="i-WFZzXaotniFLSRkYYWacrE">
            Motioner nr 618—624 år 1972
          </p>
          <p xml:id="i-Tq4jdULMThqsTjySPxL8kN">
            Nr 618
          </p>
          <p xml:id="i-SzTfPsGR3siDQ2oPnvDXfE">
            av herr Adamsson om översyn av JO-institutionen.
          </p>
          <p xml:id="i-852huKMfbqQpHqT1m5C95Y">
            JO-institutionen har en djup förankring inte bara hos den svenska
            riksdagen utan även hos medborgarna i gemen. En rad reformer under
            senare decennier har haft det gemensamma syftet att ge ombudsmännen
            större befogenheter, ökade resurser och bättre arbetsbetingelser
            i allmänhet. Milstolpar i utvecklingen är reformerna 1957, då
            JO:s tillsynsområde vidgades och organisationen förstärktes, och
            1967, då en gemensam organisation med tre ombudsmän tillskapades.
            JO-institu- tionen har också blivit en svensk exportvara med stort
            internationellt anseende. JO:s allt starkare förankring i de enskilda
            människornas medvetande har medfört en ständigt ökande arbetsbörda
            i form av klagomål. Bakgrunden till omorganisationen 1967 var
            väsentligen att klagomålen visade en ökning med omkring 900 om
            året sedan 1957, till totalt bortåt 1700. Några av de viktigaste
            reformerna bestod i att ombudsmännen gavs större befogenheter
            att avvisa klagomål eller överlämna dem till andra myndigheter.
            Det betonades kraftigt att JO borde ägna sig åt väsentliga frågor
            och inte bli ett organ för rutinmässig kontroll. Det underströks
            också särskilt att en avsevärd ökning av inspektionsverksam- heten
            måste eftersträvas och att en utveckling av institutionen till
            ett ämbetsverk måste bestämt undvikas. I utskottsbetänkandet 1967
            uttalades att man inte syntes behöva utgå från att en lika stark
            ökning av antalet klagomål skulle ske även i framtiden, även om
            en sådan utveckling naturligtvis var möjlig ännu någon tid. Riksdagen
            räknade med att de resurser som ställdes till förfogande skulle
            vara tillräckliga för att JO på ett tillfredsställande sätt skulle
            kunna fullgöra de funktioner som institutionen enligt riksdagens
            mening borde ha i det moderna samhället. I en motion vid 1970
            års riksdag fäste jag uppmärksamheten på att utvecklingen gått
            i annan riktning än man föreställde sig 1967. Antalet klagomål
            årligen hade ökat med nästan lika mycket under de två åren efter
            1967 som under hela tioårsperioden mellan 1957 och 1967 års reformer.
            Man fann också av årets ämbetsberättelse att ganska jämnt 90 7
            av klagomålen avskrivits utan någon kritik mot myndighet eller
            tjänsteman och att ganska jämnt 307 av klagomålen lämnts utan
            sakprövning. Mot denna bakgrund ansåg jag att riksdagen borde
            överväga vilka åtgärder som kunde anses påkallade för att grunderna
            för 1967 års reform inte skulle behöva rivas upp. Jag hemställde
            därför, att JO-institu- tionens ställning och funktioner skulle
            bli föremål för förnyade över- väganden med utgångspunkt i 1967
            års riksdagsbeslut.
          </p>
          <p xml:id="i-RBWb8H8xDCijDgbGXCDZQR">
            1 Riksdagen 1972. 3 saml. Nr 618-624
          </p>
          <p xml:id="i-XJLNMJfDxJajd9TeJvRqPT">
            Mot. 1972 618—624
          </p>
          <pb facs="riksdagen-motions-pdf/data/1972/mot_1972__618/mot_1972__618-002.pdf"/>
          <p xml:id="i-AVjuAvh6d12oSoDFjz1xzt">
            I sitt utlåtande i ärendet uttalade konstitutionsutskottet (1970:47)
            att motionens syfte var angeläget att utskottet därför själv gjort
            sådana överväganden som jag förordat. Dessa ledde utskottet till
            bedömningen att särskilda åtgärder inte var erforderliga för det
            dåvarande men att utvecklingen måste följas med uppmärksamhet.
            Sedan nu ytterligare två år förflutit finns det anledning att
            ånyo fästa riksdagens uppmärksamhet på dessa frågor. Man kan konstatera
            att utvecklingen fortsatt i samma riktning. Utskottet kunde visserligen
            1970 notera att en stagnation syntes ha inträtt i fråga om tillströmningen
            av klagomål — slutsiffran för året kom också att ligga något hundratal
            under det föregående årets. Under 1971 har emellertid en kraftig
            ökning ånyo förekommit. Klagomålen har ökat med inte mindre än
            543 eller jämnt 20 Jo. Slutsiffran för året blev 3 149. Jämför
            man med förhållandena vid tiden för 1967 års reform finner man
            att ökningen är jämnt 75 20 eller mer än 1 300 klagomål. Årets
            ämbetsberättelse visar också att av de klagomål, som slutbehandlades
            förra året, drygt 85 7 avskrevs utan kritik mot myn- dighet eller
            tjänstemän och mer än 40 Z lämnades utan sakprövning. Det finns
            ingen anledning att fördjupa sig i siffermaterialet. Det väsentliga
            är att utvecklingen nu gått så långt, att det finns anledning
            för riksdagen att göra en förnyad översyn av JO-institutionen.
            Denna bör verkställas av en utredning som tillsätts av talmanskonferensen.
            Utgångs- punkten för dess arbete bör vara de principiella överväganden
            och ståndpunkter som kom till uttryck i 1967 års riksdagsbeslut.
            Den viktigaste frågan i sammanhanget är hur man skall kunna genom
            organisatoriska åtgärder säkerställa att ombudsmännen verkligen
            får möjlighet att ägna sig åt de väsentliga ärendena. En utväg
            som bör kunna prövas är att inrätta befattningar som biträdande
            ombudsmän. Skulle en sådan organisatorisk lösning befinnas lämplig,
            bör man också överväga om antalet ombudsmän kan minskas. Man skulle
            t. ex. kunna tänka sig en organisation med två ombudsmän och två
            biträdande ombudsmän. De senare skulle även kunna vara ställföreträdare.
            Detta är emellertid bara synpunkter. Utredningen bör vara förutsättningslös
            utom i så måtto att grundtankarna bakom 1967 års beslut inte bör
            överges utan starka skäl. Jag vill också påpeka en särskild omständighet
            som bör beaktas av utredningen. Ämbetsansvarskommittén kommer
            inom kort att lägga fram sitt slutbetänkande angående ämbetsansvar
            och disciplinärt ansvar i offentlig tjänst. Att döma av det principförslag
            som kommittén presen- terade 1969 kan själva grunderna för JO:s
            verksamhet komma att ändras genom den reform kommittén föreslår.
            Det är angeläget att konsekven- serna för JO-institutionen övervägs
            inom riksdagen och att grundlags- stadgandena kan ges en ändamålsenlig
            avfattning redan nästa vår. Jag föreslår av anförda skäl att JO-institutionens
            ställning och funktioner blir föremål för för- nyade överväganden
            med utgångspunkt i 1967 års riksdagsbe- slut i ämnet och med beaktande
            av vad som anförts i motionen,
          </p>
          <p xml:id="i-H8uKGpSSkNEBZETqorurd3">
            Stockholm den 26 januari 1972 ERIK ADAMSSON (s)
          </p>
        </div>
      </div>
    </body>
  </text>
</TEI>
