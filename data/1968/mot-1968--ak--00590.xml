<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__590/mot_1968__ak__590-001.pdf"/>
      <div type="motHeader" xml:id="i-UMSL3GZhu1m8gaiFezzNub">
        <div type="motTitle" xml:id="i-A2JQmEW8GzgZAe25eGQW1L"/>
        <div type="motSubmissionInfo" xml:id="i-gJCdA6Xj48WSQEoBSAXxS"/>
      </div>
      <div type="motBody" xml:id="i-AD3ZP77YeK3zhc2aJGNkoL">
        <div xml:id="i-PsJwVZudXqhLGRzP19vBsw">
          <p xml:id="i-AoGQThJNo8ogCqCBExaQ2W">
            14 Motioner i Andra kammaren, nr 590 år 1968
          </p>
          <p xml:id="i-XbNTyC7YBY5m6KyzA8GReW">
            Nr 590
          </p>
          <p xml:id="i-8nuMDA8S6ommJSE6h1Vsxs">
            Av herr Wiklund i Stockholm m. fl., angående biblioteksverksam-
            heten för blinda.
          </p>
          <p xml:id="i-PedJBW16NQAp8PV1Dyrum7">
            (Lika lydande med motion nr 612 i Första kammaren)
          </p>
          <p xml:id="i-MHq4kURuc7QG2X5TiTsFG3">
            Fram till början av 1960-talet lämnade staten inga eller mycket
            ringa stöd till de blindas bokförsörjning. Situationen skulle
            otvivelaktigt ha varit nå- got genant för det svenska samhället,
            om inte De blindas förening och andra organisationer med insats
            av enskilda medel först byggt upp ett bibliotek av böcker i blindskrift
            och därefter lagt en god grund för ett talboksbibliotek. I medvetande
            om statens ansvar även för de blindas bokförsörjning fram- lade
            skolöverstyrelsen efter särskild utredning i sina anslagsäskanden
            för budgetåret 1962/63 ett förslag om överförande till staten
            av biblioteksverk- samheten för blinda. Efter förhandlingar mellan
            representanter för dåva- rande ecklesiastikdepartementet och De
            blindas förening träffades emeller- tid överenskommelse om att
            föreningen åtminstone tills vidare skulle upp- rätthålla verksamheten.
            Det förutsattes dock att kostnaderna skulle bestri- das av statsmedel.
            Efter successiv höjning av anslagen uppnåddes även den överenskomna
            kostnadstäckningen under budgetåret 1964/65. I förslag till anslag
            för budgetåret 1967/68 frångick emellertid Kungl. Maj:t den träffade
            överenskommelsen och föreslog endast en obetydlig anslagshöjning.
            Åtgär- den var så mycket mer kännbar som De blindas förening var
            bunden av av- talsuppgörelser mellan bibliotekariernas organisationer
            och olika samhälls- organ och därför fick vidkännas betydande
            kostnadsökningar. För budgetåret 1967/68 föreslogs vidare för
            första gången ett särskilt an- slag för anskaffande av studielitteratur
            för blinda, som ägnat sig åt efter- gymnasiala studier. I anslagsäskandena
            för budgetåret 1968/69 föreslog skolöverstyrelsen ett anslag till
            De blindas förenings biblioteksverksamhet med 940 000 kronor,
            dvs. en höjning med 200 000 kronor, samt en höjning av anslaget
            till studie- litteratur från 200 000 till 450 000 kronor. Kungl.
            Maj:t föreslår emellertid i statsverkspropositionen en höjning
            av anslaget till biblioteksverksamheten med endast 100 000 kronor
            samt oför- ändrat anslag för studielitteraturverksamheten. Därvid
            redovisas arbets- marknadsstyrelsens yttrande över skolöverstyrelsens
            anslagsäskanden, av vilket framgår att kostnaderna för studielitteratur
            för sådana blinda, som uppbär utbildningsbidrag, täcks genom medelsanvisning
            från länsarbets-
          </p>
          <pb facs="riksdagen-motions-pdf/data/1968/mot_1968__ak__590/mot_1968__ak__590-002.pdf"/>
          <p xml:id="i-CGBFfZtihxsnPc3uezAjMr">
            Motioner i Andra kammaren, nr 590 år 1968 15
          </p>
          <p xml:id="i-7iuCShVHC5eEXqfRBH5hFQ">
            nämnderna. Mot denna bakgrund torde anslaget till studielitteratur
            med 200 000 kronor för närvarande kunna anses acceptabelt. Sannolikt
            är det få i samhället, för vilka tillgången till böcker och tidning-
            ar har så stor betydelse ur social och humanitär synpunkt som
            för de blin- da. Vidare kan konstateras, att knappast någon annan
            grupp har så begrän- sad tillgång till läsning. Eftersom någon
            väsentlig inskränkning av persona- len vid De blindas förenings
            bibliotek knappast är möjlig, om nuvarande ut- lån skall kunna
            tillgodoses, måste följden av anslagsutvecklingen vad avser biblioteksverksamheten
            bli, att produktionen av böcker minskar eller helt upphör. Ett
            uppehållande av verksamheten blir således beroende på vilka enskilda
            medel som står till förfogande utöver de betydande summor De blindas
            förening redan anslår för verksamheten. Det underskott De blindas
            förening hade att täcka uppgick år 1966 till 3235 000 kronor.
            1967 års under- skott är preliminärt framräknat till 375 000 kronor.
            Å andra sidan finns det anledning att påpeka att verksamheten
            numera är så stabiliserad, att det finns anledning att pröva frågan
            om fastare ekonomisk grund för densam- ma. Därvid kan givetvis
            flera alternativa lösningar övervägas. Sålunda kan man tänka sig
            alt ånyo pröva skolöverstyrelsens förslag från 1961 om en särskild
            statlig institution med uppgift att tillhandahålla böcker och
            tidning- ar för blinda. Ett annat alternativ är att staten träffar
            uppgörelse med De blindas förening enligt samma principer som
            legat till grund för uppgörel- sen mellan staten och De blindas
            förening i fråga om depåverksamheten för blinda hantverkare. Med
            hänvisning till vad sålunda anförts hemställs, att anslaget till
            De blindas förenings biblioteksverksamhet uppräknas till 940 000
            kronor och att riksdagen uttalar sin anslutning till principen
            att samhället bör helt täcka kostnaderna för de blindas bokför-
            sörjning samt uppdrager åt Kungl. Maj:t att snarast fram- lägga
            förslag till åtgärder i detta syfte.
          </p>
          <p xml:id="i-TQB2okRe23oGomGTMi2biM">
            Stockholm den 22 januari 1968
          </p>
          <p xml:id="i-FXUnrMaLgJyMjvdmvnWgBH">
            Daniel Wiklund (fp) Robert Dockered (cp) James I. A. Dickson
            (h)
          </p>
          <p xml:id="i-W1gT1LgZS8LDiu7XeLLQ5N">
            i Stockholm
          </p>
          <p xml:id="i-6ggiRtQtAnFkoTJ3XE49iW">
            MARCUS BOKTR. STHLM 1968 680024
          </p>
        </div>
      </div>
    </body>
  </text>
</TEI>
