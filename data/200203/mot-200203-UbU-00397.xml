<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-UbU-00397">
  <teiHeader>
    <fileDesc>
      <titleStmt>
        <title>Granskning av landets skolböcker</title>
        <author corresp="i-NF4BomvcfAd9CuZEwt9Bwv">av Joe Frans (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Granskning av landets skolböcker</title>
          <idno type="rdwebb">GQ02Ub397</idno>
          <rs type="number">Ub397</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GQ02Ub397/text</ref>
          <ref type="dokument_url_html">http://data.riksdagen.se/dokument/GQ02Ub397</ref>
          <ref type="dokumentstatus_url_xml">http://data.riksdagen.se/dokumentstatus/GQ02Ub397</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NF4BomvcfAd9CuZEwt9Bwv</idno>
            <name>Joe Frans</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RZqzN8TBwuFf7VYvxiGkNq" type="signed"/>
        <correspContext corresp="i-RZqzN8TBwuFf7VYvxiGkNq">
          <note type="signatory" corresp="i-NF4BomvcfAd9CuZEwt9Bwv"/>
        </correspContext>
        <correspAction xml:id="i-BvxbH7niupxsosksfbzB9r" type="referral">
          <date when="2002-10-30"/>
        </correspAction>
        <correspAction xml:id="i-NdkVPS7u4jCmJLxTNcttp6" type="dismissal">
          <date when="2002-10-30"/>
        </correspAction>
        <correspAction xml:id="i-KVV86bshxgvmu54AFKYbWB" type="submission">
          <date when="2002-10-23"/>
        </correspAction>
        <correspAction xml:id="i-59JiiXjjDbgQLpx4R4Vd9B" type="assigned"/>
        <correspContext corresp="i-59JiiXjjDbgQLpx4R4Vd9B">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_Ub_0397/mot_200203_Ub_0397-0001.pdf"/>
      <div xml:id="i-Nh5L9FjibvEP5348RUE8tL" type="motHeader">
        <div xml:id="i-ACBSHJ21kif74ogDHZPkcJ" type="motTitle"/>
        <div xml:id="i-5G5jrHtKTx6baXc4QS6faa" type="motSubmissionInfo"/>
      </div>
      <div xml:id="i-ADsyTUYM6Sfgn1BQZrDaAx" type="motBody">
        <div xml:id="i-2GcthTmz3AjT52SderN37D">
          <p xml:id="i-6tHYKaeRtfDMVKFCbALXqb">
            2002/03 mnr: Ub397 pnr: s31016
          </p>
          <p xml:id="i-EyZfyFB5JdNXBsPZj4kjys">
            Motion till riksdagen 2002/03:Ub397
          </p>
          <p xml:id="i-HQwUgccws7rfZYCG6GCpMP">
            av Joe Frans (s)
          </p>
          <p xml:id="i-F1ThVyuHgaGTkaKectqdRB">
            Granskning av landets skolböcker
          </p>
          <p xml:id="i-DCDsQhuuDtiHa85UJXtVtB">
            Förslag till riksdagsbeslut
          </p>
          <p xml:id="i-SZS9NJ9pN4PiahvKUxPK9b">
            1. Riksdagen tillkännager för regeringen som sin mening vad i
            motionen anförs om att uppmuntra en kritisk granskning av landets
            skolböcker ur ett mångkulturellt perspektiv. 2. Riksdagen tillkännager
            för regeringen som sin mening vad i motionen anförs om fortbildningsverksamhet
            för lärare i dessa frågor.
          </p>
          <p xml:id="i-WRU6NdJfmcHNzrgZ875FyC">
            Motivering
          </p>
          <p xml:id="i-N9RVjTk1hMkTPjqafvicCH">
            Det vore ingen överdrift att hävda att Sverige blivit alltmer
            mångkulturellt — mer än var fjärde svensk invånare är antingen
            född utomlands eller har minst en förälder född utomlands — och
            därtill alltmer internationellt, kebab, EU, Internet, coca-cola,
            moskéer, överstatlig ekonomi, världsmusik, satellit-tv, utlandssemestrar
            och så vidare. Man kan med fog säga att verkligheten förpassat
            tankar om en kultur—ett folken nation till historien. Mentalt
            sett rör vi oss dock fortfarande i ett samhälle som i mångt och
            mycket kretsar kring sådana tankar. Här krävs det djupgående attitydförändringar.
            I detta har inte minst skolan ett betydande ansvar. Man behöver
            inte gå långt bak i historien för att finna en tid då den svenska
            skolan konsekvent fostrade monokulturalism, etnocentrism, nationalism,
            eurocentrism och rasism. I de skolstadgar som gällde under 1900-talets
            första hälft betonades en fostran till vad man kallade ett fosterländskt
            sinnelag. Man såg det som skolans uppgift att fostra nationalkänslor
            och föreställningar om ett enhetligt svenskt folk, med en enhetlig
            kultur, i en enhetlig nation. Sedan hymlade man inte med uppfattningar
            om att européer tillhörde en överlägsen ”ras” och att icke-européer
            var mindre utvecklade i en glidande skala med de primitiva afrikanerna
            längst ner.
          </p>
          <pb facs="riksdagen-motions-pdf/data/200203/mot_200203_Ub_0397/mot_200203_Ub_0397-0002.pdf"/>
          <p xml:id="i-Hzc8W6pqY8zq29qry2Rv31">
            2002/03:Ub397
          </p>
          <p xml:id="i-4dmkiQMyzLHRyMUzSFQfik">
            Sådant tillhörde en gång skolans allmänbildning. Efterkrigstidens
            kulturella självrannsakan har successivt nedmonterat sådana föreställningar
            som ihåliga och i strid med grundläggande demokratiska och humanistiska
            värderingar. Ett led i denna utveckling är att Sveriges officiella
            invandrarpolitik gått från assimilations- till integrationspolitik.
            I ett riksdagsbeslut 1968 bestämdes det att invandrare skulle
            vara jämlika landets övriga invånare, få del av den generella
            välfärdspolitiken, och att invandringen skulle begränsas med anledning
            av den allmänna levnadsstandarden och inget annat. Istället för
            ”assimilering” talade man nu om ”anpassning” eller som det senare
            kom att heta, ”integration”. 1975 fick Sverige, med ett nytt riksdagsbeslut,
            en officiell invandrarpolitik som innebar ett klart och tydligt
            avståndstagande från assimilationstanken med dess krav på kulturell
            och etnisk anpassning. Nu ville man tvärtom istället främja invandrarnas
            kulturella och språkliga identitet. Till det tidigare jämlikhetsmålet
            lades ytterligare två mål, valfrihet och samverkan. Enligt valfrihetsmålet
            skulle invandrare få behålla sin kultur i den utsträckning den
            inte stred mot samhällets lagar och förordningar. Enligt samverkansmålet
            skulle invandrare ha möjlighet att delta i och ta ansvar för samhällsutvecklingen.
            Dessa mål utarbetades och preciserades ytterligare i riksdagens
            invandrarpolitiska beslut 1986. Det vore inte för mycket sagt
            att hävda att dessa invandrarpolitiska mål om etnisk jämlikhet,
            kulturell valfrihet, och medborgerlig samverkan oberoende av etnicitet
            eller kulturell tillhörighet, har sin grund i liberala och demokratiska
            värderingar. Den senaste läroplanen för grundskolan från 1994
            är i linje med riksdagens officiella invandrarpolitik. I det inledande
            avsnittet om vilka grundläggande värden skolan bör förmedla står
            det bland annat: ”Människolivets okränkbarhet, individens frihet
            och integritet, alla människors lika värde, jämställdhet mellan
            kvinnor och män, samt solidaritet med svaga och utsatta är de
            värden som skolan skall gestalta och förmedla.” Vidare står det:
            ”Undervisningen i skolan skall vara icke-konfessionell” och ”Skolans
            uppgift är att låta varje enskild elev finna sin unika egenart
            och därigenom kunna delta i samhällslivet genom att ge sitt bästa
            i ansvarig frihet.” Under avsnittet ”Förståelse och medmänsklighet”
            står det bland annat: ”Det svenska samhällets internationalisering
            och den växande rörligheten över nationsgränserna ställer höga
            krav på människors förmåga att leva med och inse de värden som
            ligger i en kulturell mångfald.” Vidare står det: ”Skolan är en
            social och kulturell mötesplats som både har en möjlighet och
            ett ansvar att stärka denna förmåga hos alla som arbetar där.”
            Längre fram i läroplanen står det dessutom: ”Ett internationellt
            perspektiv är viktigt för att kunna se den egna verkligheten i
            ett globalt sammanhang och för att skapa internationell solidaritet
            samt förbereda för ett samhälle med täta kontakter
          </p>
          <p xml:id="i-Md8gV5WknZsVj26caWj2E2">
            över kultur- och nationsgränser. Det internationella perspektivet
            innebär också att utveckla förståelse för den kulturella mångfalden
            inom landet.” Ett slående drag hos de senaste årens samhällskunskapsböcker
            skrivna för grundskolan är att det finns ett konsekvent ”vi”-
            och ”dom”-perspektiv — ”vi svenskar” och ”dom invandrarna” — utan
            att kategorierna problematiseras.
          </p>
          <pb facs="riksdagen-motions-pdf/data/200203/mot_200203_Ub_0397/mot_200203_Ub_0397-0003.pdf"/>
          <p xml:id="i-MJks1Q4PfXa4gA9jnu7KXL">
            Vad är det att vara ”svensk” idag? Vilka är ”svenskar” och vilka
            är det inte? Spelar det alls någon roll? Varför? Sådana frågeställningar
            lyser nästan undantagslöst med sin frånvaro i grundskolans samhällsböcker.
            Istället utgår samhällsböckerna från en skenbart oproblematisk
            ”svenskhet” som är etniskt baserad och som får utgöra ett samhälleligt
            ”vi”. Detta är onekligen ett etnonationalistiskt synsätt som knappast
            är förenligt med en mångkulturell skola. Skolan bör istället uppmuntra
            en samhällelig ”vi”-känsla baserad på demokratiska och medborgerliga
            värderingar, och inte en gemensam etnicitet. Ett sådant perspektiv
            innebär också att värdet av ”svensk historia” inte längre kan
            tas för givet. Det går inte att bortse från att ”svensk historia”
            hänger intimt samman med etnonationalistiska tankegångar. Jag
            har inga färdiga svar på vilken ställning svensk historia bör
            ha i dagens skola, men jag menar att dess ställning bör problematiseras
            och motiveras utifrån vårt mångkulturella och alltmer internationaliserade
            samhälle. Dessutom, anser jag, bör historieböckerna ge en förståelse
            för etnonationalismens, eurocentrismens och den biologiska rasismens
            historia — inte minst i Sverige. Detta för att ge en ökad förståelse
            för sådana tendenser i samhället. Ytterst få historieböcker uppfyller
            dessa krav. Inte minst rasismen kunde man önska att dagens skola
            gav en tydlig förståelse för. I de flesta samhällsböcker ges det
            inte ens en elementär förståelse av olika former av ”rasism”.
            I vissa fall kan man till och med säga att skolböckerna underblåser,
            snarare än motverkar, rasism. Man kan inte nog betona behovet
            av en skola som vilar på en annan gemenskap än etnisk nationalism
            och som gör eleverna uppmärksamma på de krafter som verkar mot
            en demokratisk mångkultur. Om det mångkulturella samhället skall
            förankras hos dem som bor i Sverige krävs det en omprövning av
            de tidigare ideologier och föreställningar som inte går att förena
            med detta
          </p>
          <p xml:id="i-KiSGQmRWkDAKMCM92ebwyo">
            mål.
          </p>
          <p xml:id="i-FSCBQhZnrimRmS5cD4w26E" type="date">
            Stockholm den 15 oktober 2002
          </p>
          <div xml:id="i-Sb7fx1qayCePL6tXM6DU7N" type="signatureBlock">
            <p who="i-NF4BomvcfAd9CuZEwt9Bwv" type="signature">
              Joe Frans (s)
            </p>
          </div>
          <p xml:id="i-7iXQaATEGjMAu5RvYufquz">
            2002/03:Ub397
          </p>
        </div>
      </div>
    </body>
  </text>
</TEI>
