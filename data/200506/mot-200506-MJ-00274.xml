<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_274/mot_200506_MJ_274-0001.pdf"/>
      <div type="motHeader" xml:id="i-9Mhjj4mYZ3EWnCSaBcTP9">
        <div type="motTitle" xml:id="i-FsGpBKRa3WLqoFWVyEsmEp"/>
        <div type="motSubmissionInfo" xml:id="i-Qk3mtv5vcDHQz5TSzzC7YR"/>
      </div>
      <div type="motBody" xml:id="i-MooC1vWroHZa2F73neDfui">
        <div xml:id="i-E57zZNAsR7L3T7TEgXUCi5">
          <p xml:id="i-Pokeqgo6APf4kMbTNzQv93">
            2005/06 mnr: MJ274 pnr: m1447
          </p>
          <p xml:id="i-Ck7dRcExYxQgXxCTCi7XnQ">
            Motion till riksdagen 2005/06:MJ274
          </p>
          <p xml:id="i-BWkz2eZP7f6et7qpVAewz1">
            av Magdalena Andersson och Cristina Husmark Pehrsson (m)
          </p>
          <p xml:id="i-XoHzSW2ey8buPqSTS2DMih">
            Ändring av strandskyddet
          </p>
          <p xml:id="i-NTkPPxGM23QB2d4Y4kwvv4">
            Förslag till riksdagsbeslut
          </p>
          <p xml:id="i-F77Ys2JHyLuZAt8hNSUdBQ">
            Riksdagen tillkännager för regeringen som sin mening vad i motionen
            anförs om regelsystemet för strandskydd.
          </p>
          <p xml:id="i-FS2AvDr9eXt7fZhN9CoaQ8">
            Motivering
          </p>
          <p xml:id="i-STHwSYCM6KvJEhLYGaqn6m">
            I många mindre tätbefolkade delar av landet är det inte bristen
            på stränder som är tillgängliga för både människor och djur som
            är svårigheten. Det stora problemet som flera kommuner brottas
            med är i stället en accelererande befolkningsminskning, något
            som i sig drar med sig bekymmer att upprätthålla en god service
            i kommunerna. Ett sätt att åstadkomma en förbättring är att kommunernas
            möjligheter vidgas till att kunna undanta vissa områden från strandskyddet
            och samtidigt kunna reglera skyddsvärda områden. Sverige är rikt
            utrustat med stränder längs åar, sjöar och hav. Totalt finns 92
            409 sjöar större än ett hektar i Sverige. Det finns ett regelverk
            för strandskydd som är utformat för att skydda stränder, både
            för att det rörliga friluftslivet skall ha tillgång till orörda
            stränder och för att djurlivets utveckling inte skall störas.
            Men strandskyddet är inte bara en miljöfråga utan har också en
            stor betydelse för möjligheten att kunna bygga på en attraktiv
            tomt i närheten av ett vattendrag. Min uppfattning är att det
            nuvarande regelsystemet måste ändras. Den här typen av hantering
            kräver både lokal kunskap och lokal anpassning. Med ett större
            lokalt inflytande än i dag, skulle det utan tvekan inverka på
            människors intresse för att bosätta sig utanför de stora städerna.
            Små kommuner skulle kunna få en helt annan attraktionskraft, genom
            att erbjuda attraktiva tomter skulle man kunna hejda en negativ
            befolkningsspiral. Genom att förändra lagstiftning och också tillämpning
            av gällande lagstiftning borde det kunna leda till att strandskyddet
            luckras upp och därmed ökar möjligheterna att kunna bygga vid
            vatten.
          </p>
          <pb facs="riksdagen-motions-pdf/data/200506/mot_200506_MJ_274/mot_200506_MJ_274-0002.pdf"/>
          <p xml:id="i-WcUYvbr7JooQqmPR4mX4w6">
            2005/06:MJ274
          </p>
          <p xml:id="i-PjsQWp2kGEFmgFUgWEeBKr">
            Det behövs en lagstiftning som skyddar känslig fauna och flora
            och som också garanterar bra tillgång till bad- och friluftsliv
            i befolkningstäta områden. Samtidigt medför förbudet mot strandnära
            bebyggelse svårigheter att utveckla boende och annan verksamhet
            som skulle gynna kommunen. Problemen har även gällt för stora
            delar av glesbygden som främst inte har brist på natur och vatten
            utan brist på människor. Ökad möjlighet till bebyggelse i strandnära
            områden skulle skapa bättre förutsättningar för att hålla landskapet
            levande. Ett ökat befolkningsunderlag skulle också ge bättre förutsättningar
            för handel och offentlig service. Det bör således finnas en generell
            rätt att kunna bygga på sin mark även nära stränder och vattendrag.
            En kommun skall kunna begränsa denna rätt genom detaljplan om
            detta är motiverat av hänsyn till känsligt djur- och växtliv eller
            allmänhetens tillgång till bad- och friluftsliv. För att skydda
            värdefulla miljöer kan också möjligheten att t.ex. peka ut områden
            av riksintresse finnas. Detta skulle stärka det kommunala självstyret
            och möjliggöra för kommunerna att skapa attraktiva boendemiljöer.
            Min uppfattning är därför att det nuvarande regelsystemet måste
            ändras.
          </p>
          <p xml:id="i-9BfeZ7PkuinxDEbjhHYy5f">
            Stockholm den 28 september 2005
          </p>
          <p xml:id="i-JWqorg9JVKBNi6pQvxdzoE">
            Magdalena Andersson (m) Cristina Husmark Pehrsson (m)
          </p>
        </div>
      </div>
    </body>
  </text>
</TEI>
