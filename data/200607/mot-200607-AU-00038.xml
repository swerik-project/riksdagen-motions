<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-AU-00038">
  <teiHeader>
    <fileDesc>
      <titleStmt>
        <title>med anledning av prop. 2006/07:118 En jobbgaranti för ungdomar</title>
        <author corresp="i-RnWtNUQCpycyMXbuRLTXcR">av Josefin Brink m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2006/07:118 En jobbgaranti för ungdomar</title>
          <idno type="rdwebb">GU02A38</idno>
          <rs type="number">A38</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GU02A38/text</ref>
          <ref type="dokument_url_html">http://data.riksdagen.se/dokument/GU02A38</ref>
          <ref type="dokumentstatus_url_xml">http://data.riksdagen.se/dokumentstatus/GU02A38</ref>
          <ref type="doc">http://data.riksdagen.se/fil/4A45A808-DD43-4BFC-B5A5-719A5358C5D8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LixGZUvV9A4meqxoejzhBU" type="basedOn"/>
        <correspContext corresp="i-LixGZUvV9A4meqxoejzhBU">
          <ref>Proposition 2006/07:118</ref>
        </correspContext>
        <correspAction xml:id="i-BP8VQArMyDFKQH9qJKfTZ9" type="signed"/>
        <correspContext corresp="i-BP8VQArMyDFKQH9qJKfTZ9">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-Bp9EUzGjXCdAH3RX4r41gA" type="referral">
          <date when="2007-06-20"/>
        </correspAction>
        <correspAction xml:id="i-V9fQmy6CXedgt5LiPPACAu" type="dismissal">
          <date when="2007-06-19"/>
        </correspAction>
        <correspAction xml:id="i-K8EoshCCFe48gAcmUj8GfC" type="dismissal">
          <date when="2007-06-19"/>
        </correspAction>
        <correspAction xml:id="i-JCJaMV5fBcz3pgNfaMPbwA" type="transfer">
          <date when="2007-06-18"/>
        </correspAction>
        <correspAction xml:id="i-Ab3YRFF8z9Z9bqVz1LF4DU" type="submission">
          <date when="2007-06-18"/>
        </correspAction>
        <correspAction xml:id="i-2YyB8EKgTUqqVxqxqc2L71" type="assigned"/>
        <correspContext corresp="i-2YyB8EKgTUqqVxqxqc2L71">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-99QRXB4QqS2tFinJidPdCr" type="TOC">
          <head xml:id="i-GLXs62J1kvkf7VocSxJ66G">
            Innehållet i jobbgarantin
          </head>
          <list>
            <item>
              Ordet jobbgaranti är direkt missvisande. Det förekommer inga
              förslag på att jobbgarantin ska garantera jobb. Tvärtom är tanken
              att den som inte fått jobb efter 15 månader i garantin ska slussas
              vidare till nästa program, Jobb- och utvecklingsgarantin (JUG).
              Det framgår inte av propositionen vilken ersättning ungdomar ska
              få i JUG. Det framgår inte heller på vilket sätt det kan anses
              motiverat för en person som ägnat 15 månader åt ett program utan
              att ha fått ett varaktigt jobb att börja om i ett motsvarande
              program med jobbsökande, utbildning och praktik. Om tanken i stället
              är att de unga som lämnat jobbgarantin direkt ska anvisas en varaktig
              samhällsnyttig sysselsättning, vilket är den tredje fasen i JUG,
              ifrågasätter vi det rimliga i att personer så tidigt i livet ska
              anvisas till den typen av sistahandsalternativ. Vi förutsätter
              att regeringen återkommer med besked om detta.
            </item>
            <item>
              Innehållet i jobbgarantin för ungdomar är mycket bristfälligt
              beskrivet i propositionen. Det som ändå framgår är att jobbgarantin
              ska bestå av jobbsökaraktiviteter, följt av t.ex. praktik och
              utbildning. Mer specificerad än så är inte beskrivningen, vilket
              gör det i det närmaste omöjligt att bedöma förslaget utifrån kvalitets-
              och träffsäkerhetsaspekter.
            </item>
            <item>
              AMS har, för att klara åtagandena i de nya programmen, från och
              med april 2007 infört ett moratorium för anvisning till program
              med aktivitetsstöd. I praktiken kommer Jobb- och utvecklingsgarantin
              samt Jobbgarantin för ungdomar under 2008 att vara de enda kvarvarande
              arbetsmarknadspolitiska programmen. Sammanlagt ska dessa program
              bereda plats för 95 000 ungdomar i genomsnitt per månad. Det motsvarar
              det totala antalet platser i arbetsmarknadspolitiska program samma
              år.
            </item>
            <item>
              Trots de omstruktureringar AMS gjort befarar vi att Jobb- och
              utvecklingsgarantin samt Jobbgarantin för ungdomar inte kommer
              att ha tillräckliga resurser för att kunna erbjuda ett verkningsfullt
              och värdigt stöd för långtidsarbetslösa. Dessutom menar vi att
              det är direkt kontraproduktivt att genom bristande resurstilldelning
              tvinga AMS att skära ner på arbetsmarknadsutbildningar och andra
              tidiga insatser. Värdet av tidiga insatser för individer som löper
              stor risk att hamna i långvarig arbetslöshet är väl belagt. Att
              identifiera dessa individer i samband med upprättandet av en individuell
              handlingsplan på arbetsförmedlingen bör ha högsta prioritet, liksom
              att snabbt sätta in de insatser som krävs, i stället för att invänta
              att individen i fråga blir långtidsarbetslös och därmed är berättigad
              till insatser.
            </item>
            <item>
              Slutligen föreslår regeringen att alla ungdomar som är berättigade
              till arbetslöshetsersättning och står till arbetsmarknadens förfogande
              för hel- och deltidsarbete ska omfattas av jobbgarantin. Däremot
              ska deltidsarbetslösa ungdomar som inte är berättigade till arbetslöshetsersättning
              inte omfattas av jobbgarantin. Syftet med detta är enligt regeringen
              att ungdomar som får arbetslöshetsersättning på deltid ska omfattas
              av samma nedsättningsregler som heltidsarbetslösa. Regeringen
              öppnar därmed upp för att de ungdomar som är berättigade till
              arbetslöshetsersättning och stämplar på deltid ska kunna fråntas
              sin rätt till ersättning om de avvisar plats i jobbgarantin. Det
              är en cynisk politik som slår hårt mot ungdomar. Som vi konstaterat
              tidigare är hälften av kvinnorna och fyrtio procent av männen
              under 25 år deltidsarbetslösa. För dem som är berättigade till
              arbetslöshetsersättning och söker heltidsjobb, men inte vill medverka
              i jobbgarantin, innebär förslaget en väsentligt lägre inkomst.
              Vi avvisar regeringens förslag och anser att alla deltidsarbetslösa
              ungdomar bör vara berättigade till en plats i jobbgarantin på
              samma villkor. När det gäller nedsättningsreglerna och rätten
              till ersättning behandlas dessa nedan.
            </item>
          </list>
        </div>
        <div type="motProposal" subtype="förslag">
          <head xml:id="i-LK4HtBVpH3eU9QhxSnk8J1">
            Förslag till riksdagsbeslut
          </head>
          <p xml:id="i-5WtoCG9oxpdeZ7Sc9eDWbG">
            Riksdagen avslår regeringens proposition 2006/07:118 En jobbgaranti
            för ungdomar.
          </p>
        </div>
        <div type="motContent">
          <head xml:id="i-KfBvbiZDNB49g75cCEBTS3" type="h1">
            med anledning av prop. 2006/07:118 En jobbgaranti för ungdomar
          </head>
          <head xml:id="i-FfMc2yWJMsNap3Xa7jMo31" type="h1">
            Motivering
          </head>
          <p xml:id="i-5J5ctbW5udVapCxH3PKcky">
            Regeringen föreslår i proposition 2006/07:118 En jobbgaranti
            för ungdomar att programmen Kommunala ungdomsprogrammet (KUP)
            och Ungdomsgarantin (UG) ska avskaffas och ersättas av ett nytt
            arbetsmarknadspolitiskt program som ska heta Jobbgaranti för ungdomar.
            Det nya programmet föreslås träda i kraft den 1 december 2007.
            Jobbgarantin ska vara obligatorisk och anvisas efter 100 dagars
            arbetslöshet för ungdomar mellan 16 och 24 år.
          </p>
          <p xml:id="i-4QgDyrodjU55RyfEkoVCgE">
            Namnet på det föreslagna programmet är direkt missvisande, eftersom
            det inte innehåller några garantier för jobb. Tvärtom ska de unga
            som gått igenom programmet utan att ha fått jobb gå vidare till
            ett annat arbetsmarknadspolitiskt program, Jobb- och utvecklingsgarantin.
            Innehållet i jobbgarantin är väldigt vagt beskrivet i propositionen,
            liksom på vilket sätt programmet kan antas förbättra unga långtidsarbetslösas
            möjligheter att få jobb jämfört med nuvarande program.
          </p>
          <p xml:id="i-SAGSL4kuwMxGUWmKZq93rz">
            Det är också svårt att se vilka resurser som ska avsättas för
            programverksamheten. Mot bakgrund av regeringens omfattande generella
            nedskärningar på arbetsmarknadspolitiska program och Arbetsmarknadsverkets
            förvaltningskostnader finns goda skäl att anta att jobbgarantin
            inte kommer att ges tillräckliga resurser för att kunna hålla
            hög kvalitet.
          </p>
          <p xml:id="i-3Qn5AfGt1WDcaQqCzyCAdz">
            Jobbgarantin föreslås bli obligatorisk, och de ungdomar som inte
            vill delta i jobbgarantin ska fråntas sin rätt till arbetslöshetsersättning.
            Det är en sanktion som inte gäller för äldre arbetslösa som nekar
            deltagande i program, vilket måste anses diskriminerande mot unga.
            Ersättningen till programdeltagarna som är berättigade till arbetslöshetsersättning
            ska trappas ner snabbare än för personer över 25 år. Det innebär
            att regeringen också vill införa diskriminerande särregler för
            personer under 25 år i arbetslöshetsförsäkringen. Dessutom ska
            ersättningen för deltagare som inte är berättigade till arbetslöshetsersättning
            sänkas jämfört med i nuvarande program.
          </p>
          <p xml:id="i-C8reSgVXuEzj3fiRpZnWGF">
            Regeringen redogör inte för de ekonomiska konsekvenserna av de
            sänkta ersättningsnivåerna vare sig för de enskilda eller för
            samhället i stort. Vänsterpartiet menar att de sänkta ersättningsnivåerna
            i jobbgarantin kommer att öka den ekonomiska utsattheten för många
            ungdomar och deras familjer. Vidare är risken uppenbar att de
            sänkta ersättningsnivåerna leder till ökat behov av försörjningsstöd.
            Regeringen presenterar inga beräkningar på hur stora kostnader
            som därmed kan komma att övervältras på kommunerna. Mot bakgrund
            av det som anförs i motionen bör riksdagen avslå proposition 2006/07:118
            i sin helhet. Detta bör riksdagen besluta.
          </p>
          <head xml:id="i-LcELgpfW6A79wkCt5ZnEop" type="h1">
            Bakgrund
          </head>
          <p xml:id="i-S6xC8FY1avfbBMm4CdhYHG">
            Ungdomar blir snabbare utan jobb, men kan också komma ur arbetslöshet
            snabbare än äldre när konjunkturen svänger. Enligt SCB är den
            genomsnittliga arbetslöshetstiden för ungdomar mellan 16 och 24
            år 14 veckor, 25 veckor för arbetskraften mellan 16 och 64 år
            och 33 veckor bland arbetskraften mellan 55 och 64 år.
          </p>
          <p xml:id="i-6KC7TpzChDLshhpdY4pqMn">
            Personer under 25 år räknas enligt AMS som långtidsarbetslösa
            efter 100 dagar, jämfört med 6 månader för personer över 25 år.
            AMS statistik visar att 92 238 personer mellan 18 och 24 år var
            inskrivna på arbetsförmedlingen som arbetssökande i april 2007.
            Av dessa var 29 564 personer öppet arbetslösa. Av de öppet arbetslösa
            var 9 938 personer långtidsarbetslösa i april 2007, vilket kan
            jämföras med 2 200 i april 2006. Ökningen beror på regeringens
            kraftiga nedskärningar på arbetsmarknadspolitiska program. Sverige
            har liksom övriga nordiska länder hittills haft en låg andel långtidsarbetslösa
            ungdomar, jämfört med andra OECD-länder (SOU 2007:18 s. 176).
            Denna utveckling är på väg att brytas med regeringens politik.
          </p>
          <p xml:id="i-QakdLHkqKL3q4oTQr7JAX5">
            Ungdomar som saknar gymnasieutbildning och ungdomar som är utrikes
            födda är överrepresenterade bland de arbetslösa och löper störst
            risk att bli långvarigt arbetslösa. Vi kan konstatera att regeringens
            politik på flera områden riskerar att försämra ungas position
            på arbetsmarknaden samt att fördjupa redan existerande orättvisor.
          </p>
          <p xml:id="i-DBcTanakoq1V1ewq8ocRQy">
            Otrygga visstidsanställningar och deltidsarbetslöshet är ett
            mycket stort problem bland unga. Hälften av kvinnorna och fyrtio
            procent av männen under 25 år jobbar deltid, och de flesta vill
            arbeta mer. Andelen unga med otrygga visstidsanställningar ligger
            på motsvarande nivåer. Dessa problem kommer att förvärras ytterligare
            eftersom regeringen motsätter sig lagstadgad rätt till heltid
            och försämrar anställningsskyddet för visstidsanställda. Nedskärningarna
            på komvux, den föreslagna reformeringen av gymnasieskolan och
            bantningen av arbetsmarknadsutbildningar är andra inslag i politiken
            som kommer att minska i synnerhet ungas möjligheter i arbetslivet.
          </p>
          <head xml:id="i-TjJNain5nu2NNa6J3tPumQ" type="h1">
            Befintliga insatser för arbetslösa ungdomar
          </head>
          <p xml:id="i-ECBmwEnWnsWKRHbc5fipVf">
            Utredningen Arbetsmarknadsutbildning för bristyrken och insatser
            för arbetslösa ungdomar (SOU 2007:18) har studerat befintliga
            insatser för arbetslösa ungdomar och presenterar en rad studier
            och lärdomar. Utredningen har studerat ungdomsgarantin (UG), det
            kommunala ungdomsprogrammet (KUP), insatser i AMS regi och arbetsmarknadsutbildning.
          </p>
          <p xml:id="i-8DGGTdvtYK9Yj8DjrQkpzW">
            UG och KUP har funnits sedan 1996 och har en tydlig socialpolitisk
            profil. UG och KUP riktar sig till långtidsarbetslösa ungdomar
            och administreras av kommunerna som får ersättning av länsarbetsnämnderna.
            KUP syftar huvudsakligen till att få ungdomar att slutföra sina
            gymnasiestudier. UG har varit mest inriktad på praktik.
          </p>
          <p xml:id="i-MvxmSSbTnvJm3iD75Et1M4">
            Bland de ca 22 000 deltagarna i åldrarna 20 och 24 år som påbörjade
            UG 2006 saknade 25 procent fullständig gymnasieutbildning, jämfört
            med 15 procent för hela åldersgruppen. Hela 18 procent av deltagarna
            fick försörjningsstöd, jämfört med 4 procent för hela åldersgruppen.
            Utredningen visar att personerna i UG i högre utsträckning än
            andra program rymmer ungdomar med särskilda problem att etablera
            sig och klara sin försörjning. Utredningen menar att bristande
            utbildning är ett helt avgörande handikapp för de allra mest utsatta
            ungdomarna mellan 2024 år. Ändå hade hela 59 procent av deltagarna
            praktik som huvudsaklig syssla, medan endast 16 procent hade utbildning.
          </p>
          <p xml:id="i-XiynqH6y3YxYSMe6VawygU">
            En granskning från Riksrevisionen visar att bristen på riktlinjer
            när det gäller innehåll i UG leder till att ungdomar inte får
            likvärdig bedömning. Det finns alltså goda skäl att omstrukturera
            och förbättra insatserna för långtidsarbetslösa unga. Dessvärre
            är regeringens föreslagna jobbgaranti så oprecist beskriven och
            så illa finansierad att det finns skäl att befara att den blir
            av ännu sämre kvalitet än den nuvarande Ungdomsgarantin.
          </p>
          <head xml:id="i-X34RW3YgzrczhhKBYzPk5i" type="h1">
            Ersättningen till ungdomar i jobbgarantin
          </head>
          <p xml:id="i-2Kz4DXqUvZmQD37JBMHwC2">
            Till deltagare i jobbgarantin som är berättigade till arbetslöshetsersättning
            ska aktivitetsstöd utgå i jobbgarantin. Eftersom det ska vara
            obligatoriskt att delta i jobbgarantin efter 100 dagar kommer
            rätten till ersättning från a-kassan i praktiken bara att gälla
            i 100 dagar för personer under 25, trots att man betalar samma
            avgifter till a-kassan och omfattas av samma regler för att uppfylla
            arbetsvillkor och medlemsvillkor som personer över 25. Efter 100
            dagar ska i stället aktivitetsstöd med 70 procent av tidigare
            lön utbetalas och efter ytterligare 100 dagar sänks ersättningen
            till 65 procent. Personer under 25 år är därmed endast berättigade
            till ersättning på 80 procents ersättningsnivå under hälften så
            lång tid som övriga försäkrade. Vänsterpartiet menar att det är
            att betrakta som diskriminering.
          </p>
          <p xml:id="i-SsQBsigFKeSnUHrfBb1g4o">
            Arbetslöshetsförsäkringen ska täcka inkomstbortfall vid arbetslöshet.
            Att införa godtyckliga åldersgränser underminerar hela idén med
            försäkringen. Risken är uppenbar att alltfler kommer att välja
            bort att vara med i a-kassan före 25 års ålder. Det urholkar ungas
            inkomstbortfallsskydd och riskerar att pressa ner reservationslönerna.
          </p>
          <p xml:id="i-CrdXT3pskb1UpWgfXPQi1w">
            För närvarande finns ingen lagstiftning mot diskriminering på
            grund av ålder. Men Sverige har som EU-land åtagit sig att införa
            ett förbud mot åldersdiskriminering i arbetslivet. Den parlamentariskt
            sammansatta Diskrimineringskommittén (SOU 2006:22) har föreslagit
            att ett åldersdiskrimineringsförbud ska gälla även för arbetsmarknadspolitisk
            verksamhet. Att införa en särreglering för unga i arbetslöshetsförsäkringen
            går stick i stäv med utredningens förslag.
          </p>
          <p xml:id="i-WMm691YuN3hdS41qMXWB1F">
            Flera remissinsatser ifrågasätter också om den föreslagna differentieringen
            är förenlig med ILO:s konvention 168 om främjande av sysselsättning
            och skydd vid arbetslöshet, som Sverige har ratificerat och åtagit
            sig att respektera. Vänsterpartiet menar att regeringen agerar
            nonchalant som inte grundligt undersöker om man med sitt förslag
            riskerar att bryta mot en ingången internationell överenskommelse.
          </p>
          <head xml:id="i-Cify78xhC16VepfyfrCrw2" type="h2">
            Särskilda regler för föräldrar
          </head>
          <p xml:id="i-XUrujNXDmFYBeAAdVNwme8">
            För föräldrar under 25 år föreslår regeringen särskilda regler.
            För denna grupp ska ersättningen uppgå till 80 procent de första
            200 dagarna, 70 procent mellan dag 201 och 300 och 65 procent
            efter dag 300. Det innebär en mer generös ersättning än för unga
            utan barn, men samtidigt en mindre generös ersättning än för föräldrar
            över 25 år. Regeringen skriver i propositionen att det är rimligt
            att föräldrar under 25 år får en snabbare nedtrappning av arbetslöshetsersättningen
            än övriga föräldrar eftersom unga föräldrar precis som andra ungdomar
            omfattas av de satsningar som görs för att minska ungdomsarbetslösheten.
            Detta är en orimlig argumentation på flera sätt. Om det är barnens
            bästa regeringen har för ögonen, bör ju barn till unga föräldrar
            ha samma rättigheter som andra. Ur de arbetssökandes perspektiv
            är resonemanget minst lika märkligt, eftersom regeringen hittills
            endast presenterat nedskärningar på arbetsmarknadspolitiken. Att
            byta namn på arbetsmarknadspolitiska program utan att tillföra
            mer resurser kan knappast betraktas som satsningar.
          </p>
          <p xml:id="i-56QfrjRWfnXBNtZAG4Xgge">
            Arbetslöshetsförsäkringen ska enligt Vänsterpartiet vara en individuell
            försäkring som ger ersättning baserad på tidigare inkomst på en
            nivå som det ska gå att leva ett värdigt liv på oavsett om man
            har barn eller inte.
          </p>
          <p xml:id="i-S56TQjaCRoq59a6aocqEzi">
            De olika reglerna innebär dessutom en ökad byråkrati och administration.
            A-kassornas samorganisation pekar i sitt remissvar på att särregleringarna
            kommer att belasta de redan arbetstyngda a-kassorna ytterligare.
            Även Inspektionen för arbetslöshetsförsäkringen anser att de olika
            ersättningsnivåerna inom garantin skapar en onödigt svår hantering.
          </p>
          <p xml:id="i-PKzWxYwKSDLo4gS1Z9yuwH">
            Sammantaget innebär de differentierade avgifterna en minskad
            legitimitet för arbetslöshetsförsäkringen. De utgör en pusselbit
            i regeringens pågående nedmontering av löntagarnas trygghet i
            syfte att skapa en låglönearbetsmarknad. Mot bakgrund av det som
            anförs avvisar Vänsterpartiet regeringens förslag på sämre villkor
            i arbetslöshetsförsäkringen för ungdomar.
          </p>
          <head xml:id="i-N6EwW6pnvcphHux63vBL1n" type="h2">
            Utvecklingsersättning
          </head>
          <p xml:id="i-GDnpeaPBzMSGMTGMJcPXWm">
            Även om det är djupt problematiskt med differentierade avgifter
            på grund av ålder så är det inte många ungdomar i den aktuella
            målgruppen som är berättigade till arbetslöshetsersättning. En
            av orsakerna till det är att hälften av alla ungdomar mellan 20
            och 25 år som jobbar har visstidsanställningar. Det innebär återkommande
            perioder av arbetslöshet och svårigheter att uppfylla medlems-
            och arbetsvillkoren i a-kassan. De allra flesta deltagare i jobbgarantin
            kommer därmed att vara hänvisade till utvecklingsersättning och/eller
            försörjningsstöd.
          </p>
          <p xml:id="i-TYohmLvaA5P678JhnjvPN7">
            Utvecklingsersättning ska lämnas till deltagare i jobbgarantin
            från och med 18 års ålder med 1 050 kr per månad, dvs. samma ersättning
            som vid studier. För deltagare över 20 år som inte är berättigade
            till arbetslöshetsersättning eller försörjningsstöd ska utvecklingsersättning
            utgå med 2 528 kr per månad, vilket är detsamma som bidragsdelen
            i studiemedlet vid heltidsstudier. Deltagare som är under 18 år
            ska inte få någon ersättning i jobbgarantin eftersom föräldrarnas
            underhållsskyldighet fortfarande gäller.
          </p>
          <p xml:id="i-Lig4jsmPtZCsVo7K9q9ZnD">
            Många remissinstanser är kritiska till den sänkta ersättningsnivån
            för deltagare över 20 år. I dag får deltagare mellan 20 och 25
            år i arbetsmarknadspolitiska program som inte är berättigade till
            arbetslöshetsersättning eller försörjningsstöd, utvecklingsersättning
            om 3 280 kr per månad. Ungdomar under 20 år som deltar i det kommunala
            ungdomsprogrammet får 1 425 kr per månad.
          </p>
          <p xml:id="i-5rQZ6zKJrLfiqU2CuuszvL">
            Utvecklingsersättningen ska enligt regeringens förslag anpassas
            till nivåerna i studiestödssystemet så att inte jobbgarantin framstår
            som mer fördelaktig än reguljära studier. Eftersom många långtidsarbetslösa
            ungdomar antingen saknar gymnasieutbildning eller är mer motiverade
            att jobba än att studera så är det inget hållbart argument för
            att sänka ersättningen. Det är osannolikt att unga som annars
            hade valt att studera skulle välja öppen arbetslöshet i tre månader
            för att kunna beredas plats i jobbgarantin. Omvänt finns det nog
            få studenter i landet som funderar på att hoppa av sin utbildning
            för att få plats i jobbgarantin och därmed få 1 000 kr mer i bidrag
            varje månad.
          </p>
          <p xml:id="i-V8QSPPHbfu4Ux4DvhvznTE">
            De föreslagna ersättningsnivåerna är så låga att många unga kommer
            att tvingas söka försörjningsstöd för att klara sig ekonomiskt.
            Det är knappast ett bra sätt att börja sitt vuxenliv, vilket också
            Socialstyrelsen påtalar i sitt remissyttrande. Regeringen presenterar
            inte heller någon som helst analys av vilka kostnader sänkningen
            av ersättningsnivåerna kan komma att innebära för kommunerna.
          </p>
          <p xml:id="i-S2xZaB1aT6Jcp5rTuzSz1H">
            LO pekar i sitt remissvar på att den föreslagna sänkningen av
            ersättningen till deltagare mellan 20 och 25 år kan komma att
            bli reservationslön för unga arbetslösa, vilket skulle öka pressen
            på unga att bjuda ut sitt arbete till löner under lägsta kollektivavtalsnivå
            samt till den svarta sektorn. Vänsterpartiet instämmer i dessa
            farhågor. Vi avvisar regeringens förslag som är både socialt och
            samhällsekonomiskt oansvarigt. Vi anser att deltagare i arbetsmarknadspolitiska
            program i åldrarna mellan 20 och 25 år liksom äldre deltagare
            bör vara berättigade till den lägsta nivån i aktivitetsstödet.
          </p>
          <head xml:id="i-HJQ4nsUEDMqa7GQA5Lx6P5" type="h1">
            Rätten till ersättning och sanktioner
          </head>
          <p xml:id="i-WgdjDK5ar3v7NqvXNKwFwW">
            Nedsättning av dagpenningen i arbetslöshetsersättning till följd
            av att en person avvisar ett lämpligt arbete eller en plats i
            arbetsmarknadspolitiskt program regleras i 45 och 46 §§ lagen
            om arbetslöshetsförsäkring. Regeringen föreslår i propositionen
            att ungdomar som avvisar en plats i jobbgarantin helt ska förlora
            sin rätt till arbetslöshetsersättning. För de ungdomar som endast
            är berättigade till utvecklingsersättning eller försörjningsstöd
            ska kommunerna bestämma om de har rätt till fortsatt ersättning.
          </p>
          <p xml:id="i-Pm9a7xXJKMP5Ux8a73nFZr">
            Återigen inför regeringen en diskriminerande särreglering för
            unga. De befintliga sanktionsreglerna i lagen om arbetslöshetsförsäkring
            är tillräckligt kännbara, och vi avvisar utvecklingen med alltfler
            särregleringar för olika åldersgrupper. Det gör lagstiftningen
            mer obegriplig och svår att överblicka för den enskilde och bidrar
            ytterligare till den administrativa bördan. Vidare menar vi att
            de ultimativa krav som ska ställas på långtidsarbetslösa ungdomar
            riskerar att öka den ekonomiska utsattheten och bidra till stigmatisering
            och social utslagning. För den som förlorat rätten till ersättning
            utan att ha fått jobb återstår att söka försörjningsstöd eller
            att lämna den reguljära arbetskraften och söka sig till den svarta
            sektorn. Ingetdera är en bra början på vuxenlivet.
          </p>
          <head xml:id="i-LbvxN2fJrjBpWE8jaFESMp" type="h1">
            Ansvarsfördelning mellan stat och kommun
          </head>
          <p xml:id="i-yjKyDdSny69WPUDwWAawH">
            Regeringens förslag innebär ingen förändring avseende ansvarsfördelning
            för arbetslösa ungdomar mellan AMS och kommunerna.
          </p>
          <p xml:id="i-AtFcN6QWjV5D7wqTTHQY6K">
            För närvarande är kommunerna skyldiga att hålla sig underrättade
            om ungdomar i åldern 1620 år som inte går på gymnasiet. Skolverket
            visade i en rapport 2006 att det förekommer stora brister när
            det gäller kommunernas uppföljningsansvar. 25 procent av kommunerna
            saknade uppgifter om de ungdomar mellan 16 och 20 år som står
            utanför gymnasieskolan och mindre än hälften av kommunerna hade
            någon handlingsplan för dem som varken studerade eller jobbade.
            Regeringens förslag innebär ingen förbättring när det gäller kommunernas
            skyldighet att erbjuda gymnasieutbildning till dem som är under
            20 år.
          </p>
          <p xml:id="i-79ic6JS9u6EEcTuf8UNW3W">
            Vi befarar att den otydliga ansvarsfördelningen kan leda till
            att än fler ungdomar faller mellan stolarna och hamnar i den allra
            mest utsatta gruppen bland lågutbildade unga på arbetsmarkanden.
            Regeringen nöjer sig med att konstatera att det är viktigt att
            det sker en samverkan mellan arbetsförmedlingen och kommunen för
            att ungdomar som har avbrutit sina gymnasiestudier ska återuppta
            dem. Regeringen avser att återkomma i denna fråga om det finns
            behov. Vänsterpartiet menar att det i allra högsta grad finns
            behov av en höjd ambitionsnivå när det gäller utbildningsinsatser
            för unga arbetslösa.
          </p>
          <p xml:id="i-U2XTUcTaC4GYNsTgEVWJMd">
            Det finns stora utbildningsbehov i målgruppen för jobbgarantin.
            AMS visar i sitt remissvar till promemorian En jobbgaranti för
            ungdomar att en studie av målgruppen för jobbgarantin så som den
            ser ut i dag visar att 16 procent är utlandsfödda, att 22 procent
            har grundskola som högsta utbildning, 72 procent gymnasium som
            högsta utbildning samt att 9 procent har funktionshinder.
          </p>
          <p xml:id="i-6nmfDWCjmt6pADSf7CDDhC">
            Regeringen menar att 16-åringar ska erbjudas jobbsökarkurser
            om de hoppar av gymnasiet. Det visar på en mycket ansvarslös inställning
            till unga människors behov, och bortser helt från det tydliga
            sambandet mellan oavslutad gymnasieutbildning och långvarig arbetslöshet.
          </p>
          <p xml:id="i-FDcJPQ8MKCr3g53kQQhjra">
            I propositionen sägs inget om huruvida kommunerna ska kunna vara
            utförare av program inom jobbgarantin på uppdrag av AMS, eller
            om ansvaret för detta endast ska outsourcas till privata företag.
            Det är vår uppfattning att det vore slöseri att inte ta till vara
            kommunernas erfarenhet i de fall där man har fungerande verksamhet
            inom ramen för de nuvarande programmen.
          </p>
          <head xml:id="i-JUvFrmXuUVYgYwojCRTz66" type="h1">
            Ekonomiska konsekvenser
          </head>
          <p xml:id="i-QXYAmPET9CBpbg9pKhDD85">
            Regeringen konstaterar i propositionen att jobbgarantin ska omfatta
            30 000 personer i genomsnitt per månad under 2008. Kostnaderna
            ska rymmas inom de ekonomiska ramar som regeringen har föreslagit
            i 2007 års ekonomiska vårproposition. Om inte regeringen tillför
            ytterligare resurser i budgetpropositionen för 2008 befarar vi
            att jobbgarantin kan bli kraftigt underfinansierad.
          </p>
          <p xml:id="i-B6dJmXprsxeY6qVk3vJkZ5">
            Regeringen redovisar inga analyser av de ekonomiska konsekvenserna
            för kommunerna. Vi förutsätter att regeringen återkommer med finansiering
            för eventuella övervältringskostnader för kommunernas försörjningsstödskostnader
            i budgetpropositionen för 2008.
          </p>
          <p xml:id="i-Y3mqK7u8Cf3SRSnhiDgzHQ">
            Vidare förväntar vi oss att regeringen återkommer med besked
            om vilken myndighet som ska administrera utvecklingsersättningen
            och hur den ska finansieras.
          </p>
          <head xml:id="i-BZtdTWEJCqSzKEa7e9Atsd" type="h1">
            Beredning av ärendet
          </head>
          <p xml:id="i-EgihRpZmEZgzfwDYdzBYXA">
            Vänsterpartiet är, i likhet med ett flertal remissinstanser,
            kritiska till den korta remisstiden i ärendet samt att regeringen
            valt att reglera innehållet i jobbgarantin i förordningar så att
            det inte kan debatteras i riksdagen. Det bristfälliga underlag
            som utgår till remissinstanserna och de många obesvarade frågorna
            i det beslutsunderlag som presenteras för riksdagen underminerar
            den demokratiska processen i beslutsfattandet. För medborgarna
            innebär regeringens hastiga och undermåliga beredning av detta
            och andra lagförslag som påverkar människors livsvillkor en minskad
            rättssäkerhet och gör konsekvenserna av regeringens förslag svåra
            att överblicka och förstå.
          </p>
        </div>
        <div type="motSignatures">
          <list>
            <item xml:id="i-7FYkxphCFYt2mqrHM8m2M8" who="i-RnWtNUQCpycyMXbuRLTXcR">
              Josefin Brink (v)
            </item>
            <item xml:id="i-TbdKukRBeyskNo5XJnAumf" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-W5bGhxiovt3xD6LcM2qG5o" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-AzUmW2uUMZCmE4qHLxjn9y" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
