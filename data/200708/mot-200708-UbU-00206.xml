<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UbU-00206">
  <teiHeader>
    <fileDesc>
      <titleStmt>
        <title>Huvudstadens roll i ungdomars demokratiskolning</title>
        <author corresp="i-LutTcg2m9spsoVaK7cAQeB">av Lars Wegendal (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Huvudstadens roll i ungdomars demokratiskolning</title>
          <idno type="rdwebb">GV02Ub206</idno>
          <rs type="number">Ub206</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GV02Ub206/text</ref>
          <ref type="dokument_url_html">http://data.riksdagen.se/dokument/GV02Ub206</ref>
          <ref type="dokumentstatus_url_xml">http://data.riksdagen.se/dokumentstatus/GV02Ub206</ref>
          <ref type="doc">http://data.riksdagen.se/fil/75DD5DD5-ACD1-4CE7-808C-8F04334AEBE6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LutTcg2m9spsoVaK7cAQeB</idno>
            <name>Lars Wegendal</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Sds3WsFwKmtj8VgVeDb5kq" type="signed"/>
        <correspContext corresp="i-Sds3WsFwKmtj8VgVeDb5kq">
          <note type="signatory" corresp="i-LutTcg2m9spsoVaK7cAQeB"/>
        </correspContext>
        <correspAction xml:id="i-Pzk4jLFU5e46f7CJbXHgvq" type="referral">
          <date when="2007-10-16"/>
        </correspAction>
        <correspAction xml:id="i-C8B7GcuYH7GJmFJvZyLztD" type="dismissal">
          <date when="2007-10-16"/>
        </correspAction>
        <correspAction xml:id="i-AZA22U2DPfavDWHRaSD7qz" type="numbering">
          <date when="2007-09-28"/>
        </correspAction>
        <correspAction xml:id="i-AaJ9mTor4LYAM1UWq4GG5C" type="submission">
          <date when="2007-09-21"/>
        </correspAction>
        <correspAction xml:id="i-J3TfJzZCUaYwc58mtPAWyK" type="transfer">
          <date when="2007-09-20"/>
        </correspAction>
        <correspAction xml:id="i-6gFJyTbCattq4F44UJDAux" type="assigned"/>
        <correspContext corresp="i-6gFJyTbCattq4F44UJDAux">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-H4omDMhKhfx5n2GLAXFELi" type="motBody">
        <div xml:id="i-LRaMX6LTDTrfFNTR4PdB6z" type="motProposal" subtype="förslag">
          <head xml:id="i-XQkEPxw7hRSEGbvekuvf4z">
            Förslag till riksdagsbeslut
          </head>
          <p xml:id="i-RL9kvNWUSt5YsCY8xSBZEf">
            Riksdagen tillkännager för regeringen som sin mening vad som
            anförs i motionen om förutsättningarna för stöd till ungdomar
            som besöker landets huvudstad, Sveriges riksdag och i Stockholm
            placerade riksinstitutioner.
          </p>
        </div>
        <div xml:id="i-2wnvu5ARE2uZK3pb87jq4u" type="motContent">
          <head xml:id="i-FvRpkbyHHTTnLAfZAqUGxg" type="h1">
            Motivering
          </head>
          <p xml:id="i-Umwmcd4RQ3FfDB3FfafURv">
            Antalet studiebesök i Riksdagshuset är stort. Ungdomsgrupper
            från hela landet visas runt och får ta del av riksdagens arbete.
            Grupperna kommer ibland från ledamöternas hembygd, ibland från
            andra orter i landet.
          </p>
          <p xml:id="i-Wx3ZRcveaCaqVZxLQBTNX4">
            Men vad som är uppenbart och tydligt är att det helt dominerande
            antalet besökare i ungdomsåldern är från Stockholm eller dess
            närhet. Detta har naturligtvis sin naturliga förklaring i att
            kostnaderna för att genomföra ett besök i Riksdagshuset är betydligt
            högre för dem som kommer från övriga landet än för dem som kommer
            från huvudstaden eller dess närhet. Man måste ofta planera flera
            dagars besök med övernattning och långa resor om man kommer från
            norra eller södra Sverige vilket naturligtvis innebär både högre
            kostnader och noggrannare planering.
          </p>
          <p xml:id="i-CNmWA1mJbBRFq8v23nPKWi">
            Att besöka Stockholm kan för många ses som något vardagligt medan
            det för andra kan vara något riktigt stort. Att besöka huvudstaden,
            Sveriges riksdag och andra nationella institutioner borde ur demokratisk
            synvinkel vara något som alla skulle få möjlighet till innan man
            röstar första gången eller fyller 18 år.
          </p>
          <p xml:id="i-8CSQ7MtqLjXutrr9wQpDfE">
            Regeringen har tyvärr tagit bort fri entré för vuxna på våra
            centrala museer men bibehållit den för barn och unga. Motivet
            för att ha fri entré för barn och unga är att museerna har ett
            samhälls- och bildningsansvar på motsvarande sätt som bibliotek
            och skolor har. Men det finns också en viktig demokratisk aspekt
            bakom beslutet att för barn och unga öka tillgängligheten till
            det gemensamma kulturarvet som förvaltas av just de centrala museerna.
          </p>
          <p xml:id="i-21Q12rCWXssvpEEBkDk6gd">
            Vid en internationell jämförelse kan man konstatera att flera
            länder ger specialdestinerade bidrag till kommuner som låter sina
            ungdomar besöka huvudstaden och i förekommande fall det nationella
            parlamentet, ett bidrag som utjämnar kostnaderna som beror på
            avståndet till huvudstaden.
          </p>
          <p xml:id="i-9dyZmscDfZN5eD745FQqAh">
            Ur ett demokratiskt perspektiv kan man säga att dessa länder
            kommit längre än vi har. Det har också inneburit att ungdomar,
            när de når rösträttsåldern, inte bara erhållit kunskap genom litteratur,
            utan även med egna ögon och fysiskt fått ta del av parlamentet,
            dess organisation och arbetssätt.
          </p>
          <p xml:id="i-BsGDQvpzJ5w1ry51hvqVSf">
            Jag kan konstatera att talmannen vid sitt tal i kammaren den
            20 juni 2007 poängterade att skolbesöken i riksdagen är viktiga
            och att förvaltningen gör en mycket bra insats när det gäller
            detta. Jag kan också konstatera att talmannen poängterade att
            man i riksdagen beslutat att avsätta nya medel för att sponsra
            och hjälpa klasser från andra delar av landet än Stockholmsregionen
            för att de ska kunna komma till riksdagen och ta del av vad som
            sker i detta hus. Jag ser naturligtvis detta som en delseger efter
            många års motionerande om ungdomars möjligheter att besöka Stockholm.
            Men det räcker inte med att riksdagen ser detta behov och avsätter
            medel för att sponsra utsocknes skolor. Även regeringen måste
            ta en aktiv del av detta demokratiproblem.
          </p>
          <p xml:id="i-b9rZg3x2kvJw5hr4RCyaT">
            Med ambition att öka svenska ungdomars intresse för och kunskap
            om politik och det politiska systemet borde även regeringen överväga
            att införa ett ekonomiskt stöd för att utjämna kostnaderna för
            besök i huvudstaden, riksdagen och de centrala institutionerna.
          </p>
          <p xml:id="i-KLKEcD6nJwFs321BRWx2bj">
            Riksdagen bör därför begära att regeringen låter utreda förutsättningarna
            för ett ekonomiskt stöd så att alla medborgare, oavsett var man
            bor, någon gång före uppnådd rösträttsålder kan genomföra ett
            organiserat besök i landets huvudstad, Sveriges riksdag och i
            Stockholm placerade riksinstitutioner.
          </p>
        </div>
        <div xml:id="i-9w66H6v15CNwDDkV2qAMuG" type="signatureBlock">
          <list xml:id="i-EBUWrGyNFAL4ra2h5WVYYZ">
            <item xml:id="i-RcgnQKfEopJs7DfRx6MCc9" who="i-LutTcg2m9spsoVaK7cAQeB" type="signature">
              Lars Wegendal (s)
            </item>
          </list>
        </div>
      </div>
    </body>
  </text>
</TEI>
