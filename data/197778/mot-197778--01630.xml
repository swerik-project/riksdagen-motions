<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--01630">
  <teiHeader>
    <fileDesc>
      <titleStmt>
        <title>om information rörande konsumentkreditlagen</title>
        <author>av Arne Blomkvist m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om information rörande konsumentkreditlagen</title>
          <idno type="rdwebb">G1021630</idno>
          <rs type="number">1630</rs>
          <ref type="dokument_url_text">http://data.riksdagen.se/dokument/G1021630/text</ref>
          <ref type="dokument_url_html">http://data.riksdagen.se/dokument/G1021630</ref>
          <ref type="dokumentstatus_url_xml">http://data.riksdagen.se/dokumentstatus/G1021630</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9tTQQwvoxmXJiQfaNwGXL4</idno>
            <name>ARNE BLOMKVIST</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-7iPA93ucfpYLfEjkeT9MSK</idno>
            <name>PAUL JANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-8kBfhXyjrBgUH1YAVjW1DD</idno>
            <name>BIRGITTA JOHANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-FYsVUYKruvwGFkVY3YHpi7</idno>
            <name>SVEN-GÖSTA SIGNELL</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7yiwP5aYVemJUKkHJwZn3d" type="signed"/>
        <correspContext corresp="i-7yiwP5aYVemJUKkHJwZn3d">
          <note type="signatory" corresp="i-9tTQQwvoxmXJiQfaNwGXL4"/>
          <note type="signatory" corresp="i-7iPA93ucfpYLfEjkeT9MSK"/>
          <note type="signatory" corresp="i-8kBfhXyjrBgUH1YAVjW1DD"/>
          <note type="signatory" corresp="i-FYsVUYKruvwGFkVY3YHpi7"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__1630/mot_197778__1630-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1977/78:1630
          </p>
          <p>
            av Arne Blomkvist m. fl. om information rörande konsumentkreditlagen
          </p>
          <p>
            Riksdagen antog den 23 november 1977 en konsumentkreditlag. Lagen
            träder i kraft den 1 januari 1979 med i första hand konsumentverket/KO
            som tillsynsmyndighet. Vid riksdagsbehandlingen framhölls bl.a.
            att konsu- mentverket under 1978 behöver göra en rad förberedelser,
            inte minst med tanke på behovet av en omfattande information om
            den nya lagen. I motionen 1976/77:1577 föreslogs bl. a. att erforderliga
            medel ställs till konsumentverkets förfogande för information
            i samband med den nya lagens ikraftträdande. Lagutskottets betänkande
            1977/78:5 med anledning av propositionen 1976/77:123 med förslag
            till konsumentkreditlag m. m. jämte motioner behandlar informationsbehovet
            (s. 48). Lagutskottet underströk starkt att det är angeläget att
            både konsumenter och kreditgivare informeras utförligt om innehållet
            i den nya lagstiftningen. Utskottet framhöll vidare att konsument-
            verket innan lagen träder i kraft har att utfärda s.k. riktlinjer
            i olika hänseenden, utforma avräkningstabeller m. m. Enligt utskottets
            mening bör riksdagens prövning av anslaget till konsumentverket
            för budgetåret 1978/79 inte föregripas. Utskottet förutsatte dock,
            i likhet med näringsutskottet, att regeringen uppmärksammar konsumentverkets
            eventuella behov av resurs- förstärkningar och tar de initiativ
            som kan finnas påkallade. Någon fram- ställning i ärendet från
            riksdagen var inte erforderlig. Utskottet avstyrkte därför bifall
            till motionen. Vid riksdagsbehandlingen av lagutskottets betänkande
            föreslogs bl. a. att konsumentkreditlagen skulle träda i kraft
            den 1 januari 1979 —i stället för den 1 januari 1978 — inte minst
            med tanke på behovet av en omfattande information om den nya lagen.
            Vidare framhölls att konsumentverket under 1978 behövde genomföra
            en rad överläggningar med olika organisationer och göra annat
            förberedelsearbete. I budgetpropositionen föreslås en förstärkning
            av konsumentverket/KO:s resurser med anledning av konsumentkreditlagen.
            Det rör sig dock endast om de tjänster som krävs för verkets tillsynsuppgifter
            enligt den nya lagen. De omfattande informationsinsatser som det
            åligger konsumentverket/KO att göra i samband med den nya lagens
            ikraftträdande behandlas inte i budgetpropositionen. Resurser
            för detta arbete saknas alltså och kan inte heller tas från andra
            delar av konsumentverkets verksamhet. För att konsumentkreditlagen
            skall förbättra konsumenternas situation på avsett sätt krävs
            både en komplettering av den information till konsumenter som
            konsumentkreditlagen föreskriver och — framför allt — en omfattande
          </p>
          <pb facs="riksdagen-motions-pdf/data/197778/mot_197778__1630/mot_197778__1630-002.pdf"/>
          <p>
            Mot. 1977/78:1630 8
          </p>
          <p>
            upplysning till företagen om den nya lagen och de krav den kommer
            att ställa. 5 $i den nya lagen innebär bl. a. att näringsidkare
            vid marknadsföring av kredit senast vid avtalstillfället skall
            lämna konsumenterna information om den effektiva räntan för krediten,
            dvs. summan av alla de externa kostnader som krediten orsakar
            uttryckt som en årlig ränta på kreditbeloppet. Viss information
            till konsumenterna torde vidare böra krävas med stöd av 3$ marknadsföringslagen
            — exempelvis information i näringsidkares marknads- föring om
            viss minsta kontantinsats vid olika typer av avbetalningsköp.
            Ytterligare information till konsumenterna måste ges och bekostas
            direkt av konsumentverket/KO. Det gäller i första hand uppmaningar
            att använda näringsidkarnas uppgifter om effektiv ränta vid jämförelser
            mellan olika kreditformer, upplysning om var fördjupad information
            finns samt hänvis- ning till de kommunala konsumentvägledarna
            och hemkonsulenterna på länsstyrelserna. Tyngdpunkten i konsumentinformationen
            bör komma strax efter det att lagen trätt i kraft. Ännu mer angelägen
            än konsumentverket/KO:s allmänna information till konsumenterna
            är upplysning till alla berörda näringsidkare om deras skyldigheter
            enligt den nya lagen. Det gäller främst kreditköpshandeln men
            även alla andra näringsidkare som kan ge konsumentkrediter i olika
            former. Under våren 1978 måste näringsidkarna få allmän information
            om den nya konsumentkreditlagens existens, om näringsidkares informationsskyldighet
            vid marknadsföring av kredit, om kontantinsats vid kreditköp (5
            $ resp. 8 $ KKrL), om kommande begränsningar i rätten att ta tillbaka
            avbetalningsgods samt om konsumentverket/KO:s arbete med tillämpningsföreskrifter
            i anslutning till lagen. Under hösten 1978 krävs massiv information
            till företagen om konsumentverket/KO:s riktlinjer för marknadsföring
            av krediter, om kontantinsatser, om återtagande vid avbetalningsköp
            etc. Vidare behövs upplysning om avräkningstabeller, konsumentverkets
            konsumentin- formation samt hänvisning till branschorganisationerna
            etc. för ytterligare upplysningar. Härtill kommer information
            av både kort- och långsiktig karaktär till bl. a. hemkonsulenter
            och kommunala konsumentvägledare, näringslivsorganisa- tioner,
            jurister, utbildningsorgan, fackliga organisationer etc. Under
            planlägg- ningen av konsumentverket/KO:s information tas kontakter
            med myndig- heter, näringslivet m. fl. för samordning. Mot denna
            bakgrund vill vi kraftigt understryka betydelsen av att konsumentverket
            får ett tillräckligt anslag för en rimlig informationskampanj
            om konsumentkreditlagen. Inom det hushållsekonomiska området arbetar
            konsumentverket med frågor om hushållens användning av resurserna
            pengar, tid och arbete. Det gäller bl. a. frågor om hur man skall
            kunna spara tid och arbete och hur man skall få pengarna att räcka.
            Att detta redan nu och i framtiden är ett viktigt område understryks
            kraftigt
          </p>
          <pb facs="riksdagen-motions-pdf/data/197778/mot_197778__1630/mot_197778__1630-003.pdf"/>
          <p>
            Mot. 1977/78:1630 9
          </p>
          <p>
            av vissa nya inslag i den svenska ekonomin, som ställer både
            enskilda konsumenter och myndigheter inför problem som de inte
            tidigare varit vana att bemästra. Den fortlöpande ökningen av
            löneinkomsternas köpkraft har bromsats i takt med en osedvanligt
            hög inflation. Kreditpolitikens roll för att utjämna konjunkturvariationer
            har samtidigt lett till påtagligt ojämn tillgång på krediter för
            konsumtionsändamål. Konsumentverket har fått belägg för att många
            myndigheter och organi- sationer upplever bristen på neutralt
            och aktuellt underlag om olika hushållsgruppers ekonomiska situation
            som alltmer besvärande. Såväl vid fastställande av olika kommunala
            taxor för t. ex. daghem och energikonsum- tion som vid fastställande
            av olika bidrag, såsom sociallöner, bostadsbidrag, underhållsbidrag
            m. m., föreligger små möjligheter att bedöma skäligheten utifrån
            hushållens totala ekonomiska situation. En påtaglig ökning av
            konsumenternas ekonomiska problem har också registrerats genom
            den regionala och kommunala konsumentverksamhetens problemuppfångning.
            Problemen beror huvudsakligen på att konsumenterna fått vidkännas
            en stark ökning av hushållsutgifterna speciellt för livsmedels-
            inköpen och att vissa grupper måste sänka sin konsumtion eller
            minska sitt sparande. Särskilt kännbar har situationen visat sig
            vara i samband med skilsmässor, arbetslöshet, familjebildning
            och liknande situationer, där konsumenterna oftast relativt plötsligt
            får vidkännas en icke oväsentlig minskning av den individuella
            köpkraften. De hushållsekonomiska problemen har också ökat i omfattning
            när hushållen till följd av kreditpolitiken inte långsiktigt kunnat
            planera sin ekonomi och inte heller kunnat täcka tillfälliga underskott
            i hushållsbud- geten genom utnyttjande av bankkrediter. Detta
            har drabbat hushåll, speciellt sådana med barn, samt konsumenter
            som har små eller inga besparingar som kan användas för att lösa
            tillfälliga ekonomiska kriser. Som en följd av de ökade konsumentproblemen
            har uppkommit en stark efterfrågan på rådgivningsmaterial från
            konsumenter, konsumentvägledare och myndigheter. KOV har inte
            tillräckliga resurser för detta omfattande arbetsområde. Med nuvarande
            personella resurser för hushållsekonomiska frågor, två handläggare,
            saknas möjligheter att tillräckligt snabbt och med erforderlig
            bredd angripa de hushållsekonomiska problemen så att man kan förse
            myndigheter, konsumentvägledare och konsumenter med ett aktuellt
            och väl utformat planeringsunderlag. Med hänsyn till ökningen
            av de hushållsekonomiska problemen krävs alltså i dag ökade resurser
            till olika slag av rådgivningsmaterial.
          </p>
          <pb facs="riksdagen-motions-pdf/data/197778/mot_197778__1630/mot_197778__1630-004.pdf"/>
          <p>
            Mot. 1977/78:1630 10
          </p>
          <p>
            Med hänvisning till vad som anförts i motionen hemställs att
            riksdagen beslutar att hos regeringen begära förslag till förstärkta
            resurser när det gäller att genomföra en rimlig informationskampanj
            om den nya konsumentkreditlagen och till olika slag av rådgivningsmaterial
            inom det hushållsekono- miska området.
          </p>
          <p>
            Stockholm den 25 januari 1978
          </p>
          <p>
            ARNE BLOMKVIST (s) PAUL JANSSON (s) BIRGITTA JOHANSSON (s) SVEN-GÖSTA
            SIGNELL (s)
          </p>
        </div>
      </div>
    </body>
  </text>
</TEI>
