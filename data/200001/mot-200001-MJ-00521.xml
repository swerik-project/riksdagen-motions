<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0521/mot_200001_MJ_0521-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            18
          </p>
          <p>
            2000/01 mnr: MJ521 pnr: v320
          </p>
          <p>
            Motion till riksdagen 2000/01:MJ521
          </p>
          <p>
            av Jonas Ringqvist (v)
          </p>
          <p>
            Djur på cirkus
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att icke-domesticerade djur inte skall få förevisas
            på cirkus. 2. Riksdagen tillkännager för regeringen som sin mening
            att förhållandena för de djur som deltar i cirkusar skall förbättras
            i enlighet med vad som anförs i motionen. 3. Riksdagen tillkännager
            för regeringen som sin mening vad som i motionen anförs om förbättringar
            av cirkusars djurskyddstillsyn.
          </p>
          <p>
            Motivering
          </p>
          <p>
            4 8 djurskyddslagen säger att djur skall hållas på ett sådant
            sätt att det främjar deras hälsa och ger dem möjlighet till naturligt
            beteende. Även djuren på cirkusar omfattas av den bestämmelsen,
            men de tvingas ändå leva större delen av sina liv i trånga burar
            och transporteras runt hela landet. Ofta hålls djuren i kedjor
            och de har sällan möjlighet att vistas i större hagar. Många av
            dessa djur har behov av att röra sig över stora områden och de
            far uppenbart illa av den behandling de utsätts för. Zoochosis,
            djurparkssjukan, kallas det beteende som många djur uppvisar på
            djurparker på grund av psykisk understimulering. Den stimulansfattiga
            miljön leder till att djuren, både elefanter, sjölejon, zebror
            och hästar uppvisar så kallade stereotypa beteenden. Det kan vara
            att gå fram och tillbaka, runt i en ring eller att vagga fram
            och tillbaka. Det händer att djuren stympar sig själva. Detta
            beteende som är vanligt bland cirkusdjur visar att de far psykiskt
            illa och att de försöker hantera den stress och den otrygga och
            trånga miljö de utsätts för. I 35 8 djurskyddsförordningen regleras
            vilka djur som får visas upp på cirkus. Bland de djur som får
            förevisas på cirkus finns också icke- domestiserade djur såsom
            sjölejon och zebror. När djurskyddslagen antogs 1987 ansåg regeringen
            och den dåvarande jordbruksministern Mats Hellström att cirkusarna
            skulle tillåtas att fortsätta ha elefanter och sjölejon trots
            att 4 8
          </p>
          <pb facs="riksdagen-motions-pdf/data/200001/mot_200001_MJ_0521/mot_200001_MJ_0521-0002.pdf"/>
          <p>
            2000/01:MJ521
          </p>
          <p>
            19
          </p>
          <p>
            djurskyddslagen inte kunde uppfyllas. I stället skulle förhållandena
            vid transporten och förvaringen förbättras. Detta gjordes med
            motiveringen att cirkus är en gammal kulturform som det är viktigt
            att bevara. Djurskyddslagen skall skydda varje individ mot lidande
            oavsett ekonomiska intressen. Detta borde även gälla kulturella
            intressen och då framför allt på cirkusar eftersom djur är bara
            en del av cirkusen och inte ett krav för att cirkuskulturen med
            en kringresande underhållning skall bevaras. Det är inte rimligt
            att icke-domestiserade djur skall hållas i den fångenskap som
            en cirkus innebär och även förhållandena för övriga djur som deltar
            i cirkusar bör förbättras. Sådana förbättringar bör omfatta begränsningar
            av transporterna av cirkusdjuren, av tiden då djuren är instängda
            och garanti för att djuren får vistas ute och röra sig fritt en
            väsentlig del av dagen samt för att de djur som naturligt lever
            i flock ges möjlighet att vistas i grupp med andra djur av samma
            art. Detta bör riksdagen som sin mening ge regeringen till känna.
            Även tillsynen av cirkusar bör förbättras. I dag har Jordbruksverket
            tillsynsansvaret vid en första inspektion men sedan, då cirkusen
            förflyttas runt i landet, har kommunerna tillsynsansvaret. Kommunernas
            tillsyn har i dag stora brister. Det beror dels på att enskilda
            kommuner inte har den särskilda kompetens som krävs för att göra
            en bra tillsyn av cirkusar men det beror också på att tillsynsansvaret
            läggs på ett flertal olika inspektörer runt om i landet som inte
            kan få en samlad bild av situationen på cirkusen. Ett sätt att
            få en förbättrad djurskyddstillsyn av cirkusar är att huvudansvaret
            för tillsynen av cirkusar läggs på en central tillsynsmyndighet
            som skall kunna ta hjälp av lokala eller regionala myndigheter
            vid inspektioner. Mot bakgrund av det som anförs i motionen så
            bör regeringen, i samband med översynen av den nationella — organiseringen
            av djurskyddet, föreslå förbättringar av djurskyddstillsynen av
            cirkusar. Detta bör riksdagen som sin mening ge regeringen till
            känna.
          </p>
          <p>
            Stockholm den 2 oktober 2000
          </p>
          <p>
            Jonas Ringqvist (v)
          </p>
        </div>
      </div>
    </body>
  </text>
</TEI>
