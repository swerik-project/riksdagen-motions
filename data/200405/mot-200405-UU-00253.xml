<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-UU-00253">
  <teiHeader>
    <fileDesc>
      <titleStmt>
        <title>Rätten till mat</title>
        <author corresp="i-Q6T8pKy9pERdSQEuTcARyR i-VRHymVx7EsX48sg7b5qmpS">av Lotta Hedström och Jan Lindholm (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rätten till mat</title>
          <idno type="rdwebb">GS02U253</idno>
          <rs type="number">U253</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GS02U253/text</ref>
          <ref type="dokument_url_html">http://data.riksdagen.se/dokument/GS02U253</ref>
          <ref type="dokumentstatus_url_xml">http://data.riksdagen.se/dokumentstatus/GS02U253</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Q6T8pKy9pERdSQEuTcARyR</idno>
            <name>Lotta Hedström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RKc7n5CPbBoPpSJuazgwop" type="signed"/>
        <correspContext corresp="i-RKc7n5CPbBoPpSJuazgwop">
          <note type="signatory" corresp="i-Q6T8pKy9pERdSQEuTcARyR"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-Ksiz5RtrHRCCNGFKnJkD6A" type="referral">
          <date when="2004-10-14"/>
        </correspAction>
        <correspAction xml:id="i-257dtnK7Unx1G8cen6MAoJ" type="dismissal">
          <date when="2004-10-14"/>
        </correspAction>
        <correspAction xml:id="i-DogpAoEhKR2mPoq5N64Phg" type="submission">
          <date when="2004-10-05"/>
        </correspAction>
        <correspAction xml:id="i-BrNuBZ7JWYa1vwFitaPbCt" type="assigned"/>
        <correspContext corresp="i-BrNuBZ7JWYa1vwFitaPbCt">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_U_253/mot_200405_U_253-0001.pdf"/>
      <div xml:id="i-4qTQzt8TEX6kLdrCYoKRmr" type="motHeader">
        <div xml:id="i-HXv3fGHwHS3oxKskeHU8ST" type="motTitle"/>
        <div xml:id="i-X1bBVapL6VSQL95Akuec4X" type="motSubmissionInfo"/>
      </div>
      <div xml:id="i-7dRmCCUELuv11isVKzqruM" type="motBody">
        <div xml:id="i-DPnJ5qVdNckyWoeDR4H2sv">
          <p xml:id="i-WGLdf27UaBGYjATk8k9XY9">
            2004/05 mnr: U253 pnr: mp905
          </p>
          <p xml:id="i-23Sdj14fBHJEZCfwVRf84r">
            Motion till riksdagen 2004/05:U253
          </p>
          <p xml:id="i-WViTeWPwoiyEhr2GUG3Fbp">
            av Lotta Hedström och Jan Lindholm (mp)
          </p>
          <p xml:id="i-8vPEjoUP9ZuwEuuyNDpP8J">
            Rätten till mat
          </p>
          <p xml:id="i-7k22rpRR54rdNaYDpgmuq7">
            Förslag till riksdagsbeslut
          </p>
          <p xml:id="i-64QDnZzmMpzNGjXgAQyYyo">
            1. Riksdagen tillkännager för regeringen som sin mening att riktlinjerna
            för införandet av rätten till tillräcklig, lämplig och säker mat,
            vilka kommer att antas av FAO:s råd i november 2004, bör prioriteras
            och inkluderas i Sveriges politik för global utveckling. 2. Riksdagen
            tillkännager för regeringen som sin mening att möjligheten att
            uppfylla millenniemålen bör vara vägledande för svensk politik
            i långivningshänseende, i biståndsgivning och i den samlade hanteringen
            av den globala utvecklingspolitiken. 3. Riksdagen tillkännager
            för regeringen som sin mening att Sverige i förhandlingar inom
            WTO bör verka för rätten till livsmedelssuveränitet.
          </p>
          <p xml:id="i-HahoJi23R2AAFhpk6WoPw7">
            Tillståndet i världen
          </p>
          <p xml:id="i-JPtaJR8GqHLZSxu2L6JUez">
            Trots att millenniemålsarbetet redan är fyra år gammalt menar
            WFP, Words Food Programmet, att sex miljoner barn under 5 år dör
            varje år av hunger. Jämförelsetal: det finns 6,2 miljoner barn
            under 5 år totalt i Frankrike och Italien (källa: WFP/Unicef).
            Enligt inrapporteringen av millenniemålsarbetet kommer fattigdoms-
            och hungermålet, de första av de åtta, inte att uppnås om inte
            radikala och synkroniserade förändringar i politik på många områden
            genomförs.
          </p>
          <p xml:id="i-6tibj9eFnT8XNQCUNo4Juc">
            Välkomna riktlinjer i väntan på tilläggsprotokoll
          </p>
          <p xml:id="i-FKpkBqxaCVFpjzYceUZ4sv">
            Mat är en mänsklig rättighet som finns uttryckt i de flesta stora
            FN-konven- tioner om mänskliga rättigheter, bla i barnkonventionen
            och i ESK-kon-
          </p>
          <pb facs="riksdagen-motions-pdf/data/200405/mot_200405_U_253/mot_200405_U_253-0002.pdf"/>
          <p xml:id="i-U7njU9bsB5ktEdgLv5zJeh">
            2004/05:U253
          </p>
          <p xml:id="i-4Dy5stQ5EymQoHQifW38jh">
            ventionen, konventionen om de ekonomiska, sociala och kulturella
            mänskliga rättigheterna. Kommittén för säker tillgång till mat
            (CFS, The Comittee on Food Security) inom FAO, FN:s mat- och jordbruksorganisation,
            enades den 23 september om frivilliga riktlinjer för införandet
            av rätten till tillräcklig och säker och lämplig mat. Det var
            ett välkommet och efterlängtat beslut som kan vara till stor nytta
            i uppfyllandet av det första s.k. millennieutvecklingsmålet, d.v.s.
            att utrota extrem fattigdom och hunger före år 2015. Efter två
            år av intensiva förhandlingar finns nu dessa rekommendationer
            kra alla människor
          </p>
          <p xml:id="i-SExuyvJM8gNfo1mQtDzcEe">
            till regeringar om vilka åtgärder de bör vidta för att tillfö
            tryggad tillgång till mat. De antagna riktlinjerna är ett viktigt
            nytt instrument i kampen mot hungern eftersom de utmanar den främsta
            orsaken till hunger, nämligen bristande politisk vilja hos världens
            regeringar. ESK-rättigheterna i konventionen om ekonomiska, sociala
            och kulturella rättigheter är fortfarande marginaliserade inom
            FN-systemet genom bristen på uppföljning och det är en stor framgång
            för FAO att förhandlingarna om de frivilliga riktlinjerna mellan
            regeringar nu kunde genomföras på ett framgångsrikt sätt och kommer
            att antas. Det är emellertid positivt att de ekonomiska, sociala
            och kulturella rättigheterna under de senaste decenniet ändå fått
            sin tolkning av experter inom FN och att det civila samhället
            har varit djupt engagerat och involverat i arbetet. De här frivilliga
            riktlinjerna har förhandlats fram sedan början av 2003 inom en
            arbetsgrupp av regeringsföreträdare, en s.k. intergovernmental
            work- ing group, och kommer slutgiltigt att antas av FAO:s råd
            i november 2004. Riktlinjerna innehåller inte bara normer för
            regeringarnas inhemska arbete utan också rekommendationer om internationella
            förhållanden som bistånd och internationella handelsregler. Dessutom
            uttalas hur regeringar ska tillgodose rätten till mat i ockuperade
            områden och i andra katastrofer orsakade av människor. Där anges
            också att åtgärder vidtagna ensidigt av en stat inte får påverka
            rätten till mat för människor i andra länder. Dessa riktlinjer
            ger FAO ett tydligt mandat att arbeta rättighetsbaserat, något
            som korresponderar med ett grundläggande perspektiv i den svenska
            nyligen beslutade globala utvecklingspolitiken. För första gången
            har regeringar förhandlat utanför FN-systemets vanliga MR-arbete
            för att driva på arbetet med rätten till mat. Regeringar får nu
            ett tydligt instrument att använda när de ska förverkliga sina
            skyldigheter att respektera, skydda och tillgodose sina egna och
            andra länders medborgares rätt att få försörja sig. De nya riktlinjerna
            utmanar framför allt de regeringar som inte är aktiva i kampen
            mot hungern. Rätten till mat innebär att varje människa som får
            denna rättighet kränkt genom sin regerings politik eller vars
            rättigheter aldrig ens har erkänts, nu kan avkräva ansvar av sin
            regering och begära ersättning och hjälp.
          </p>
          <pb facs="riksdagen-motions-pdf/data/200405/mot_200405_U_253/mot_200405_U_253-0003.pdf"/>
          <p xml:id="i-4bXnSFZfRpYvBreK6vgqU6">
            Nästa steg
          </p>
          <p xml:id="i-NMu29rHitC8ArxXU9ibPVj">
            Dessa frivilliga riktlinjer för rätten till mat kan ses som ett
            första steg mot ett riktigt s.k. fakultativt tilläggsprotokoll
            som ger individuell klagomöjlighet på samma sätt som redan finns
            för konventionen om de medborgerliga och politiska rättigheterna.
            Eftersom de olika mänskliga rättigheterna inte är inbördes graderade
            utan ska anses jämbördiga och ömsesidigt stödjande bör de olika
            konventionerna ha samma typ av uppföljningsmekanismer. Många länder
            fruktar dock att de ska bli tvingade att ändra sin politik, när
            medborgare kanske börjar utkräva sina mänskliga rättigheter av
            sina egna regeringar, och motarbetar aktivt ett tilläggsprotokoll.
            När det gäller just rätten till mat är det ytterst betydelsefullt
            vad respektive regering gör för att förverkliga sina åtaganden
            för sina egna medborgare. Ett tilläggsprotokoll och även dessa
            nya frivilliga riktlinjer är viktiga steg på väg för att stärka
            medborgare i länder där regeringar inte gör vad de kan för att
            trygga sina medborgares rätt att få försörja sig. Regeringar har
            t ex inte rätt att köra bort människor från marker de livnärt
            sig på utan att ge dem andra försörjningsmöjligheter.
          </p>
          <p xml:id="i-JNTbWgFqbtHwcGnSLbvzjN">
            Livsmedelssuveränitet
          </p>
          <p xml:id="i-ESpYvoPtXvTQwKcTP4njod">
            Livsmedelssuveränitet är folks, länders och unioners rätt att
            definiera sin egen jordbruks- och livsmedelspolitik, utan dumpning
            till tredjeland. Konceptet utvecklades av Via Campesina och fördes
            till offentlig debatt under FAO:s livsmedelskonferens (World Food
            Summit) 1996 och utgör ett alternativ till den nuvarande nyliberala
            politiken. Frågan om livsmedelssuveränitet var huvudtemat på de
            parallella forum som hölls av frivilligorganisationerna vid FN:s
            livsmedelskonferens i Rom, juni 2002. I begreppet inkluderas en
            prioritering av lokalt jordbruk i första hand avsett för att livnära
            den egna befolkningen, där man ger bönder och jordlösa tillgång
            till jord, vatten, utsäde och krediter. Därför behövs jordreformer,
            kamp mot GMO (Genetiskt modifierade organismer) och tillgång till
            traditionellt utsäde utan hinder av patenträttigheter. Vidare
            betonas småbönders, kvinnor som familjeförsörjares och lantarbetares
            rätt att producera livsmedel samt konsumenternas rätt att bestämma
            vad de äter och hur och av vem det ska produceras. Slutligen avser
            man de fattiga ländernas rätt att skydda sig själva från för lågt
            prissatt jordbruks- och livsmedelsimport och att befolkningen
            själv tillåts vara delaktig i de jordbrukspolitiska besluten.
            Alltså sammantaget en radikal nyorientering av WTO:s förhandlingsagenda
            på jordbruksområdet. Detta krav på livsmedelssuveränitet i handelssammanhang
            borde även vara svensk politik i dessa förhandlingar.
          </p>
          <p xml:id="i-FGsZYEEoDjz5XtTf7F1k4s">
            2004/05:U253
          </p>
          <pb facs="riksdagen-motions-pdf/data/200405/mot_200405_U_253/mot_200405_U_253-0004.pdf"/>
          <p xml:id="i-SSVwiCCgZaVVANQhpjPnnB">
            2004/05:U253
          </p>
          <p xml:id="i-H8M7YNdY9UEh9VahcNVbgK">
            Omvärldens reaktioner
          </p>
          <p xml:id="i-UPXtVQT2FbXbXK2SSm1jqv">
            World Food Program säger på sin nya hemsida att man samarbetar
            med FAO och IFAD för gemesam policy. Organisationen FIAN, Food
            First Information and Action Network, som länge drivit frågan
            om rätten till mat och varit aktiv i förhandlingsprocessen ser
            de nya riktlinjerna som ett stort genombrott. Sveriges nya politik
            för global utveckling ska vara rättighetsbaserad och det är mycket
            glädjande att Sverige nu inom EU-kretsen har slutat motarbeta
            införandet av ett s.k. tilläggsprotokoll för ESK-konventionen.
            De frivilliga riktlinjerna kommer därför att kunna bli en viktig
            källa till kunskap och inspiration i det framtida arbetet. Det
            är inget mästerstycke i politisk vilja, men de beskriver i alla
            fall tydligt vad regeringar förväntas göra för att få slut på
            kränkningarna av den mänskliga rätten till mat. De är ett bra
            hjälpmedel för det civila samhället världen över när de ska hålla
            regeringar ansvariga de kommande åren. På så vis kan de komma
            att på ett avgörande sätt bidra till att åtminstone uppnå det
            första millenniemålet om att till år 2015 halvera andelen svältande.
            Kanske kan det t.o.m. bidra till att uppnå det av medlemsländerna
            inom FAO år 1996 uppsatta målet att halvera antalet svältande
            från 800 till 400 miljoner på tjugo år.
          </p>
          <p xml:id="i-6k4tkr3ujmrgLWak1G9fJP">
            Stockholm den 1 oktober 2004
          </p>
          <p xml:id="i-J4GzkvRy7JXkMWrtzwNM85">
            Lotta Hedström (mp) Jan Lindholm (mp)
          </p>
        </div>
      </div>
    </body>
  </text>
</TEI>
