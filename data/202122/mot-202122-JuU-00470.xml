<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-JuU-00470">
  <teiHeader>
    <fileDesc>
      <titleStmt>
        <title>Stoppa den grova kriminaliteten</title>
        <author corresp="i-PAfMpaW8KP2UfRTBpXARTc">av Linda Westerlund Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:470 av Linda Westerlund Snecker m.fl. (V)</title>
          <idno type="rdwebb">H902470</idno>
          <rs type="number">470</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H902470/text</ref>
          <ref type="dokument_url_html">http://data.riksdagen.se/dokument/H902470</ref>
          <ref type="dokumentstatus_url_xml">http://data.riksdagen.se/dokumentstatus/H902470</ref>
          <ref type="docx">http://data.riksdagen.se/fil/E94F5CBF-F918-46C8-B34C-2682AB34B057</ref>
          <ref type="pdf">http://data.riksdagen.se/fil/E0161704-A7B9-4A4A-866A-57FD907A6435</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-BV6XvKRYqXHkZRPPnBpYZ" type="signed"/>
        <correspContext corresp="i-BV6XvKRYqXHkZRPPnBpYZ">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-AcrNjdftfgEDKtVYDbE4tQ"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-YEHHM9GRNqDgqSaPBF3cj9" type="submitted">
          <date when="2021-09-27"/>
          <time when="15:29:55"/>
        </correspAction>
        <correspAction xml:id="i-A9UhMnjXB3TZh4dDBeQtMy" type="reviewed">
          <date when="2021-09-27"/>
          <time when="17:57:38"/>
        </correspAction>
        <correspAction xml:id="i-HBJAKHoXv4eWAk9hX4WsSK" type="referred">
          <date when="2021-10-14"/>
        </correspAction>
        <correspAction xml:id="i-32dotHy2zFTZsPi36K2ZCU" type="assigned">
          <date when="2022-10-05"/>
          <time when="09:29:12"/>
        </correspAction>
        <correspContext corresp="i-32dotHy2zFTZsPi36K2ZCU">
          <ref type="assignedTo">Justitieutskottet</ref>
        </correspContext>
        <correspAction xml:id="i-JRMcuEwsKqUaBXgqrxRPP" type="behandlas_i"/>
        <correspContext corresp="i-JRMcuEwsKqUaBXgqrxRPP">
          <ref type="uppgift">2021/22:JuU22</ref>
          <ref type="ref_dok_id">H901JuU22</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU22</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6Gkm1CLzrcoCsXzKAfsHzp" type="behandlas_i"/>
        <correspContext corresp="i-6Gkm1CLzrcoCsXzKAfsHzp">
          <ref type="uppgift">2021/22:JuU28</ref>
          <ref type="ref_dok_id">H901JuU28</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU28</ref>
          <ref type="ref_dok_titel">Vapenfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5qn5jqndMRqoMzUEDs5eMx" type="behandlas_i"/>
        <correspContext corresp="i-5qn5jqndMRqoMzUEDs5eMx">
          <ref type="uppgift">2021/22:JuU27</ref>
          <ref type="ref_dok_id">H901JuU27</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU27</ref>
          <ref type="ref_dok_titel">Unga lagöverträdare</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2ceXJueBb8HoywVZ9fZk1z" type="motHeader">
        <div xml:id="i-B8qib54GuFADYFnqnvv613" type="motTitle">
          Motion till riksdagen 2021/22:470 av Linda Westerlund Snecker
          m.fl. (V) Stoppa den grova kriminaliteten
        </div>
      </div>
      <div xml:id="i-DSFUXEvrmgzdxLxZw4Voho" type="motBody">
        <div xml:id="i-93mu8kTQ3FjkPxPgNr6ovD" type="TOC">
          <head xml:id="i-KVwmdRqmoVADgpXPq8uaow">
            1 Innehållsförteckning
          </head>
          <list xml:id="i-Lkrj3VZ8JygvYfaTeyTVN6">
            <item xml:id="i-PdR1kF2wdQA7FLgfoNF4ng" style="indent-level: 1">
              2 Förslag till riksdagsbeslut
            </item>
            <item xml:id="i-TeiTQjBVJ4Mxk27pjqpDsg" style="indent-level: 1">
              3 Inledning
            </item>
            <item xml:id="i-EJAXXyLuxGqdPL7dRaQ8pW" style="indent-level: 1">
              4 Vad säger forskningen om brottsutvecklingen?
            </item>
            <item xml:id="i-FhARCyoPEVU228LKeqKq17" style="indent-level: 1">
              5 Brottsförebyggande arbete
            </item>
            <item xml:id="i-UoracSMS7Q7ShHkxh4mQGT" style="indent-level: 1">
              6 Tillsätt en nationell haverikommission mot skjutningar
            </item>
            <item xml:id="i-HZmbQ2Basksr5nbP4Yz6Y3" style="indent-level: 1">
              7 Destruktiva mansnormers koppling till kriminalitet
            </item>
            <item xml:id="i-UQ3bKFVyvNWRqhx3Gz31gx" style="indent-level: 1">
              8 Återfallsförebyggande arbete
            </item>
            <item xml:id="i-G3bimVnLTEWP5qpgBFAkM8" style="indent-level: 2">
              8.1 Bättre inslussning i samhället
            </item>
            <item xml:id="i-4Wjw62T49FjFZ6xnXF3tyD" style="indent-level: 2">
              8.2 Nationellt avhopparprogram
            </item>
            <item xml:id="i-Qcw9jdmCEvNt349KbfcQyb" style="indent-level: 1">
              9 Sprid polisens projekt ”Sluta skjut” till hela landet
            </item>
            <item xml:id="i-2kBaNGSnVxcju4Z22gMwsD" style="indent-level: 1">
              10 Riktade insatser mot narkotika och illegala vapen
            </item>
            <item xml:id="i-3G3MRA1Fzj17BMeVngGJUC" style="indent-level: 2">
              10.1 Stryp efterfrågan på narkotika
            </item>
            <item xml:id="i-6NMVP9JHbsLrcYBozgnjhd" style="indent-level: 2">
              10.2 Stryp tillgången till narkotika och vapen
            </item>
            <item xml:id="i-NgRznqX5A1aXvio76dWD1q" style="indent-level: 2">
              10.3 Stoppa smugglingen av illegala vapen och explosiva varor
            </item>
          </list>
        </div>
        <div xml:id="i-K6yHkRPcyCAXqefZaS1Mzi" type="motProposal" subtype="förslag">
          <head xml:id="i-GojWBUg2n43z1V42jJd73z">
            2 Förslag till riksdagsbeslut
          </head>
          <list xml:id="i-NT2XS6mQjhUsztD92y8vbV" style="ol">
            <item xml:id="i-Bj4A6VsdW4yEfLmJKrCZQN">
              Riksdagen ställer sig bakom det som anförs i motionen om att
              regeringen snarast bör tillsätta en nationell haverikommission
              i syfte att minska skjutningar, dödligt våld och gängkriminalitet
              och tillkännager detta för regeringen.
            </item>
            <item xml:id="i-XNAe7J3jxuQQB6pxGvj4Gt">
              Riksdagen ställer sig bakom det som anförs i motionen om att
              regeringen bör ge lämplig aktör i uppdrag att ta fram en åtgärdsplan
              för att arbeta med pojkar och unga män i syfte att förebygga gängkriminalitet
              och våldsbejakande extremism och tillkännager detta för regeringen.
            </item>
            <item xml:id="i-6q6aaJNmbyC42JZ3SJwm3r">
              Riksdagen ställer sig bakom det som anförs i motionen om att
              regeringen bör ge Polismyndigheten, Kriminalvården och Brottsförebyggande
              rådet i uppdrag att ta fram en nationell strategi för att sprida
              ”Sluta skjut” till hela landet och tillkännager detta för regeringen.
            </item>
            <item xml:id="i-2nRZmgGf51FseP9gkxnXoM">
              Riksdagen ställer sig bakom det som anförs i motionen om att
              regeringen bör ge Polismyndigheten i uppdrag att genomföra riktade
              insatser mot områden med hög narkotikakonsumtion i syfte att strypa
              efterfrågan och tillkännager detta för regeringen.
            </item>
            <item xml:id="i-HaUAppLDFcnZRHPiutcCk4">
              Riksdagen ställer sig bakom det som anförs i motionen om att
              regeringen bör ge Polismyndigheten i uppdrag att inrätta fler
              sambandspersoner i centrala transit- och produktionsländer i syfte
              att kartlägga distributionskedjor för narkotikasmuggling och tillkännager
              detta för regeringen.
            </item>
            <item xml:id="i-VdgF7cVksDqVM4JJcJB2PH">
              Riksdagen ställer sig bakom det som anförs i motionen om att
              regeringen bör ta initiativ till regelbundet återkommande vapenamnestier
              i syfte att få människor att lämna in illegala vapen, ammunition
              och explosiva varor och tillkännager detta för regeringen.
            </item>
            <item xml:id="i-XxLhJpGnArPg3CUtt2suoH">
              Riksdagen ställer sig bakom det som anförs i motionen om att
              regeringen bör ge Polismyndigheten i uppdrag att särskilt prioritera
              smugglingen och hanteringen av illegala vapen i syfte att stoppa
              den och tillkännager detta för regeringen.
            </item>
          </list>
        </div>
        <div xml:id="i-Te6VuC4WRLFzstf9dcaeP" type="motContent">
          <head xml:id="i-P9NspnbSBgc6aSHiKFiTJ8" type="h1">
            3 Inledning
          </head>
          <p xml:id="i-RS285TyHBCYUq6hoHfuk3a">
            Det är Vänsterpartiets absoluta övertygelse att en stark, gemensamt
            finansierad och jämlik välfärd med en väl fungerande skola, fritidsverksamhet,
            sjukvård, socialtjänst, låg arbetslöshet och ett starkt socialt
            försäkringssystem är det bästa sättet att motverka klassamhället
            och att förebygga kriminalitet. Samtidigt måste grov brottslighet
            som gängkriminalitet bekämpas på ett effektivt sätt med hjälp
            av lagstiftning som bygger på de grundläggande rättsliga principerna
            i en rättsstat. Att lagstifta om längre straff för vissa brott
            kommer dock aldrig att vara lösningen. I stället behövs ett helhetsgrepp
            på och en kraftansamling för det brottsförebyggande arbetet samt
            en satsning på den gemensamma välfärden. I det brottsförebyggande
            arbetet behöver samtliga relevanta myndigheter, inte bara socialtjänst
            och polis, samverka. Vår uppfattning är att dagens utbildningssystem,
            de ökade klyftorna i samhället, nedmonteringen av de sociala skyddsnäten,
            arbetslöshet och en ökad segregation leder till att en del personer
            blir diskriminerade och hamnar utanför samhället. Denna utveckling
            leder i sin tur till en ökad rekryteringsbas för bl.a. gängkriminalitet
            och våldsbejakande extremism. Vi vill därför se politiska initiativ
            och lagstiftning som framför allt stärker kommuners, civilsamhällets
            och andra aktörers förebyggande arbete, snarare än en ensidig
            fokuser­ing på rättspolitik och straffrätt. När samhället lämnar
            vissa orter eller stadsdelar kan de kriminella, våldsbejakande
            krafterna slå rot. Sådana krafter har betydligt svårare att agera
            i ett lokalsamhälle där det finns en närvarande områdespolis som
            har invånarnas förtroende, mötesplatser i form av folkbibliotek,
            ett aktivt civilsamhälle och fritids­gårdar, samhällsinstitutioner
            i form av socialkontor, försäkringskassa och arbets­förmedling
            samt förskolor och skolor där personalen har resurser och tid
            att se varje barn. Ett samhälle där människor trivs och har framtidstro.
          </p>
          <head xml:id="i-DcpX4AEEGo6oaZpWjVtyNX" type="h1">
            4 Vad säger forskningen om brottsutvecklingen?
          </head>
          <p xml:id="i-YDxhmyTRvzZQ84PhRHESfH">
            Det dödliga våldet har sedan 1990­talets början stadigt minskat
            i Sverige, fram till för några år sedan, då nedgången bröts och
            i stället övergick i en uppgång. Nivån i dag är dock fortfarande
            lägre än under 1990­talet.
            <ref xml:id="i-N2ruPD9dDgezTSFgoLaSVU" target="i-9kXhxDnDcixwRWxuNJJTSL">
              [1]
            </ref>
            En rapport
            <ref xml:id="i-Uij5FFHwzn1t8Q921PVNBk" target="i-KV3aU314EfaLH4qYjNsbAs">
              [2]
            </ref>
            från Institutet för framtids­studier (IFF) 2018 visar att brottsligheten
            i Sverige ligger på en stabil nivå (Brottsföre-byggande rådet,
            Brå, 2018). Exempelvis har antalet bostadsinbrott och personrån
            varit oförändrat under i stort sett hela 2010­talet och andelen
            som uppger att de utsatts för misshandel har minskat. Samtidigt
            har det dödliga skjutvapenvåldet ökat. När det gäller ungdomskriminaliteten
            som helhet uppvisar även den en stabil eller lätt nedåtgående
            trend (Estrada, 2017) och landets yngre befolkningsgrupper är
            betydligt mindre brotts-belastade än de äldre grupperna. Men samtidigt
            som lagöverträdarna har blivit färre över tid (en minskning i
            prevalens) har antalet brott per lagöverträdare blivit större
            (en ökning i incidens).
          </p>
          <p xml:id="i-A8Gup8D5NRt5tc88kRPoWp">
            Vänsterpartiet är inte för generella straffskärpningar. Dock
            kan vi se att det finns områden där straffen kan behöva skärpas.
            Vi har t.ex. stått bakom straffskärpningar när det gäller vapenbrott
            och sexualbrott och brott mot barn. Förslag som innebär nykrimi­nalisering
            eller straffskärpningar ska alltid vara väl underbyggda och ha
            analyserats utifrån nödvändighet, effektivitet och proportionalitet.
          </p>
          <p xml:id="i-JUJAEucgCbUjZopQgJHb1S">
            Det är en förhållandevis liten grupp unga män som begår den största
            delen av de grövsta brotten. Det är inte särskilt sannolikt att
            ”hårdare tag” med längre straff kommer att avhålla denna grupp
            män och andra unga män som befinner sig i riskzonen för liknande
            kriminalitet från att begå brott. Vårt resonemang bekräftas och
            styrks av forskning som visar att längre straff inte är effektiva
            i den meningen att de får människor att begå färre brott. En person
            som sitter i fängelse är visserligen delvis förhindrad från att
            begå nya brott. Men för att få effekt på brottsnivån i samhället
            krävs att människor sitter inspärrade under väldigt långa perioder.
            <ref xml:id="i-H4Ry5GJQUFR1HcyjoftzSz" target="i-HEgpCNX6e5u5x1xgukqjEY">
              [3]
            </ref>
            Vi vänder oss bestämt emot en utveckling där människor sitter
            inlåsta på lång obestämd tid utan möjlighet till rehabilitering
            och återanpassning till samhället.
          </p>
          <p xml:id="i-6651NSqYhH55QnqZ5AsD7i">
            Den mest använda våldsmetoden vid dödligt våld generellt i Sverige
            är kniv, men användningen av skjutvapen har ökat stadigt sedan
            mitten av 2000-talet och är i dag nästan lika vanlig som kniv.
            Enligt studier från Brottsförebyggande rådet (Brå)
            <ref xml:id="i-WpXM1Wsg8iQAEZuogkKQ4A" target="i-X3vRDJMGuGWEcPVLjskuYL">
              [4]
            </ref>
            kan ökningen kopplas till konflikter i den kriminella miljön.
            Det dödliga våldet vid kriminella konflikter har i stor utsträckning
            flyttat utomhus, till olika platser i den offentliga miljön. Det
            är vanligt att skjutvapen används, och under perioden 2005–2017
            har skjutvapen blivit ännu vanligare. Automatvapen förekom i stort
            sett inte alls fram till 2012 men förekommer i nära en fjärdedel
            av fallen i den kriminella miljön under den senare delen av perioden.
            Studien visar att brottsoffer för dödligt våld vid konflikter
            i den kriminella miljön generellt är yngre än vid andra typer
            av dödligt våld. Vidare är dödligt våld vid konflikter i den kriminella
            miljön i första hand ett storstadsfenomen. En dryg tredjedel av
            fallen har skett i Stockholms län (35 procent), en dryg fjärdedel
            i Västra Götaland (26 procent) och en knapp fjärdedel i Skåne
            (23 procent), medan en sjättedel skett i övriga landet (16 procent).
            År 2020 användes skjutvapen i 48 fall av dödligt våld, vilket
            var 3 fall fler än 2019. Andelsmässigt uppgick det dödliga skjutvapenvåldet
            till 39 procent av samtliga konstaterade fall av dödligt våld
            2020. Av de 48 fallen av dödligt våld där skjutvapen användes
            under 2020 skedde 33 fall i storstadsregionerna Stockholm, Väst
            och Syd.
            <ref xml:id="i-WGjJgtvBUo4MXtMbeZjUzb" target="i-KNjTDAY7f7YuwvpdjgMRGn">
              [5]
            </ref>
          </p>
          <p xml:id="i-5UtMFtn44G2wMAPLgnr8mA">
            Brottsförebyggande rådet har gjort en jämförande studie av det
            dödliga skjutvapen­våldet i Sverige och andra europeiska länder.
            Fram till för några år sedan tillhörde Sverige de länder i Europa
            som hade relativt låga nivåer av dödligt våld. Under den studerade
            perioden har den svenska nivån dock stigit och ligger nu högre
            än i många andra länder. Uppgången i Sverige gäller framför allt
            dödligt våld med skjutvapen som började öka redan under mitten
            av 2000-talet. Den största skillnaden mellan Sverige och övriga
            Europa avser dödligt våld med skjutvapen mot 20–29-åringar; det
            är i princip enbart inom denna åldersgrupp som den svenska ökningen
            har ägt rum. De största könsskillnaderna i dödligt våld observeras
            just i dödligt våld med skjutvapen, som sällan riktas mot kvinnor.
            Forskning visar att ökningen i det dödliga skjutvapen­våldet i
            Sverige är starkt förknippad med kriminella miljöer i utsatta
            områden. Enligt Brå är ökningen av skjutvapenvåldet i Sverige
            inte helt lätt att förklara. En rimlig slutsats är att ökningen
            i Sverige kan handla om en särskild gruppdynamik i den kriminella
            miljön, där skjutningar utlöser varandra. Varför en sådan dynamik
            har uppstått just i Sverige är enligt Brå till stor del oklart.
            <ref xml:id="i-EZzkfgvR8Sgynw3CNoCdAu" target="i-RuCGo6dmcYzYewux6xEX4h">
              [6]
            </ref>
            En av Brå nyligen presenterad rapport
            <ref xml:id="i-CtAFW3d2MzZ8rCbKegusvT" target="i-CDPUQsqjkhv34BV3Nw8sug">
              [7]
            </ref>
            visar att fler kriminella nätverk än tidigare strävar efter att
            kontrollera lokala narkotikamarknader i vissa bostadsområden.
            Konkurrensen om områden leder till högre konfliktnivåer. Bostadsområdena
            präglas av ekonomisk segregation, sociala problem och otrygghet.
            En väsentlig del av narkotikadistributionen koncentreras i dessa
            områden, men själva försäljningen är betydligt mer omfattande.
            Dessa omständigheter innebär att det enligt Brå kan krävas bredare
            insatser för att komma åt narkotika­hanteringen i utsatta bostadsområden.
          </p>
          <p xml:id="i-BUxx2nQoahTjYAHREfZkVN">
            Skjutvapenvåld och handgranatsdetonationer är starkt koncentrerade
            till socialt utsatta områden i svenska storstäder, där levnadsvillkoren
            är betydligt sämre och individernas sociala och ekonomiska resurser
            svagare. Flera studier visar att våldet främst drabbar unga män
            som är aktiva i, eller vistas i närhet av, kriminella miljöer.
            <ref xml:id="i-GPjS1heKbQ9Jjf2Q49tZw2" target="i-27VKznyTSTjsuEd7trxEA5">
              [8]
            </ref>
            Dessvärre finns det flera fall de senaste åren där personer som
            bara råkat vara på fel plats vid fel tillfälle blivit offer för
            kriminella gängs skjutvapenvåld. I juni 2021 sköts en polis till
            döds på öppen gata under tjänsteutövning. Flera skjutningar har
            inträffat i bostadsområden, köpcentrum och andra centrala områden
            där många människor befunnit sig. Det är helt oacceptabelt. Vänsterpartiet
            har förslag på flera åtgärder som syftar till att vända den destruktiva
            utvecklingen.
          </p>
          <head xml:id="i-BHuMVkmoezzL6iUPk3Xi11" type="h1">
            5 Brottsförebyggande arbete
          </head>
          <p xml:id="i-PttCupt5ssQUpMMjb5bhoN">
            Förebyggande åtgärder på lokal nivå är nödvändiga eftersom det
            är där som kriminella gäng verkar. För att det brottsförebyggande
            arbetet ska vara effektivt och framgångsrikt krävs att samtliga
            relevanta aktörer på lokal nivå samverkar både när det gäller
            defini­tionen av problemet, i framtagandet av en handlingsplan
            mot problemet och igenom­förandet av de åtgärder som följer av
            den. På så sätt skapas förutsättningar för statliga myndigheter,
            kommunala verksamheter och det civila samhällets organisationer,
            inklusive trossamfund, att utifrån ett helhetsperspektiv kunna
            arbeta målinriktat tillsammans. Redan i dag pågår det på flera
            platser i landet framgångsrikt brottsföre­byggande arbete. Vänsterpartiet
            anser att de insatser och åtgärder som fungerar bra bör spridas
            till alla socialt utsatta områden. Det förebyggande arbetet måste
            därför bygga på en genomarbetad samhällsanalys och effektiva åtgärder.
            Dessvärre har tidigare åtgärder ofta saknat systemtänkande och
            varit fragmentariska, kortsiktiga och för fokuserade på enskilda
            individer i stället för på området. För att kunna vända den negativa
            utveck­lingen i områden som särskilt drabbats av kriminalitet
            måste åtgärderna utgå från ett systemändrande perspektiv.
            <ref xml:id="i-QK7yLse1z7qBeCK75w3HL9" target="i-833vUihSi56hKgxKcBjY6J">
              [9]
            </ref>
            Läs mer om våra förslag som rör polisens arbete i socialt utsatta
            områden i motion 2021/22:454.
          </p>
          <head xml:id="i-E5nNLPL7Fq1XUDpwA5jMoj" type="h1">
            6 Tillsätt en nationell haverikommission mot skjutningar
          </head>
          <p xml:id="i-YcUqSs8pCmu8myJcDtQ4CU">
            Skjutvapenvåldet skördar unga människors liv och slår sönder
            familjer. Otryggheten för alla invånare ökar i de områden där
            skjutningarna förekommer. Hämndspiraler bland olika kriminella
            gäng leder till fler skjutningar. Intensiva satsningar har gjorts
            av rättsvårdande myndigheter för att stoppa den gängkriminella
            utbredningen. Det pågår en myndighetsgemensam satsning mot organiserad
            brottslighet där 12 myndigheter samverkar. Arbetet är bl.a. riktat
            mot strategiska personer som bedöms vara samhälls­farliga och
            som bedriver organiserad brottslighet. Ärendena handlar bl.a.
            om brott mot välfärdssystemen, bekämpning av narkotikabrottslighet,
            bekämpning av vapenbrott men också motverkande av terrorism och
            penningtvätt. Flertalet av satsningens insatser har även tydliga
            kopplingar till kriminella nätverk och organiserad brottslighet
            i utsatta områden. Vidare har satsningar som t.ex. Operation Rimfrost
            haft viss framgång, bl.a. frihetsberövades 535 individer och en
            större mängd vapen, sprängämnen och narkotika beslagtogs. Trots
            omfattande och offensivt polisarbete har utvecklingen nationellt
            dessvärre fortsatt i en negativ riktning och skjutningar och sprängningar
            ligger på en hög nivå.
          </p>
          <p xml:id="i-DTREFE2Uko72tjHzcnFMHM">
            Detta visar att regeringen omgående måste ta ett helhetsgrepp
            på problematiken med utgångspunkt i forskning och beprövad erfarenhet.
            Målet ska vara att minska före­komsten av skjutningar, dödligt
            våld och gängkriminalitet samt att stärka tryggheten för de människor
            som bor i utsatta områden. Alla berörda aktörer och myndigheter
            som polis, kriminalvård, Brottsförebyggande rådet, socialtjänst,
            skola, civilsamhällets organisationer, relevanta forskare m.fl.
            behöver samlas i syfte att ta fram en konkret handlingsplan för
            att minska våldet och gängkriminaliteten. Vidare bör kommunernas,
            regionernas respektive statens ansvar och skyldigheter tydliggöras
            i arbetet.
          </p>
          <p xml:id="i-AZjCDP6w8P5jBHzFMYe5pa">
            Regeringen bör snarast tillsätta en nationell haverikommission
            i syfte att minska skjutningar, dödligt våld och gängkriminalitet.
            Detta bör riksdagen ställa sig bakom och ge regeringen till känna.
          </p>
          <head xml:id="i-JproYsTnEc2AnPjLZDep7K" type="h1">
            7 Destruktiva mansnormers koppling till kriminalitet
          </head>
          <p xml:id="i-YDS45Pa7ypcpVhHgQK3ryX">
            Det finns många förklaringsmodeller kring varför personer blir
            gängkriminella eller radikaliseras till våldsbejakande miljöer.
            En radikalisering sker i en kontext där många olika komponenter
            spelar in. Radikaliseringen bör ses inom en socialpolitisk ram,
            där social osäkerhet, arbetslöshet, otrygghet, skola och hopplöshet
            inför framtiden spelar sin roll. Detsamma gäller deltagandet i
            gängkriminella grupperingar. Män är överrepre­senterade bland
            såväl våldsbejakande som gängkriminella grupperingar, men det
            finns även kvinnor som medverkar. Olika våldsbejakande miljöer
            kan ha behov av olika former av förebyggande åtgärder och måste
            vara anpassade till lokala förhållanden. Ungefär var tredje ensamagerande
            gärningsman är socialt isolerad, och metoder för att upptäcka
            riskbeteende som Trap‑18
            <ref xml:id="i-JxSQ1sYtU21W4jMS4i6AGL" target="i-STdEXR3Aa4HSJaENQeLxzw">
              [10]
            </ref>
            måste få större spridning. En gemensam nämnare för de män som
            dras till olika våldsbejakande miljöer och gängkriminalitet är
            kvinno­hatet. Det är framför allt män under 25 år som dras till
            gängkriminalitet och extrema värderingar och som radikaliseras.
            Det är i miljöer som hyllar den aggressiva maskulin­iteten som
            detta sker. Män som hyllar krig, blod och våld och som ser kvinnor
            som underlägsna varelser. Detta är en nidbild av maskulinitet,
            dragen till sin yttersta spets. Därför behöver problematiken med
            våldsamt beteende, extremism och radikalisering också förstås
            och angripas utifrån de existerande stereotypa och destruktiva
            könsroller som finns och som framhålls, förstärks och reproduceras
            av de våldsbejakande grupperna. Vi vill se fler initiativ för
            att på allvar jobba med målgruppen pojkar och unga män i våldsförebyggande
            syfte. Skolan kommer här att spela en central roll då den når
            i stort sett alla främst under mellan- och högstadieåren. En idé
            kan vara ytterligare satsningar på att sprida det arbete med målgruppen
            som redan bedrivs genom Toleransprojektet via Segerstedtinstitutet
            vid Göteborgs universitet.
          </p>
          <p xml:id="i-fH5P9YRdqHB6AnFyxMTmn">
            Regeringen bör ge lämplig aktör i uppdrag att ta fram en åtgärdsplan
            för att arbeta med pojkar och unga män i syfte att förebygga gängkriminalitet
            och våldsbejakande extremism. Detta bör riksdagen ställa sig bakom
            och ge regeringen till känna.
          </p>
          <head xml:id="i-SC3AkJEnXE3a3i2XzaHvhm" type="h1">
            8 Återfallsförebyggande arbete
          </head>
          <head xml:id="i-77rCwre7874ayXBFxNNVp9" type="h2">
            8.1 Bättre inslussning i samhället
          </head>
          <p xml:id="i-HbFUMiTwmX8oRaTagmWMQt">
            En mycket viktig del av det brottsförebyggande arbetet är att
            se till att inte kriminella personer återfaller i brott efter
            avtjänat straff. Det gäller i synnerhet vid grov brottslighet
            som är gängrelaterad. För att öka klienternas förutsättningar
            att inte återfalla i brott arbetar Kriminalvården med olika former
            av frigivningsförberedelser. En åtgärd är utslussning, vilket
            innebär att den intagne under en period före frigivning får större
            frihet på ett individanpassat och strukturerat sätt med stöd och
            kontroll utifrån aktuella risker och behov. Frigivningsförberedelserna
            handlar även om att ha en god planering för tiden efter att övervakningen
            har upphört. Dessvärre har återanpassningen av intagna i samhället,
            s.k. inslussning, länge varit bristfällig.
          </p>
          <p xml:id="i-35rchPsfU8bAKEQV9JkNpH">
            Regeringen har tillsammans med Vänsterpartiet under tidigare
            mandatperiod avsatt medel i budgetpropositionerna till Kriminalvården
            för att bl.a. stärka det återfalls­förebyggande arbetet. Regeringen
            gav Kriminalvården i uppdrag att genomföra en försöksverksamhet
            med inslussningsprogram. Programmet syftade till att höja effektivi­teten
            i det återfallsförebyggande arbetet och pågick t.o.m. juni 2020.
            Syftet med försöksverksamheten var att ta fram fungerande strukturer
            och principer för samverkan, främst med kommuner, regioner, Arbetsförmedlingen
            och civilsamhället. Inslussnings­arbetet prövades i en försöksverksamhet.
            Frivilliga kommuner, varav ett antal med socialt utsatta områden,
            skulle delta i försöksverksamheten. Intagna i fängelse som vill
            sluta begå brott erbjöds att delta i ett inslussningsprogram under
            tiden som de stod under övervakning efter villkorlig frigivning.
            Programmet skulle samordnas mellan Kriminalvården och lokala samhällsaktörer
            på den intagnes hemort via en inslussnings­grupp. Frigivningen
            skulle planeras gemensamt, noga och i god tid, insatser från anstaltstiden
            skulle fullföljas och följas upp, någon form av sysselsättning
            skulle garanteras och skuldrådgivning och tillgång till en stödperson
            från det civila samhället skulle erbjudas.
          </p>
          <p xml:id="i-TTrVLCkUpfpJpeJWMpVV24">
            Dessvärre visar Brottsförebyggande rådets utvärdering att försöksverksamheten
            misslyckats helt beroende på dålig planering och förberedelse,
            lågt antal deltagande klienter och bristande nationell styrning.
            <ref xml:id="i-5fDMZod9LNDDG4R5NnRQV6" target="i-CN35beDtV5sAV8cYYNerFK">
              [11]
            </ref>
            Vänsterpartiet anser att detta är mycket beklagligt. Den bristande
            inslussningen och återanpassningen av personer som avtjänat fängelsestraff
            drabbar både dem och allmänheten som riskerar att utsättas för
            nya brott. Det är både kontraproduktivt och orimligt att staten
            inte tar ett större ansvar för inslussning och återanpassning
            av människor som begått grova brott. Vänsterpartiet anser att
            regeringen behöver ta ett helhetsgrepp på frågan om inslussning
            och åter­anpassning till samhället. Försöksverksamheten med inslussning
            hade kunnat vara ett första steg på vägen. Nu brast det nödvändiga
            förberedelsearbetet och därigenom förutsättningarna för att verksamheten
            skulle lyckas.
          </p>
          <p xml:id="i-GeJ7zhMcDjddX24DRZcb15">
            I vårändringsbudgeten för 2021 har regeringen höjt anslaget till
            Kriminalvården i syfte att myndigheten ska fortsätta att utveckla
            arbetet med inslussning inför en bredare spridning av modellen.
            Enligt regeringen bör ett särskilt fokus riktas mot insatser för
            unga dömda. Vidare ska minst ett av de av Polismyndigheten utpekade
            särskilt utsatta områdena ingå (prop. 2020/21:99). Detta är lovvärt
            men långt ifrån tillräckligt. Frågan om inslussning och återanpassning
            av grovt kriminella människor måste omfatta hela landet, och samtliga
            involverade aktörer, kommuner och olika myndigheter måste ta sitt
            ansvar. Riksdagen har tidigare riktat ett tillkännagivande till
            regeringen om att Kriminalvårdens arbete med att förebygga återfall
            bör förstärkas (bet. 2018/19:JuU13). Vänsterpartiet anser att
            regeringen bör tillsätta en utredning som ser över hur staten
            skulle kunna ta ett större ansvar för inslussning och återanpassning
            av grovt kriminella personer efter avtjänat straff. Det är högst
            rimligt att staten under en tillräckligt lång period efter frigivning
            tar ansvar för personernas försörjning, sysselsättning och boende.
            Allt för att minska återfall i brott och underlätta återetableringen
            i samhället. Läs mer om vårt förslag i motion 2021/22:916 om kriminalvården.
            Om vår kritik mot polisens definition av socialt utsatta områden
            går det att läsa i motion 2021/22:454.
          </p>
          <head xml:id="i-Arh1Exr6Y2KAHrXyNtnCZc" type="h2">
            8.2 Nationellt avhopparprogram
          </head>
          <p xml:id="i-8pmVJu7nsK5MgzreXCznUR">
            Av tidigare studier framgår att det finns flera brister i samhällets
            förmåga att stödja den person som vill lämna en kriminell eller
            extremistisk miljö.
            <ref xml:id="i-2Av7CehsFgEQc8RxLrsB2V" target="i-Sy82yDtN38nCyMKhxohAQx">
              [12]
            </ref>
            Fler insatser behövs för att motivera människor att hoppa av,
            myndigheternas kunskap om målgruppen behöver förbättras och möjligheterna
            att få stöd behöver bli mer likvärdiga över landet. På såväl nationell
            som regional och lokal nivå behöver insatserna från samhället
            samordnas bättre mellan berörda aktörer och bli mer strukturerade
            och långsiktiga.
          </p>
          <p xml:id="i-CSgSec3Qb7VMhEDGfUWLWx">
            Regeringen gav 2020 ett uppdrag till Kriminalvården, Polismyndigheten,
            Statens institutionsstyrelse och Socialstyrelsen att gemensamt
            ta fram ett nationellt avhoppar­program i syfte att förstärka
            samhällets stöd till individer som vill lämna kriminella eller
            våldsbejakande extremistiska miljöer och grupperingar. Av utredningen
            Kommuner mot brott (SOU 2021:49) framgår att ett förslag till
            nationell samordningsstrategi för avhopparverksamhet som Kriminalvården,
            Polismyndigheten, Socialstyrelsen och Statens institutionsstyrelse
            tagit fram, för närvarande är under beredning i Regerings­kansliet.
            Myndigheterna har i sin slutredovisning föreslagit en samordningsstruktur
            för avhopparverksamhet där Brottsförebyggande rådet (Brå) föreslås
            få en samordnande roll på nationell nivå, länsstyrelserna, genom
            de brottsförebyggande samordnarna, på regional nivå och kommunerna
            på lokal nivå. Kommunerna föreslås därtill få ansvar för det operativa
            arbetet tillsammans med Polismyndigheten och Kriminalvården. Förslaget
            anger dock inte vilka insatser som avhoppare ska erbjudas. Utredningen
            Kommuner mot brott (SOU 2021:49) gör därför bedömningen att det
            kan finnas anledning att överväga införandet av ett särskilt,
            nationellt avhopparprogram för att säkerställa att individer som
            vill upphöra med kriminalitet ges möjlighet att göra det på ett
            snabbt och effektivt sätt.
          </p>
          <p xml:id="i-P7PrWxpGsPik9GFDimnAYG">
            Såvitt vi kan se motsvarar inte myndigheternas förslag om en
            samordningsstruktur för avhopparverksamhet ett nytt avhopparprogram.
            Vi har uppfattat att regeringens uppdrag till myndigheterna var
            att ta fram ett sådant program. Med anledning av regeringens pågående
            beredning av ovan nämnda förslag avstår dock Vänsterpartiet från
            att lämna något konkret förslag i detta sammanhang. Vi kommer
            dock noga att bevaka frågan och vid behov återkomma med förslag
            till åtgärder. Regeringens utgångspunkt att det nationella avhopparprogrammet
            ska rymmas inom myndigheternas befintliga förvaltningsanslag är
            t.ex. en fråga som vi får anledning att återkomma till.
            <ref xml:id="i-V1kHQDeurHVwjrbp491Bzb" target="i-4kXk2V2din54gRHGCWwLBk">
              [13]
            </ref>
          </p>
          <p xml:id="i-UZULnR1LPx8e5oaF4oC25U">
            En ytterligare aspekt som kommer att få betydelse för avhopparprogrammet
            är det generella behovet av ett modernt vittnesskydd. Ett väl
            fungerande vittnesskyddsprogram är avgörande för att få människor
            att vittna i syfte att beivra grov brottslighet. Personer som
            har betydelse för utfallet i en rättslig process kan få skydd
            genom polisens särskilda personsäkerhetsprogram. Det kan t.ex.
            gälla någon som vittnar under en rättegång och kan påverka om
            en misstänkt person fälls för ett visst brott. Det kan också gälla
            tidigare kriminella som genom att lämna avgörande uppgifter till
            polisen utsätter sig för risken att bli hotade. Dessvärre finns
            det en rad problem och brister i dagens vittnesskydd. Detta kan
            inverka på möjligheten för personer i kriminella miljöer att delta
            i ett avhopparprogram. Även om uppdraget omfattar att ta fram
            en plan för personer med omfattande skyddsbehov är det oklart
            om detta är tillräckligt. Till exempel är myndig­hetens beslut
            inte skriftligt och går inte att överklaga för den enskilde bevispersonen.
            I en situation där en person som fått lämna hela sitt gamla liv
            bakom sig för att ingå i programmet kan det leda till att hen
            blir helt utlämnad till myndigheten, helt utan insyn, rättssäkerhet
            eller möjlighet till prövning av beslut under tiden i programmet.
            Det vore lämpligt om en stödperson med lämplig kompetens har mandat
            att hjälpa bevispersonen i kontakten med myndigheten. Vänsterpartiet
            anser att vittnesskyddet behöver moderni­seras och uppdateras.
            Vidare behöver villkoren för de personer som ska ingå i det särskilda
            personsäkerhetsprogrammet bli tydligare. Läs mer om vårt förslag
            om ett nytt särskilt personsäkerhetsprogram i motionen Upprättelse
            för brottsoffer (2021/22:455).
          </p>
          <head xml:id="i-3YKqb6oRW3TLmd7oAXLMbo" type="h1">
            9 Sprid polisens projekt ”Sluta skjut” till hela landet
          </head>
          <p xml:id="i-6WRrfpLCirbdmTCLdqfqfM">
            ”Sluta skjut” är ett samarbete mellan polisen, Kriminalvården,
            Malmö stad och engagerade medborgare för att förebygga skjutningar
            och göra det lättare att få rätt stöd för den som vill bort från
            ett våldsamt liv. Ett förnyat avtal om samverkan för åren 2021–2023
            har tecknats av myndigheterna. Strategin bygger på en beprövad
            amerikansk modell, GVI (gruppvåldsintervention), som visat goda
            resultat i våldsutsatta städer i USA. Strategin togs fram i USA
            i början av 1990-talet av David Kennedy och National Network For
            Safe Communities vid John Jay College. GVI har upprepade gånger
            visat att våldet kan minska dramatiskt när medborgare, polis,
            kriminalvård och socialarbetare går ihop för att arbeta direkt
            med den lilla men aktiva del av personer som ägnar sig åt våld
            och kriminalitet i grupper. Kortfattat handlar det om att bryta
            den gruppdynamik som fostrar ett våldsamt beteende och ersätta
            den med en gruppdynamik som ser och förstår de många negativa
            konsekvenser som följer en våldsakt, och fördelarna med att upphöra
            med våldet. Strategin handlar om ett välkoordinerat samarbete,
            ett bättre nyttjande av existerande resurser och sättet att kommunicera
            ut arbetet till grupper och deltagare. Även om lösningen låter
            enkel så kan det vara svårt att vara den som lägger ifrån sig
            vapnet först, även om personen kanske vill. GVI:s strategier är
            utformade för att underlätta för de som är inblandade i skjutningar
            att upphöra med dem.
          </p>
          <p xml:id="i-92PuLFGQAioyrnYPPDYoNL">
            En central del av GVI är en s.k. call-in. En call-in är ett möte
            mellan gruppmedlemmar och de aktörer som gemensamt jobbar med
            strategin, dvs. polis, socialtjänst, kriminalvård och representanter
            från samhället som grupperna respekterar och lyssnar på. Syftet
            med en call-in är att informera medlemmarna om de konsekvenser
            som drabbar hela gruppen om en person skjuter någon annan, att
            etablera ett tydligt budskap från alla delar av samhället att
            våld inte är accepterat, erbjuda en väg ut från ett liv i våld
            med hedern i behåll och där stöd finns för den som vill hitta
            en väg in i samhället igen. De som kallas till en call-in är personer
            som redan är i kontakt med kriminalvården, som en del av deras
            villkorliga frigivning eller skyddstillsyn. Deltagarna ska sedan
            sprida budskapet vidare.
          </p>
          <p xml:id="i-riuwLepSwn1jzkZxPMuio">
            Brottsförebyggande rådet (Brå) ansvarar för process- och effektutvärdering
            av projektet i samarbete med Malmö universitet. Utvärderingen
            av processen visar att det går att implementera den amerikanska
            GVI-strategin i en svensk stad och i en svensk kontext, men att
            lokala anpassningar måste göras och att GVI är en strategi som
            kräver kunskap och engagemang. Effektutvärderingen visar att antalet
            skjutningar i Malmö minskade under perioden som pilotprojektet
            Sluta skjut pågick.
            <ref xml:id="i-E8wJtCYY7b21SsTvSoCHei" target="i-JqpbwpcKSayc7VdF2erKo">
              [14]
            </ref>
          </p>
          <p xml:id="i-8eftA3KQFxvcvrRkiLnmtk">
            Regeringen har avsatt 6 miljoner kronor till Brå i vårändringsbudgeten
            för 2021 i syfte att sprida arbetsmetoden till fler orter. Regeringen
            har även aviserat att de avser att ge Brå, Polismyndigheten och
            Kriminalvården ett uppdrag att sprida arbetsmetoden i samverkan
            med ett antal frivilliga kommuner. Detta är mycket lovvärt och
            arbetet bör utgöra grunden för att sprida Sluta skjut till hela
            landet. För att det ska fungera krävs dock en nationell strategi.
          </p>
          <p xml:id="i-SQPyp3GeTc4T3xqi83s5jf">
            Regeringen bör ge Polismyndigheten och Kriminalvården och Brottsförebyggande
            rådet i uppdrag att ta fram en nationell strategi för att sprida
            ”Sluta skjut” till hela landet. Detta bör riksdagen ställa sig
            bakom och ge regeringen till känna.
          </p>
          <head xml:id="i-MtFTx3YkGGbNoNWdSc5QQE" type="h1">
            10 Riktade insatser mot narkotika och illegala vapen
          </head>
          <head xml:id="i-NoZ4crSRvvENFnRYq72EzC" type="h2">
            10.1 Stryp efterfrågan på narkotika
          </head>
          <p xml:id="i-ALnnX7UxdnZH9vXCYgp27z">
            En rapport från Brå 2019
            <ref xml:id="i-LdzZoN9tLwbtokrbETn3Rj" target="i-FMpVTQaEBqYJXS2u3cR8aU">
              [15]
            </ref>
            visar att den kriminella miljön upprätthålls av de marknader
            som utgör huvudnäringen i miljön, främst narkotika. Rapporten
            lyfter fram tre saker som kan minska kriminaliteten: Fortsatta
            insatser måste ges till individer i socio­ekonomiskt utsatta områden.
            Polisen måste fortsätta jobba aktivt med att begränsa narkotikahandeln
            och tillgången på skjutvapen. Vidare måste det finnas en väg ut
            ur kriminaliteten, t.ex. avhopparverksamhet eller annat stöd för
            att bryta med sin kriminalitet. Enligt rapporten bör fokus inte
            bara ligga på tillgången till narkotika, vilken möjligen kan regleras
            genom att arbeta mot införsel och smuggling, utan även på efterfrågan.
            Anledningen till detta är att det inte tycks vara ovanligt med
            konflikter som har sin grund i exempelvis konkurrens om försäljningsområden
            och kunder.
          </p>
          <p xml:id="i-U64yyEM8hAPRDhQEqZLpUV">
            Så länge det finns efterfrågan på narkotika kommer det att finnas
            en marknad som leder till kriminalitet, våld och konflikter mellan
            olika gäng. En analys av Brå
            <ref xml:id="i-UmxdBaWyBGyNaUqymegXzt" target="i-4Cae3UHQTzRpJ1x1vrm4Rg">
              [16]
            </ref>
            visar att ungdomar i rikare stadsdelar i Stockholm mer sällan
            misstänks för narkotikabruk än ungdomar i områden med lägre medelinkomst,
            trots att de rapporterar högre narkotika­konsumtion. Även bakgrundsfaktorer
            som boendeform och föräldrars utbildning har betydelse för risken
            att misstänkas för eget bruk av narkotika. Ungdomar som bor i
            hyresrätt löper 80 procent högre risk att misstänkas än ungdomar
            i bostadsrätt eller småhus, och de vars föräldrar saknar eftergymnasial
            utbildning löper 70 procent högre risk att misstänkas än de vars
            föräldrar har högre utbildning. Detta visar att insatserna för
            att minska efterfrågan på narkotika måste ökas och även riktas
            mot högkonsum­tionsområden. Den narkotikahandel som upprätthålls
            av efterfrågan på narkotika bland människor i välbärgade områden
            är en starkt bidragande orsak till våldet och otrygg­heten i socialt
            utsatta områden. Vänsterpartiet anser därför att särskilda insatser
            behöver göras i områden med hög narkotikakonsumtion.
          </p>
          <p xml:id="i-5g8wGwroH49c71YdTiCmxG">
            Regeringen bör ge Polismyndigheten i uppdrag att genomföra riktade
            insatser mot områden med hög narkotikakonsumtion i syfte att strypa
            efterfrågan. Detta bör riksdagen ställa sig bakom och ge regeringen
            till känna.
          </p>
          <head xml:id="i-BeLdbaDDc2YvoEQL7yF7xe" type="h2">
            10.2 Stryp tillgången till narkotika och vapen
          </head>
          <p xml:id="i-G3ndVP49WmoRWwfEEfU6rd">
            Under 2020 gjorde tullen stora beslag av bl.a. narkotika och
            skjutvapen. Bland annat beslagtogs fem gånger mer kokain och tre
            gånger så mycket cannabis jämfört med 2019. Vidare beslagtogs
            142 stycken skjutvapen vilket är mer än dubbelt så många jämfört
            med 2019. Enligt Tullverket beror ökningen av beslag 2020 dels
            på satsningen på fler medarbetare, dels på att resandet minskat
            under pandemin. Därigenom har fler tjänstemän kunnat arbeta med
            kontroller av den tunga godstrafiken. Tullverket brukar räkna
            på samhällsnyttan av att det beslagtagna godset aldrig kommer
            in i samhället, och kostnaden för t.ex. sjukvård och sociala insatser.
            För 2020 beräknar myndigheten sin egen samhällsnytta till 3,4
            miljarder kronor. Detta visar att Tullverkets kontroller, särskilt
            av den tunga godstrafiken, behöver öka för att ytterligare strypa
            tillgången till narkotika och illegala vapen. I vårändringsbudgeten
            för 2021 har regeringen höjt anslaget till Tullverket i syfte
            att stärka myndighetens operativa verksamhet med nödvändig teknisk
            utrustning (prop. 2020/21:99).
          </p>
          <p xml:id="i-JcmsPFXbzi6atdW4kgzjNP">
            Brå visar i sin nyligen presenterade rapport
            <ref xml:id="i-TMzC5FH8JEHQ3o87fWhtBn" target="i-Jmup4CpfswMJW5F2ghgS7K">
              [17]
            </ref>
            att smugglingen av narkotika har professionaliserats och att
            distributionsleden blivit färre de senaste åren. Vidare har de
            krypterade kommunikationslösningarna blivit en förutsättning för
            utvecklingen och en central del för narkotikahandeln. Enligt rapporten
            bygger narkotikahandeln på gräns­överskridande samarbeten mellan
            aktörer i kriminella miljöer. Brå påpekar att en förutsättning
            för den illegala handeln med narkotika är att den kan föras in
            över gränsen till Sverige. Det är därför centralt att Tullverket
            får bättre förutsättningar att arbeta mot den transnationella
            brottsligheten genom ett förstärkt gränsskydd och samverkan med
            polisen. En förutsättning för att Tullverket och polisen ska ha
            insyn i de delar av distributionskedjan som föregår smugglingen
            till Sverige är att de får tillgång till information om svenska
            och utländska gärningspersoners agerande i andra länder. Att inrätta
            fler sambandspersoner i centrala transit- och produktionsländer
            kan enligt Brå vara ett sätt att förbättra kunskapsläget.
          </p>
          <p xml:id="i-Mf5onshyrdz6JUxM2ZGZmP">
            För att förhindra införsel av vapen och narkotika måste staten,
            förutom att öka Tullverkets resurser, satsa på hela rättsväsendet,
            från polis, åklagare och domstol till kriminalvård, för att grovt
            kriminella ska kunna lagföras snabbare. Vidare måste samverkan
            mellan Polismyndigheten, Skatteverket och Kronofogden stärkas.
            Detta för att snabbare kunna lagföra grovt kriminella även när
            de inte kan knytas till rena våldsbrott eftersom företag ofta
            används som brottsverktyg. På så sätt försvåras deras möjligheter
            att slippa undan att betala skatt och försörja sig på brott. En
            sådan samverkan mellan myndigheterna bör ingå i en strategi mot
            ekonomisk brottslighet som vi föreslagit bl.a. i vår följdmotion
            med anledning av regeringens proposition 2018/19:164 Skärpta straffrättsliga
            sanktioner mot företag.
          </p>
          <p xml:id="i-TCAdaQNezjuQ8Kc75mwWXk">
            Regeringen bör ge Polismyndigheten i uppdrag att inrätta fler
            sambandspersoner i centrala transit- och produktionsländer i syfte
            att kartlägga distributionskedjor för narkotikasmuggling. Detta
            bör riksdagen ställa sig bakom och ge regeringen till känna.
          </p>
          <head xml:id="i-FCQ7XUABoV6EmRvLZgPd6R" type="h2">
            10.3 Stoppa smugglingen av illegala vapen och explosiva varor
          </head>
          <p xml:id="i-LYcA6aGhnuA8t99119C9TG">
            Enligt en rapport från polisregion Stockholm tyder ursprunget
            och åldern på många av de vapen som används vid skjutningar i
            Stockholm på att många av dessa vapen är insmugglade under tidigare
            decennier. Många av de vapen som används i skjutningar och i de
            kriminella miljöerna har sitt ursprung på västra Balkan och är
            i genomsnitt ca 35 år gamla.
            <ref xml:id="i-HfUPXhfmfKvAAJCKpRXfom" target="i-Av2Pc6YysKkqor8dDLH3KR">
              [18]
            </ref>
            Enligt Brottsförebyggande rådet (Brå) har det skett en strukturförändring
            inom det dödliga skjutvapenvåldet. Användningen av legala vapen
            och tvåhandsvapen, som älgstudsare och hagelgevär, har minskat.
            I stället har brott där illegala vapen och enhandsvapen använts
            blivit vanligare. Brå gör bedömningen att tillgången till illegala
            vapen även generellt sett har ökat i Sverige de senaste 20 åren.
            Exempelvis anses tillgången på enhandsvapen tillverkade på Balkan
            och i Tjeckien ha blivit större efter inbördeskrigen på Balkan
            och östblockets fall (Brå-rapport 2015:24 s. 49 och 52).
          </p>
          <p xml:id="i-5o5QNieJFAE6GFYS23sboP">
            Genom återkommande amnestier för illegala vapen och ammunition
            är det möjligt att minska andelen vapen i samhället. Vapenamnesti
            innebär att vem som helst kan lämna in skjutvapen och ammunition
            anonymt till polisen och slippa rättsliga påföljder. Syftet är
            att reducera antalet illegala vapen i samhället och på så sätt
            minska antalet vapenbrott. Eftersom sprängämnen inte omfattas
            av vapenlagen krävs särskilda amnestier för explosiva varor. Under
            den senaste vapenamnestin våren 2018 fick polisen in 12 000 vapen.
            De flesta lämnades in i storstadsregionerna och enstaka vapen
            kunde kopplas till den kriminella miljön. Den första amnestin
            för explosiva varor hölls under hösten 2018. Även om de sprängmedel
            som lämnades in inte i önskad omfattning kom från kriminella gäng
            vid detta tillfälle så bör åtgärden upprepas. I samband med att
            återkommande vapenamnestier införs bör även anhöriga få stöd från
            myndigheterna att våga anmäla närstående som har olagliga vapen.
          </p>
          <p xml:id="i-YJQ1L5Ph1z14mXw1JFhjmf">
            Vänsterpartiet är generellt sett kritiskt till höjda straff och
            ökad kriminalisering. När det gäller just vapenlagstiftningen
            har Vänsterpartiet haft en delvis annorlunda inställ­ning och
            sett positivt på att skärpa vapenlagstiftningen för att hindra
            förekomsten och användningen av illegala vapen i Sverige. Vi har
            även i våra tidigare budgetmotioner anslagit mer resurser till
            tullen för att öka kontrollerna och få större möjligheter att
            beslagta vapen som smugglas in illegalt. Vänsterpartiet står bakom
            de av riksdagen beslutade lagändringar som innebär skärpta straff
            för de allvarligare formerna av vapenbrott och brott mot tillståndsplikten
            för explosiva varor, liksom för smuggling av vapen och explosiva
            varor (prop. 2019/20:200). Vänsterpartiet står även bakom regeringens
            förslag om att öka kontrollen över de som befattar sig med explosiva
            varor (prop. 2020/21:158). Riksdagen har nyligen beslutat om förslaget
            som är ett ytterligare steg i riktning för att motverka våldet
            inom kriminella kretsar och den illegala användningen av explosiva
            varor. Sprängningar riskerar även att skada många människor och
            skapa allmänfarlig ödeläggelse. Vänsterpartiet poängterade dock
            att regeringens proposition förbiser hur explosiva varor förs
            in i Sverige i ett särskilt yttrande (bet. 2020/21:FöU9). Propositionen
            beskriver vikten av att öka kontrollen över de som har tillgång
            till explosiva varor och att de anläggningar där explosiva varor
            hanteras ska vara inrättade på ett betryggande sätt. Det kan vara
            viktiga åtgärder för att undvika stölder och annat obehörigt förfarande
            av sådana personer som inte borde ha tillgång till varorna. Samtidigt
            är den illegala införseln av explosiva varor till Sverige en stor
            orsak till att kriminella kretsar får tillgång till dessa. Skärpt
            kontroll av explosiva varor bör även därför inkludera hur Tullverket
            ska arbeta, självständigt och i samarbete med Polismyndigheten,
            för att effektivt motverka den illegala införseln av explosiva
            varor enligt lagen (1996:701) om Tullverkets befogenheter vid
            Sveriges gräns mot ett annat land inom Europeiska unionen och
            lagen (2000:1225) om straff för smuggling. Samordningen mellan
            olika myndigheter är central för att reagera när det inträffar
            illegala sprängningar, men framför allt när det gäller brottsförebyggande
            åtgärder som gör att explosiva varor aldrig når obehöriga personer.
          </p>
          <p xml:id="i-FTJUAXo1WunCAsH95ZQDvt">
            Journalisterna Jani Pirttisalo Sallinen och Mathias Ståhle har
            granskat vapnens väg genom Europa till Sverige.
            <ref xml:id="i-WqdCVX4PYTebwJxWMcbXY3" target="i-Tho5mqup4BTR8NzZDaMLXw">
              [19]
            </ref>
            En av smuggelvägarna går till Sverige från Slovakien via Österrike
            genom Tyskland och Danmark. Ofta är det icke fungerande vapen
            bl.a. från kalla krigets tid och vapendelar som förs in i landet
            för att sedan göras om till fungerande vapen. Granskningen visar
            att polisen behöver mer resurser för att kunna kartlägga vapensmugglingen
            och hanteringen i syfte att kunna stoppa den.
          </p>
          <p xml:id="i-2843bA6TyJ5UiviNa6HP6W">
            Regeringen bör ta initiativ till regelbundet återkommande vapenamnestier
            i syfte att få människor att lämna in illegala vapen, ammunition
            och explosiva varor. Detta bör riksdagen ställa sig bakom och
            ge regeringen till känna.
          </p>
          <p xml:id="i-NuZeDFeQ1L8QLwFxMSg5xC">
            Regeringen bör ge Polismyndigheten i uppdrag att särskilt prioritera
            smugglingen och hanteringen av illegala vapen i syfte att stoppa
            den. Detta bör riksdagen ställa sig bakom och ge regeringen till
            känna.
          </p>
        </div>
        <div xml:id="i-86MYDiHgXmgievGhWPxavj" type="motSignatures">
          <list xml:id="i-N9bD9vKYQiK1ziz24cjhVJ">
            <item xml:id="i-HthvWgPu2Y3ugTHXv3x1RS">
              Linda Westerlund Snecker (V)
            </item>
            <item xml:id="i-CRfsduXUoaUVqnCNRNfSky">
              Gudrun Nordborg (V)
            </item>
            <item xml:id="i-EZxN5bQWtfvQMvTcQDxT7J">
              Mia Sydow Mölleby (V)
            </item>
            <item xml:id="i-G6DmVctKa1xAxq6kBHLusr">
              Jon Thorbjörnson (V)
            </item>
            <item xml:id="i-TjaDAHFzFCCChzygZs8p6q">
              Jessica Wetterling (V)
            </item>
          </list>
        </div>
        <div xml:id="i-2m3oboEiEr5wDk2zLEZmaa" type="motNotes">
          <noteGrp xml:id="i-7U1crdgEqC3jVma2dsC4z1">
            <note xml:id="i-9kXhxDnDcixwRWxuNJJTSL">
              [1] Dödligt våld i den kriminella miljön 2005–2017, Brottsförebyggande
              rådet, rapport 2020:4.
            </note>
            <note xml:id="i-KV3aU314EfaLH4qYjNsbAs">
              [2] Institutet för framtidsstudier, Våldsbejakande extremism
              och organiserad brottslighet i Sverige, Forskningsrapport 2018:4.
            </note>
            <note xml:id="i-HEgpCNX6e5u5x1xgukqjEY">
              [3] Se t.ex. Felipe Estrada, professor i kriminologi, Stockholms
              universitet, m.fl.
            </note>
            <note xml:id="i-X3vRDJMGuGWEcPVLjskuYL">
              [4] Se bl.a. Dödligt våld i den kriminella miljön 2005–2017,
              Brottsförebyggande rådet, rapport 2020:4.
            </note>
            <note xml:id="i-KNjTDAY7f7YuwvpdjgMRGn">
              [5] Brottsförebyggande rådet, Konstaterade fall av dödligt våld.
              En granskning av anmält dödligt våld 2020.
            </note>
            <note xml:id="i-RuCGo6dmcYzYewux6xEX4h">
              [6] Brottsförebyggande rådet, Dödligt skjutvapenvåld i Sverige
              och andra europeiska länder. En jämförande studie av nivåer, trender
              och våldsmetoder, 2021:8.
            </note>
            <note xml:id="i-CDPUQsqjkhv34BV3Nw8sug">
              [7] Brottsförebyggande rådet (Brå), Narkotikamarknader. En studie
              av smuggling, gatuförsäljning, internethandel och köpare, 2021:10.
            </note>
            <note xml:id="i-27VKznyTSTjsuEd7trxEA5">
              [8] Institutet för framtidsstudier, Våldsbejakande extremism
              och organiserad brottslighet i Sverige, Forskningsrapport 2018:4,
              Brottsförebyggande rådet, Dödligt skjutvapenvåld i Sverige och
              andra europeiska länder. En jämförande studie av nivåer, trender
              och våldsmetoder, 2021:8.
            </note>
            <note xml:id="i-833vUihSi56hKgxKcBjY6J">
              [9] Rinkebymiljarden. En riktigt bra affär, Nilsson Lundmark,
              Eva och Nilsson, Ingvar, 2017.
            </note>
            <note xml:id="i-STdEXR3Aa4HSJaENQeLxzw">
              [10] Trap-18 Terrorist Radicalization Assessment Protocol.
            </note>
            <note xml:id="i-CN35beDtV5sAV8cYYNerFK">
              [11] Brottsförebyggande rådet, Samordnade insatser för klienter
              med villkorlig frigivning. Utvärdering av Kriminalvårdens försöksverksamhet
              med inslussningsgrupper, rapport 2020:15.
            </note>
            <note xml:id="i-Sy82yDtN38nCyMKhxohAQx">
              [12] Kriminella grupperingar – motverka rekrytering och underlätta
              avhopp (SOU 2010:15), Brottsförebyggande rådet (Brå), Stöd till
              avhoppare från kriminella grupperingar (rapport 2016:6).
            </note>
            <note xml:id="i-4kXk2V2din54gRHGCWwLBk">
              [13] Se regeringsbeslut 2019-12-19 Ju2019/02027/KRIM, Ju2010/02161/KRIM,
              Ju2016/03810/KRIM, Ju2018/03621/KRIM (delvis), Ju2018/03622/KRIM
              (delvis).
            </note>
            <note xml:id="i-JqpbwpcKSayc7VdF2erKo">
              [14] Anna-Karin Ivert och Caroline Mellgren, Effektutvärdering
              av Sluta skjut. En strategi för att minska det grova våldet, FoU-rapport
              2021:2.
            </note>
            <note xml:id="i-FMpVTQaEBqYJXS2u3cR8aU">
              [15] Brottsförebyggande rådet, Skjutningar i kriminella miljöer,
              rapport 2019:3.
            </note>
            <note xml:id="i-4Cae3UHQTzRpJ1x1vrm4Rg">
              [16] Brottsförebyggande rådet, Narkotikaanvändning och misstankar
              om eget bruk bland ungdomar i Stockholm, kortanalys 2/2018.
            </note>
            <note xml:id="i-Jmup4CpfswMJW5F2ghgS7K">
              [17] Brottsförebyggande rådet (Brå), Narkotikamarknader. En studie
              av smuggling, gatuförsäljning, internethandel och köpare, 2021:10.
            </note>
            <note xml:id="i-Av2Pc6YysKkqor8dDLH3KR">
              [18] Illegal vapenanvändning i polisregion Stockholm. Strategisk
              rapport, U 314/20, Polismyndigheten, polisregion Stockholm maj
              2020.
            </note>
            <note xml:id="i-Tho5mqup4BTR8NzZDaMLXw">
              [19] Jani Pirttisalo Sallinen och Mathias Ståhle, Vapensmederna:
              männen som beväpnar Sveriges kriminella, Norstedts förlag 2021.
            </note>
          </noteGrp>
        </div>
      </div>
    </body>
  </text>
</TEI>
