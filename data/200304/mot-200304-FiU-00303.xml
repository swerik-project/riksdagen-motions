<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-FiU-00303">
  <teiHeader>
    <fileDesc>
      <titleStmt>
        <title>Grön ekonomi</title>
        <author corresp="i-C44sMEE9ocAndjedeN9fLp">av Yvonne Ruwaida m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Grön ekonomi</title>
          <idno type="rdwebb">GR02Fi303</idno>
          <rs type="number">Fi303</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GR02Fi303/text</ref>
          <ref type="dokument_url_html">http://data.riksdagen.se/dokument/GR02Fi303</ref>
          <ref type="dokumentstatus_url_xml">http://data.riksdagen.se/dokumentstatus/GR02Fi303</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-C44sMEE9ocAndjedeN9fLp</idno>
            <name>Yvonne Ruwaida</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-FJ3qAMd2ReYtDiK92hL27W</idno>
            <name>Barbro Feltzing</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-2xzcr3nLPgka3s5j7pZ98N</idno>
            <name>Ingegerd Saarinen</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EBpRfvuJZwRn9KdyV7k3Fk" type="signed"/>
        <correspContext corresp="i-EBpRfvuJZwRn9KdyV7k3Fk">
          <note type="signatory" corresp="i-C44sMEE9ocAndjedeN9fLp"/>
          <note type="signatory" corresp="i-FJ3qAMd2ReYtDiK92hL27W"/>
          <note type="signatory" corresp="i-2xzcr3nLPgka3s5j7pZ98N"/>
        </correspContext>
        <correspAction type="referral" xml:id="i-56iqLkBcdxFyYx2wPbfNPE">
          <date when="2003-10-15"/>
        </correspAction>
        <correspAction type="dismissal" xml:id="i-5rH4fCsS1thYv4zeE2bdZA">
          <date when="2003-10-15"/>
        </correspAction>
        <correspAction type="submission" xml:id="i-2fFMjDncqVTSow1dAGr69P">
          <date when="2003-10-07"/>
        </correspAction>
        <correspAction type="assigned" xml:id="i-CsSrsJV4xwQNEVskC2uZrm"/>
        <correspContext corresp="i-CsSrsJV4xwQNEVskC2uZrm">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Fi_0303/mot_200304_Fi_0303-0001.pdf"/>
      <div type="motHeader" xml:id="i-QQUu1vrJZrX3FdhPWW5k19">
        <div type="motTitle" xml:id="i-FUXodzDTf1n8NYo9VCqSkq"/>
        <div type="motSubmissionInfo" xml:id="i-BVeobLGG83wdrCQMTAqgSb"/>
      </div>
      <div type="motBody" xml:id="i-6S9B38R5bTRdLYtAWAa4ct">
        <div xml:id="i-RGRgyKS7tvdDifbusPYWbF">
          <p xml:id="i-WCUpGakgJwnpxMqd2gD5SZ">
            2003/04 mnr: Fi303 pnr: mp401
          </p>
          <p xml:id="i-2kSxa2Le2WEJ6a22SAHvMX">
            Motion till riksdagen 2003/04:Fi303
          </p>
          <p xml:id="i-9pLfsfwBXrVxHDYJX5XWKr">
            av Yvonne Ruwaida m.fl. (mp) med anledning av prop. 2003/04:1
          </p>
          <p xml:id="i-N7s28QCuzf81TtAEgVrnZj">
            Grön ekonomi
          </p>
          <p xml:id="i-DMrPon3HAmQXPX1ERLb1p8">
            Förslag till riksdagsbeslut
          </p>
          <p xml:id="i-9dTNP4L7R9t87zm4CHgfH1">
            Riksdagen tillkännager för regeringen som sin mening vad i motionen
            anförs om att i alla tillväxtdiskussioner ta hänsyn till att det
            är skillnad mellan en hållbar tillväxt, byggd på att en välbalanserad
            växande nationalförmögenhet ger högre uthållig avkastning och
            en kortsiktig tillväxt som bygger på kapitalutarmning.
          </p>
          <p xml:id="i-MsSRCoRpVEp8hVkwdVvpA3">
            Grön ekonomisk tillväxt
          </p>
          <p xml:id="i-4FMpAaMN7sCrqjmym4pQAc">
            Miljöpartiet de gröna blir i den politiska debatten ofta anklagat
            för att vara tillväxtfientligt. Om man med tillväxt menar att
            allt ska växa till varje pris, oavsett om det är hållbart eller
            inte, så kan Miljöpartiet med fog sägas vara åtminstone tillväxtskeptiskt.
            Det har funnits många exempel på ekonomiska mål uppsatta av välklädda
            företagsledningar, hårdsatsande idrottsklubbar och snabbpratande
            politiker som Miljöpartiet har ifrågasatt realismen i. Och så
            länge framtida tillväxtdrömmar inte verkligen grundar sig på en
            gedigen försörjningsbas så kommer vi att fortsätta att vara sunt
            skeptiska. När andra politiska partier och samhällsintressen talar
            sig varma för en rad reformer som ska sätta fart på ekonomin och
            öka konsumtionsutrymmet kan det synas vara tillväxtfientligt att
            vilja diskutera de långsiktiga förutsättningarna för ekonomisk
            utveckling. En politisk rörelse som vill ta ansvar för både den
            globala utvecklingen och kommande generationers välfärd har dock
            inget val. I och med att ett lands ekonomi, ofta mätt som BNP,
            kan växa genom att man Ööveranstränger jordar, tömmer grund- vattenreservoarer,
            bränner upp ändliga resurser, och Ööveranstränger arbetskraften
            är det vår skyldighet att problematisera tillväxtbegreppet. Forskare
            från alla vetenskapliga discipliner, såväl nationalekonomer och
            andra samhällsvetare, som ekologer, fysiker och andra naturvetare,
            hävdar också att BNP-tillväxten, som den räknas fram idag, dåligt
            speglar hur ekonomins hållbara produktionsförmåga utvecklas.
          </p>
          <pb facs="riksdagen-motions-pdf/data/200304/mot_200304_Fi_0303/mot_200304_Fi_0303-0002.pdf"/>
          <p xml:id="i-NQ8pQ8ypKureaCSxxQWVaf">
            2003/04:Fi303
          </p>
          <p xml:id="i-UrKC6ZmhhsUdXD3ygxFdEs">
            Att leva av räntan eller tära på kapitalet
          </p>
          <p xml:id="i-H7Gv8EVCGobmHk3jqwHsrG">
            För privatpersoner är det självklart att skilja på inkomst och
            kapital. Har man utgifter som är högre än inkomsterna, och tär
            på sitt sparkapital, är man medveten om det. Insikten om att man
            så småningom är tvungen att rätta munnen efter matsäcken finns
            där. Om inte förr får man rätta in utgifterna efter inkomsterna
            när kapitalet tagit slut. För företag är distinktionen mellan
            inkomst och kapital dessutom lagfäst. Alla företag måste ta fram
            en resultaträkning för årets verksamhet, där vinsten eller förlusten
            påverkar det egna kapitalet i den balansräkning som också ska
            upprättas. Vid alla företagsköp, aktievärderingar och årliga revisioner
            studerar man både hur inkomsterna och kapitalet utvecklas. Ingen
            är i längden betjänt av några glädjekalkyler, utom om man har
            för avsikt att få tag i så mycket pengar som möjligt på kort tid
            och sedan lämna skeppet innan det sjunker.
          </p>
          <p xml:id="i-7sLoaHqVSYwVjZdfqFZzXC">
            Kapitalslagen som ingår i nationalförmögenheten
          </p>
          <p xml:id="i-7NTdKQQuqmvZPPmj8fvQ7y">
            Alla varor härstammar ursprungligen från någon av primärnäringarna:
            jordbruket, skogsbruket, fisket, gruv- och energisektorn. Utan
            material- och energitillförsel tillverkas inga varor och tillhandahålls
            inga tjänster. Inte ens finans- och IT-sektorn klarar sig utan
            hårdvara och strömförsörjning. Förnybara material och förnybar
            energi härstammar från det förnybara naturkapitalet. Genom att
            kunna tillvarata den instrålande solenergin avkastar det förnybara
            naturkapitalet en evig ränta så länge dess livsvillkor respekteras.
            Denna ränta kan i någon mening sägas vara jordens enda verkliga
            inkomst. Energi- och materialråvara kan också vara icke-förnybara.
            Varje uttag innebär att det ändliga naturkapitalet, som byggts
            upp under årmiljoner, fysiskt minskar. Vi människor utgör själva
            ett humankapital. Får vi tillgång till frisk luft, rent vatten,
            hälsosam mat, god utbildning, och ett arbetsliv där vi kommer
            till vår rätt, kan vår kunskap och påhittighet ge upphov till
            både produktiva arbetsinsatser och en rad uppfinningar. Dessa
            uppfinningar som manifesteras i orm av allt bättre hus, vägar,
            fabriker och maskiner utgör realkapitalet. Människans förmåga
            till samarbete och att organisera samhället gör att det också
            finns ett socialt kapital. Samhällsklimatet kan sägas vara en
            värdemätare på det sociala kapitalet. För att underlätta utvecklandet
            av humankapital, realkapital och ett socialt kapital är inte minst
            de politiska spelreglerna som sätts upp viktiga. Naturkapital,
            humankapital, realkapital och det sociala kapitalet utgör olika
            kapitalslag i den svenska nationalförmögenheten. Alla dessa olika
            apitalslag har olika inneboende egenskaper. Ju mer realkapitalet
            används desto snabbare förslits det. Det ändliga naturkapitalet
            sinar till sist om man ortsätter att använda det. Det förnybara
            naturkapitalet tar däremot aldrig slut om man respekterar dess
            livsvillkor och inte årligen tar ut mer än vad som nyproduceras.
            Humankapitalets kunskapsdel har de allra mest tilltalande egenskaperna.
            Ju mer det används desto mer växer det till. Vi lär av varandra,
          </p>
          <pb facs="riksdagen-motions-pdf/data/200304/mot_200304_Fi_0303/mot_200304_Fi_0303-0003.pdf"/>
          <p xml:id="i-NMMjGoU6QfJNwLPGW9QN7P">
            och sprider våra kunskaper ju mer vi använder dem. Det sociala
            kapitalet växer till i takt med att vi litar allt mer på varandra
            och lär oss samarbeta bättre. Men det kan också mycket snabbt
            rivas ned om det missbrukas.
          </p>
          <p xml:id="i-W3P1bwnjgcMXVyYzd2a1PB">
            Kravet på balans mellan de olika kapitalslagen
          </p>
          <p xml:id="i-66FWoVfGuomwuN6KoFuBdW">
            Alla kapitalslagen behövs för att uppnå en god ekonomisk utveckling,
            och de måste utvecklas i balans med varandra. Att ett storskaligt
            användande av änd- liga resurser kan ses som en form av kapitalutarmning
            är problematiskt. Dock är den problematiken närmast en fördelningsfråga
            mellan nu levande generationer och kommande =— ett etiskt ställningstagande.
            Mycket allvarligare här och nu är att den storskaliga lagerresursanvändningen
            på flera olika nivåer hotar jordklotets enda egentliga inkomst,
            det vill säga den årliga produktionen av förnybara resurser som
            utgör den verkliga basen för vår gemensamma försörjning. Hela
            det kemiska periodiska systemet, där många grundämnen på fel tidpunkt,
            på fel plats och i fel koncentration kan vara skadliga för både
            hälsa och miljö, följer med de fossila bränslena och metallmalmen
            upp från jordskorpan. De flesta miljöproblem kan härledas till
            den storskaliga användningen av ändliga naturresurser. Ytterligare
            miljöproblem kan tillstöta
          </p>
          <p xml:id="i-6sFSMua8eepSRT2rXqL3Tz">
            genom markexploatering och överutnyttjande av förnybara naturresurser.
            Människan måste givetvis få ta plats och ta för sig ur naturens
            skafferi. Men om de mänskliga aktiviteterna långsiktigt minskar
            påfyllandet av skafferiet och äter upp inte bara den förnybara
            räntan utan också knaprar på det förnybara kapitalet är det inte
            förenligt med en hållbar försörjning. Att både bokstavligt och
            bildligt asfaltera över själva grogrunden för sin egen enda ursprungliga
            inkomst, den mark där fotosyntesen äger rum, är ett grannlaga
            beslut och ingenting man kan göra urskiljningslöst. Av okunskap
            och bristande respekt utarmas den biologiska mångfalden som evolutionen
            skänkt oss. I vissa fall utrotar vi dock arter med flit och skapar
            sårbara odlingar där bara en sak växer på stora arealer. Storskaliga
            in- trång i ekosystemen och dess näringsvävar, som rovfiske, skogsskövling
            och grundvattentömning hotar de ekologiska tjänster som naturen
            tillhandahåller i form av t.ex. luft- och vattenrening, pollinering
            etc. Ofta tvingas sedan människan ersätta de tjänster som naturen
            skötte gratis, men som gått förlorade, med dyra tekniska lösningar.
            Det största hotet mot människans enda ursprungliga inkomst, det
            förnybara naturkapitalets ränta som vi inte kan leva utan, är
            dock varken kemiskt, fysiskt eller biologiskt, utan ekonomiskt.
            Industriella näringar som huvudsakligen lever av att omvandla
            ändliga naturresurser kan alltid öka sin omsättning om så krävs
            genom att tära än mer, ännu fortare, på det ändliga naturkapitalet.
            Det kan inte primärnäringarna jordbruk, skogsbruk och fiske göra
            ostraffat. För att möta de ekonomiska avkastningskraven i ekonomin,
            vilket krävs för att betala räntan om man lånat pengar, töms grund-
            vattenförråden, odlas känsliga jordar för hårt, fälls träden i
            en snabbare takt än
          </p>
          <p xml:id="i-Tmyzsqd2RgSra3vGDsRiBo">
            de växer upp och töms haven på fisk.
          </p>
          <p xml:id="i-9Cyqqq6HCTs5wFfS45vwPq">
            2003/04:Fi303
          </p>
          <pb facs="riksdagen-motions-pdf/data/200304/mot_200304_Fi_0303/mot_200304_Fi_0303-0004.pdf"/>
          <p xml:id="i-8nKgUTaFtG4hfMbevet6c2">
            2003/04:Fi303
          </p>
          <p xml:id="i-TtuZmQ3uggk9aRKVEYRSJF">
            Att föröka, inte föröda, kapitalbaserna
          </p>
          <p xml:id="i-MvPdEeVTqvN9KV1Vf2dGxT">
            På många håll i världen, även i Sverige, maximerar vi årets BNP
            utan att förstå att det ofta sker genom att vi samtidigt utarmar
            det underliggande kapitalet, och därigenom kommande års inkomster.
            Utfiskningen, driven av fiskenäringen, stödd av en rad politiska
            beslut, inte minst inom EU, är det senaste exemplet på detta.
            Låt det bli det sista! För att så ska ske måste vi för det första
            våga, och av EU tillåtas att, föra en verkningsfull miljöpolitik.
            För det andra måste subventionerna, hos oss, men framför allt
            inom EU och i resten av världen, till ett ohållbart jordbruk,
            tobaksodling, kolbrytning m.fl. andra saker som snarare borde
            straffbeskattas än stödjas av samhälls- ekonomiska skäl, omprövas.
            Nu är kapitalutarmning inte bara ett fenomen vad gäller naturkapitalet.
            Utarmningen av nationalförmögenheten sker också genom att ohälsa,
            arbetslöshet och de sociala problemen ökar, vilket sliter på humankapitalet.
            En allt mer hektisk livsstil tillsammans med ett allt tuffare
            arbetsliv gör också att allt färre förmår att vara fullt ut delaktiga
            i samhällets försörjning. Ohälsan och sjukskrivningarna ökar.
            Allt färre orkar arbeta ända till pensionen. Befintligt realkapital
            underhålls och förnyas inte i önskvärd utsträckning på många områden.
            I några fall beror det på att tidigare offentligt skötta samhällsnyttiga
            verksamheter privatiseras och att de nya ägarna inte tycker sig
            kunna möta lönsamhetskraven och aktiemarknadens förväntningar
            om de måste offra resurser på underhåll istället för att öka vinstmarginalerna
            eller satsa på marknadsexpansion genom uppköp och fusioner. I
            andra fall är det i de offentliga budgeterna som politikerna inte
            tycker sig ha råd att värna underhåll ”just i år” när andra behov
            trycker på. Allra värst är dock kanske att tilltron till varandra,
            det sociala kapitalet, urholkas i takt med att segregationen tilltar
            och att klyftorna i samhället ökar. En hållbar utveckling innebär
            att tillväxt sker i en takt som respekterar det förnybara naturkapitalets
            livsvillkor och humankapitalets hälsa. Dessutom måste det som
            skapas fördelas mellan unga, gamla, män och kvinnor, friska och
            de med sämre hälsa, etniska, religösa med flera grupperingar på
            ett för alla tillräckligt acceptabelt sätt så att det sociala
            kapitalet upprätthålls. Dagens ekonomiska tillväxt innebär ofta
            att man på olika sätt utarmar olika slags kapital för att bygga
            upp ett enda slags kapital. Det är dock ett vågspel att bygga
            upp en sorts kapital på de andra kapitalslagens bekostnad i och
            med att de behöver varandra för att man fullt ut ska kunna dra
            nytta av dem alla. Ensam är inte stark vad gäller nationalförmögenhetens
            olika kapitalslag. Realkapitalet står still utan material och
            energi. Humankapitalet fungerar bara om det förnybara naturkapitalets
            villkor respekteras, vilket innebär att det ändliga naturkapitalet
            inte kan användas i en snabbare takt än vad ekosystemen kan hantera.
            Utan socialt kapital blir livet otryggt och kaotiskt, vilket drar
            undan mattan för all annan kapitaluppbyggnad.
          </p>
          <pb facs="riksdagen-motions-pdf/data/200304/mot_200304_Fi_0303/mot_200304_Fi_0303-0005.pdf"/>
          <p xml:id="i-K4zGjb6HheJJhw8RTBZvbV">
            En grön ekonomisk utveckling för att möta framtidens utmaningar
          </p>
          <p xml:id="i-Gn74FWRGNYjsYMjSdn8eyJ">
            Framtidens utmaningar är nog så stora även utan att vi ska behöva
            bekymra oss över att landets resultaträkning blåsts upp genom
            att vi tömt landets olika tillgångar i balansräkningen, den så
            kallade nationalförmögenheten. Miljöfrågorna, bland annat risken
            för skenande klimatförändringar, måste börja tas på allvar inte
            bara i ord, utan också i handling. Den demografiska utvecklingen,
            med allt fler äldre som ska försörjas av vad som kan bli allt
            färre yngre, är en annan ödesfråga. Miljöpartiet förespråkar en
            bred hållbarhetspolitik för att möta framtidens utmaningar. Huvudinriktningen
            på en hållbar tillväxtpolitik blir då att + få stopp på rovdriften
            av det förnybara naturkapitalet, + att ”förnya” samhällets material-
            och energiförsörjning för att trygga att samhällets utsläpp och
            avfall inte överskrider de gränser som ekosystemen an hantera,
            + satsa på förebyggande hälsovård och en bättre arbetsmiljö för
            att allt fler ska kunna delta i arbetslivet, + skapa förutsättningar
            för verklig integration och fortsatt invandring för att tillförsäkra
            trygghet både för den allt äldre befolkning i Sverige som behöver
            försörjas och tas om hand, och för de människor i världen som
            behöver en fristad där de kan leva och verka,
          </p>
          <p xml:id="i-VYjhqkt2Aave9XhjzXFS7s">
            e göra samhället barnvänligare så att de nya och kommande generationerna
            kan växa upp i hem där föräldrar har mer tid för barnens alla
            behov, gå på dagis där alla barn hinner ”ses” av personalen, utbildas
            i en skola där allas olika behov kan mötas. Om den röstberättigade
            vuxna generationen inte är beredd att göra detta för barnens skull
            bör man fundera på om man inte bör göra det för sin egen skull
            som ett slags pensionsförsäkring: framtidens humankapital måste
            nämligen vara väl rustat för att försörja landet framöver.
          </p>
          <p xml:id="i-N2QZwPLFYyNqsX5QuWfAUQ">
            Lyckas Miljöpartiet de gröna få gehör för sin långsiktiga hållbarhetspolitik
            kan vi framöver leva allt mer av vår egentliga inkomst, och allt
            mindre på att urholka vårt kapital. Då slipper vi också dagens
            kortsiktiga tillväxtdebatt och får istället en konstruktiv diskussion
            om den långsiktiga hållbara tillväxtens villkor.
          </p>
          <p xml:id="i-T51d12pQ9YbjXtLgyTkJaQ" type="date">
            Stockholm den 7 oktober 2003
          </p>
          <p xml:id="i-RTGKh8PwmvVkDar7NGxL7a">
            Yvonne Ruwaida (mp) Barbro Feltzing (mp) Ingegerd Saarinen (mp)
          </p>
          <p xml:id="i-L27yHjwRgYhuW2ve4U7qwS">
            2003/04:Fi303
          </p>
        </div>
      </div>
    </body>
  </text>
</TEI>
