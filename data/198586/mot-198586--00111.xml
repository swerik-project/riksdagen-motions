<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586--00111">
  <teiHeader>
    <fileDesc>
      <titleStmt>
        <title>Ändring i brottsbalken m. m. (företagsbot) (prop. 1985/86:23)</title>
        <author corresp="i-DDBp1Uv1xUyCgUST4Mk7Ub">Karin Ahrland m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ändring i brottsbalken m. m. (företagsbot) (prop. 1985/86:23)</title>
          <idno type="rdwebb">G902111</idno>
          <rs type="number">111</rs>
          <ref type="dokument_url_text">http://data.riksdagen.se/dokument/G902111/text</ref>
          <ref type="dokument_url_html">http://data.riksdagen.se/dokument/G902111</ref>
          <ref type="dokumentstatus_url_xml">http://data.riksdagen.se/dokumentstatus/G902111</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DDBp1Uv1xUyCgUST4Mk7Ub</idno>
            <name>Karin Ahrland</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-HUx37HrNseoZiFo8yGSqrL</idno>
            <name>Lars Sundin</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-NJ3F1x3TAusoKGWhKxXUFd</idno>
            <name>Bengt Rosén</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person>
            <idno>r-0</idno>
            <name>Hans Petersson</name>
            <state type="partyAffiliation" ref="Q53764745">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YTG6p5SFVM4uPzMmXWLCtC" type="signed"/>
        <correspContext corresp="i-YTG6p5SFVM4uPzMmXWLCtC">
          <note type="signatory" corresp="i-DDBp1Uv1xUyCgUST4Mk7Ub"/>
          <note type="signatory" corresp="i-HUx37HrNseoZiFo8yGSqrL"/>
          <note type="signatory" corresp="i-NJ3F1x3TAusoKGWhKxXUFd"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586__111/mot_198586__111-001-001.pdf"/>
      <div type="motHeader" xml:id="i-NbogTi4wHEVVTGpWvMQTub">
        <div type="motTitle" xml:id="i-SLE3FZ7Fc2WD8b9exSTakG"/>
        <div type="motSubmissionInfo" xml:id="i-cpMkjnpoAPoaCu2MDufQz"/>
      </div>
      <div type="motBody" xml:id="i-E9JczmTGSZ5m5xwMoJ7j7P">
        <div xml:id="i-ABs5dS54egZjpo7s81mqHg">
          <p xml:id="i-SjU3o6NcULhZYJTq6o15XN">
            &lt;Cliz)
          </p>
          <pb facs="riksdagen-motions-pdf/data/198586/mot_198586__111/mot_198586__111-001.pdf"/>
          <p xml:id="i-THgVEjJDLAGWwBurMrSDn4">
            Motion till riksdagen 1985/86:111
          </p>
          <p xml:id="i-7K8hx3DhdxdSxNL23tYRqg">
            Karin Ahrland m. fl. Ändringi brottsbalken m. m. (företagsbot)
            (prop. 1985/86:23) SE é
          </p>
          <p xml:id="i-QsLumaPefvf2NFHcU5quBU">
            111-113
          </p>
          <p xml:id="i-7gepzCMoZxiP9WybWEAevL">
            I propositionen föreslås en ny typ av sanktion mot företag kallad
            företagsbot. Sanktionen skall kunna riktas mot näringsidkare som
            är såväl fysiska som juridiska personer. Den skall gälla alla
            typer av brott som kan begås i näringsverksamhet. Företagsbot
            skall kunna utdömas både för brott som medfört eller kunnat medföra
            ekonomiska fördelar och för brott som ej har karaktär av vinningsbrott.
            Sanktionen är utformad så att den innebär ett klander av de aktuella
            näringsidkarna. Folkpartiet yrkar avslag på propositionen. Vi
            ifrågasätter inte propositionens uppfattning att de sanktioner
            som för närvarande finns för att komma till rätta med brott som
            begås vid utövning av näringsverksamhet är otillräckliga. Detta
            gäller såväl sanktioner mot ekono- misk brottslighet som sanktioner
            för brott mot t.ex. konsumentlagar, arbetsmiljölagar och naturvårdslagar.
            I propositionen föreslås en nykonstruktion som i realiteten innebär
            att straff kan åläggas juridiska personer. Lagtekniskt är detta
            löst genom att den nya sanktionen utformas som en särskild rättsverkan
            av brott. Vi avvisar inte kategoriskt principen att ålägga juridiska
            personer ett straffansvar men anser inte att frågan är tillräckligt
            utredd. Förändringar i riktning mot ett icke personligt ansvar
            kan därför inte ske utan att en grundläggande genomgång sker av
            de principer och värderingar som styr straffrätten. De principiella
            frågor som sammanhänger med detta måste därför belysas tydligare.
            Bl. a. måste gränserna för det straffrättsliga ansvaret mellan
            fysiska och juridiska personer närmare studeras samt gränserna
            mellan straff och andra verkning- ar av brott. Det har från lagrådets
            ledamöter framförts kraftig kritik mot lagförslagets utformning.
            Lagrådets yttrande är unikt så till vida att de tre ledamöterna
            har var sitt yttrande. Gemensamt för dessa är en skarp kritik
            mot enskildheter i förslaget. Föredraganden hari sin anmälan av
            lagrådets yttrande varit beredd att i vissa avseenden ta hänsyn
            till lagrådets kritik. Det framgår emellertid av föredragandens
            anmälan att man från regeringens sida är beredd att ta andra hänsyn
            vid bekämpandet av den ekonomiska brottsligheten, i vilket den
            föreliggande propositionen är en del, än när det gäller annan
            brottslighet. Föredraganden skriver: ”I skilda sammanhang har
            därvid betonats att den omständigheten att den ekonomiska brottsligheten
            har fått sin nuvarande omfattning i stor del beror på att det
            allmänna inte har följt med i utvecklingen. Detta hänger i sin
            tur samman med att kriminalpolitiken av tradition i allt väsentligt
            har varit inriktad på vad som brukar kallas den 1
          </p>
          <p xml:id="i-8XzDKYv3rJGKcKa3RwSbGJ">
            1 Riksdagen 1985186. 3 saml. Nr 111-113
          </p>
          <pb facs="riksdagen-motions-pdf/data/198586/mot_198586__111/mot_198586__111-002.pdf"/>
          <p xml:id="i-6cCAEstgXx7NwpGTnAMzBk">
            traditionella brottsligheten och att de medel som har utvecklats
            i det arbetet inte förslår när det gäller att komma till rätta
            med de mer sofistikerade metoder som vanligtvis kännetecknar den
            ekonomiska brottsligheten. Insat- serna i kampen mot denna brottslighet
            har därför i stor utsträckning gått ut på att finna nya vägar
            och nya sätt att bemästra den. När det som här gäller ett nytt
            grepp på en principiellt viktig fråga — straffrättsliga sanktioner
            mot bl. a. juridiska personer — visar erfarenheten att man måste
            räkna med att ett initiativ kan vara föremål för skilda värderingar”.
            Folkpartiet har i sina tidigare motioner med anledning av regeringens
            propositioner angående bekämpandet av den ekonomiska brottsligheten
            haft anledning att betona att beivrandet av denna brottslighet
            inte får ske genom tillskapandet av en särskild rättsordning.
            När föredraganden skriver ”att ett initiativ kan bli föremål för
            skilda värderingar” polemiserar han därmed mot de lagrådsledamöter
            som anser att förslaget är oacceptabelt ur rättssäkerhetssynpunkt.
            Som folkpartiet har framhållit vid flera tidigare tillfällen anser
            vi att ett sådant resonemang är farligt. Vi vill därför också
            vid detta tillfälle med skärpa ta avstånd från förslaget eftersom
            det enligt vår uppfattning leder till att skyddet för rättssäkerheten
            sätts lägre än vad som hittills varit självklart i svensk rätt.
            Vår främsta kritik mot lagförslaget är att det inte ger tillräcklig
            vägledning för näringsidkarna och därmed brister i förutsebarhet.
            Det framgår inte klart vilka skyldigheter som ställs på näringsidkaren
            för att han skall undgå att drabbas av företagsbot. Ledamoten
            av lagrådet, regeringsrådet Mueller skriver: ”-—— av den föreslagna
            formuleringen av lagtexten — som är tillämplig på en mängd olika
            slag av situationer och som gäller alla som är verksamma inom
            företaget oavsett vilken ställning de därvid intar — går inte
            att utläsa vilka förebyggande åtgärder som samhället vid nyss
            nämnda ansvar kräver av näringsidkaren. Inte ens den som uppriktigt
            strävar efter att hålla sig inom lagens råmärken kan med tillräcklig
            grad av säkerhet förutse tillämpningen av förevarande lagregler;
            han får inte något tillfredsställande besked om vilka förebyggande
            åtgärder samhället kräver av honom i skilda situationer för att
            han skall undgå sanktionen.” En annan allvarlig brist i förslaget
            är att det inom mycket vida ramar lämnas öppet för åklagaren och
            domstolen att bestämma resp. efterge sanktionen. Under dessa omständigheter
            torde det vara näst intill omöjligt att kunna garantera en enhetlig
            rättstillämpning. Sammantaget ger förslaget ett intryck av att
            lagstiftaren har resignerat angående möjligheterna att i lagen
            klart ange förutsättningarna för straffan- svaret. I stället formulerar
            lagstiftaren allmängiltiga ansvarsregler och som motvikt till
            dem allmängiltiga jämkningsregler. Förslaget blir därmed ett paradexempel
            på sådan ramlag som inte tillgodoser elementära krav på rättssäkerhet.
            Detta är desto allvarligare som det är första gången i svensk
            rätt som tekniken med ramlag använts för att bestämma ett straffansvar.
            Som vi inledningsvis anmärkte delar vi propositionens uppfattning
            att det behövs skärpta sanktioner för näringsidkare när de i sin
            näringsverksamhet bryter mot lagar och regler. Detta kan ske genom
            skärpningar av såväl de straff som ådöms näringsidkaren som fysisk
            person som påföljder i form av förverkande, skadestånd, vite och
            sanktionsavgifter. Regeringen bör åter-
          </p>
          <p xml:id="i-NFNPvAkg5KqE3M6b6qQSoo">
            Mot. 1985/86:111
          </p>
          <pb facs="riksdagen-motions-pdf/data/198586/mot_198586__111/mot_198586__111-003.pdf"/>
          <p xml:id="i-2QxeZ5mMnS17SSDr6Y5Pxd">
            komma till riksdagen med förslag om i vilka sammanhang sådana
            skärpning- - Mot. 1985/86:111 ar skall ske. I enlighet med vad
            vi ovan anförde bör regeringen också fortsätta arbetet med att
            finna former för straffsanktionerna för juridiska personer men
            utformade så att sådana sanktioner tillgodoser kraven på rättssäkerhet.
          </p>
          <p xml:id="i-VB1B3W6LhRRtD9E8nBzGYP">
            Hemställan
          </p>
          <p xml:id="i-5UHznZtWGVawcZgkhvexDq">
            Med anledning av vad vi i motionen anfört hemställer vi 1. att
            riksdagen avslår proposition 1985/86:23 om företagsbot, 2. att
            riksdagen som sin mening ger regeringen till känna vad vi i motionen
            anfört om förslag till skärpta sanktioner för brott i närings-
            verksamhet.
          </p>
          <p xml:id="i-2tjZag4Jho8yjjPdm2H8Xj">
            Stockholm den 19 november 1985 Karin Ahrland (fp)
          </p>
          <p xml:id="i-5CMGTj3m8D5mh1SEp9HNAw">
            Lars Sundin (fp) Bengt Rosén (fp)
          </p>
          <p xml:id="i-Bbv4jfz688X3MAUY2z9MxW">
            Hans Petersson (fp) i Röstånga
          </p>
          <p xml:id="i-AYwtx12cAY3NjeZZcytEJw">
            1" Riksdagen 1985/86. 3 saml. Nr 111-113
          </p>
        </div>
      </div>
    </body>
  </text>
</TEI>
