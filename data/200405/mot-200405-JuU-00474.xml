<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-JuU-00474">
  <teiHeader>
    <fileDesc>
      <titleStmt>
        <title>Rättsväsendet i Jönköpings län</title>
        <author corresp="i-UnkrZ3NAvoWXY6Krxbkudq">av Tobias Krantz m.fl. (fp, m, kd, c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rättsväsendet i Jönköpings län</title>
          <idno type="rdwebb">GS02Ju474</idno>
          <rs type="number">Ju474</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GS02Ju474/text</ref>
          <ref type="dokument_url_html">http://data.riksdagen.se/dokument/GS02Ju474</ref>
          <ref type="dokumentstatus_url_xml">http://data.riksdagen.se/dokumentstatus/GS02Ju474</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UnkrZ3NAvoWXY6Krxbkudq</idno>
            <name>Tobias Krantz</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-P2x4fiHNXrW2XTzJZRJeJJ</idno>
            <name>Bengt-Anders Johansson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-SKjAmNScZ7eZ3a8Xy1J8hs</idno>
            <name>Maria Larsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-97ancH8vcZWM84VcKVCDX7</idno>
            <name>Margareta Andersson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Mb954siZRr4Sz9GK6Vegu8" type="signed"/>
        <correspContext corresp="i-Mb954siZRr4Sz9GK6Vegu8">
          <note type="signatory" corresp="i-UnkrZ3NAvoWXY6Krxbkudq"/>
          <note type="signatory" corresp="i-P2x4fiHNXrW2XTzJZRJeJJ"/>
          <note type="signatory" corresp="i-SKjAmNScZ7eZ3a8Xy1J8hs"/>
          <note type="signatory" corresp="i-97ancH8vcZWM84VcKVCDX7"/>
        </correspContext>
        <correspAction xml:id="i-TRC1M83vHboJ47YHgsK2xY" type="referral">
          <date when="2004-10-14"/>
        </correspAction>
        <correspAction xml:id="i-Eub9YnQodj55EaBeKKufsk" type="dismissal">
          <date when="2004-10-14"/>
        </correspAction>
        <correspAction xml:id="i-EyqKxNUZGiXwtjkVvqPkGe" type="submission">
          <date when="2004-10-05"/>
        </correspAction>
        <correspAction xml:id="i-6zx4d6X1Ai3FWRgsgTnd1H" type="assigned"/>
        <correspContext corresp="i-6zx4d6X1Ai3FWRgsgTnd1H">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_Ju_474/mot_200405_Ju_474-0001.pdf"/>
      <pb facs="riksdagen-motions-pdf/data/200405/mot_200405_Ju_474/mot_200405_Ju_474-0001.pdf"/>
      <div xml:id="i-9LSxPgPgf3qVLu3B8sTqFP" type="motHeader">
        <div xml:id="i-TKxhJV4xWQjjsSjEDSUkXA" type="motTitle"/>
        <div xml:id="i-3eaptg8U5VTBw4eDgGs4a9" type="motSubmissionInfo"/>
      </div>
      <div xml:id="i-CrgvDhNBWZX3jtvWZFcNwh" type="motBody">
        <div xml:id="i-Qf8LPHe3zjc1Z9h7cp6M5a">
          <p xml:id="i-SsoGw5bynL5f2zemrjEYVg">
            2004/05 mnr: Ju474 pnr: -fp263
          </p>
          <p xml:id="i-PeBDa8GQPEBysVfrv7Dfgq">
            Motion till riksdagen 2004/05:Ju474
          </p>
          <p xml:id="i-JXK56gxnPeD66E5wVMbver">
            av Tobias Krantz m.fl. (fp, m, kd, c)
          </p>
          <p xml:id="i-RK62AEPkZxCf2QvokPcN3L">
            Rättsväsendet i Jönköpings län
          </p>
          <p xml:id="i-36cYQhcRViR8ghj2aqDj4Y">
            Förslag till riksdagsbeslut
          </p>
          <p xml:id="i-RtK2bV57kPauEVqTKMb4i3">
            1. Riksdagen tillkännager för regeringen som sin mening vad i
            motionen anförs om polisbristen i Jönköpings län. 2. Riksdagen
            tillkännager för regeringen som sin mening vad i motionen anförs
            om en mer flexibel policy när det gäller löner och andra anställningsvillkor
            för att rekrytera poliser till mindre orter. 3. Riksdagen tillkännager
            för regeringen som sin mening vad i motionen anförs om polisens
            möjligheter att koncentrera sig på renodlat polisiär verksamhet.
            4. Riksdagen tillkännager för regeringen som sin mening vad i
            motionen anförs om Jönköpings län som försöksregion för att pröva
            den s.k. New York-modellen i Sverige. 5. Riksdagen beslutar att
            bevara Värnamo tingsrätt i enlighet med vad som anförs i denna
            motion. 6. Riksdagen tillkännager för regeringen som sin mening
            vad i motionen anförs om domstolsväsendets organisation och framtiden
            för Eksjö tingsrätt. 7. Riksdagen tillkännager för regeringen
            som sin mening vad i motionen anförs om domstolsväsendets organisation
            och framtiden för Göta hovrätt.
          </p>
          <p xml:id="i-Jb8wuPGrFrs6MNqccweiuH">
            Motivering
          </p>
          <p xml:id="i-FGss6UzXgd4Gc2THGm5YyJ">
            Det svenska rättsväsendet är i kris. Efter tio år av socialdemokratiskt
            styre är problemen uppenbara. Polisbristen är skriande på många
            håll; det dröjer innan polisen kan rycka ut. De flesta brott som
            begås klaras aldrig upp. Åklagare och domare är överbelastade.
            Några av landets farligaste brottslingar kan, till synes enkelt
            och lättvindigt, rymma från det som borde vara Sveriges säkraste
            anstalter.
          </p>
          <pb facs="riksdagen-motions-pdf/data/200405/mot_200405_Ju_474/mot_200405_Ju_474-0002.pdf"/>
          <p xml:id="i-2gfMZQuYSaXRukbtYWehUh">
            2004/05:Ju474
          </p>
          <p xml:id="i-6xWc1NkiYyaiooKsbEG8j7">
            I Jönköpings län känner allt fler människor en ökad otrygghet
            i sin vardag. Antalet polisstationer minskar, den polisiära närvaron
            under helger och nätter är mycket låg i många delar av länet,
            domstolsväsendet rustas ned genom förslaget att Värnamo tingsrätt
            ska läggas ned, Göta hovrätts framtid är hotad. Bristerna har
            gjort att missnöjet spirar inte bara hos allmänheten utan också
            bland kommunala politiker och hos polisen själv. I april 2003
            lät Polisförbundet göra en undersökning där 228 av landets kommunstyrelseordföranden
            tillfrågades om sin inställning till polisen och dess kapacitet
            att skydda medborgarna mot brott. I Jönköpings län var 91 procent
            av de ledande kommunala politikerna missnöjda — en hög siffra
            sett till riket i sin helhet (Jönköpings-Posten 2003-05-03). I
            juni samma år visade en enkät bland Polisförbundets medlemmar
            att drygt hälften av dem under de senaste tolv månaderna hade
            funderat på att sluta. För låg lön, för dåliga utvecklingsmöjligheter
            och litet förtroende för sina chefer var några av de förklaringar
            som gavs till tankarna på att hoppa av polisyrket. Våra respektive
            partier lägger tillsammans och var och en för sig förslag om en
            ny inriktning för svensk rättspolitik. Att återupprätta rättsväsendet
            är en central uppgift för en ny regering efter valet 2006. I denna
            motion pekar vi på några åtgärder som är särskilt viktiga i ett
            regionalt perspektiv, för att stärka och utveckla rättssäkerheten
            i Jönköpings län. Vi kan inte lova att alla problem löses över
            en natt; det som det har tagit tid att rusta ned kommer det också
            att ta tid att rusta upp. Men vi lovar att lägga om kursen.
          </p>
          <p xml:id="i-R9DKjM8MdcDo99ya9ewupp">
            Polisen
          </p>
          <p xml:id="i-WmvCAkFsc91xefRV2FoHwM">
            Allt fler människor runt om i Jönköpings län upplever stora svårigheter
            att få snabb hjälp av polisen när de utsätts för brott. Många
            gärningsmän åker aldrig fast. Inte minst på många mindre orter
            finns en uppfattning att laglösheten breder ut sig. Svensk Handel
            — en sammanslutning av köpmän och affärsidkare — i Gislaved tillhör
            dem som har tröttnat på ständiga inbrott och vandaliseringar.
            De har nu startat ett ”uppror” för att skapa uppmärksamhet kring
            den allvarliga situationen. Den tilltagande brottsligheten har
            föranlett allt fler affärsinnehavare att anlita privata vaktbolag
            för att skydda sin egendom. Men i takt med att kriminaliteten
            ökar stiger kostnaderna. Och vaktbolagen har, av naturliga skäl,
            inte tillgång till de befogenheter som den reguljära polisen har.
            Utgifterna för att försäkra sitt företag ökar. Vid sidan av ökad
            otrygghet och verklig risk för att utsättas för brott leder svårigheterna
            med att komma till rätta med brottsligheten till ett ekonomiskt
            avbräck. Kriminaliteten lägger hinder i vägen för tillväxt och
            utveckling i Jönköpings län. Sverige och Jönköpings län behöver
            fler poliser. En huvudorsak till misslyckandet att tränga tillbaka
            brottsligheten är att det finns för få poliser. Många poliser
            idag gör ett jättejobb men de sviks av politiker som inte ger
            dem tillräckliga resurser. Polisen behöver ett ekonomiskt tillskott
            för att bland annat utbilda fler poliser. Det är också viktigt
            att det blir lättare att rekrytera
          </p>
          <pb facs="riksdagen-motions-pdf/data/200405/mot_200405_Ju_474/mot_200405_Ju_474-0003.pdf"/>
          <p xml:id="i-HKJQcwZJZxUWTRVMWbpvZu">
            poliser till mindre orter bland annat genom en mer flexibel policy
            när det gäller lönesättning och andra anställningsvillkor. Bortsett
            från att numerären poliser behöver ökas måste polisen ges möjlighet
            att koncentrera sig på det som är renodlat polisiär verksamhet.
            Polisbristen förvärras av det förhållandet att poliser på många
            håll har fått ta över administrativa uppgifter. Civilpersonal
            måste anställas så att polisen får ägna sig åt sin huvuduppgift:
            förebygga och utreda brott. Dessutom bör en radikal utrensning
            av icke-polisiära uppgifter ske. Arrangörer av kommersiella arrangemang
            som kräver stora polisinsatser bör stå för en del av kostnaderna.
            Framgångsrikt polisarbete handlar också om strategi och arbetssätt.
            Det är viktigt att trappa upp kampen mot vardagsbrottsligheten.
            Det kan handla om bostadsinbrott, klotter och skadegörelse; varje
            år drabbas tusentals länsbor av inbrott i sin lägenhet eller sin
            villa. Det utgör en oerhörd kränkning; bostaden är vandaliserad
            och kära ägodelar har försvunnit. Denna typ av vardagsbrottslighet
            skapar bristande tillit till rättssamhället. Kampen mot vardagsbrottsligheten
            är därför viktig för sin egen skull. Men den är också väsentlig
            som ett led i att bekämpa grövre kriminalitet. När polisen i New
            York ändrade strategi för ett antal år sedan ledde det till drastiskt
            sjunkande brottssiffror. Tanken med den nya strategin var att
            ta ett helhetsgrepp mot förfall, nedskräpning, klotter, kriminalitet
            och droger. Genom att polisen på allvar började ingripa också
            mot de ”mindre” brotten lyckades den även få bukt med den grövre
            kriminaliteten. Människor som begår grövre brott ägnar sig ofta
            också åt mindre grov brottslighet. Att ta krafttag mot mindre
            grov brottslighet är också en bra metod för att hindra människor
            från att så småningom hamna i grövre kriminalitet. Trots att New
            York-modellen har fått stor uppmärksamhet i den offentliga debatten,
            också i Sverige, tillämpas den i relativt begränsad omfattning
            i vårt land. På de platser där den har praktiserats har den lett
            till betydande framgångar. Vi menar att det är dags att i större
            skala pröva New York- modellen i Sverige. Enligt vår mening vore
            Jönköpings län en utmärkt försöksregion. Modellen borde prövas
            under ett antal år och sedan noggrant
          </p>
          <p xml:id="i-FcirJtGz7nFrTr8DQNmPba">
            analyseras och utvärderas. I Jönköpings län, precis som på många
            andra håll i landet, minskar den polisiära närvaron också i så
            måtto att polisstationer läggs ned eller stängs under kortare
            eller längre tidsperioder. Det skapar otrygghet och oro hos allmänheten.
            Det är naturligtvis viktigt att polisens resurser används effektivt;
            möjligheter till exempelvis samlokalisering med andra myndigheter
            måste självfallet kunna prövas. Men det är av stort värde att
            antalet polisstationer hålls på en hög nivå, också av effektivitetsskäl.
            Med en polis som befinner sig nära medborgarna blir det lättare
            att förhindra och klara upp brott.
          </p>
          <p xml:id="i-CfnnTDCB1G8Sc8PwseGCWE">
            Domstolsväsendet
          </p>
          <p xml:id="i-DBc4mUEV3gm5bSSstq6bMW">
            Ett väl fungerande domstolsväsende är en självklar del i den
            samhälleliga kampen mot brottsligheten. Domstolsväsendet i Jönköpings
            län är nu
          </p>
          <p xml:id="i-RJsQwyBbVytDvDVoYRCdpT">
            2004/05:Ju474
          </p>
          <pb facs="riksdagen-motions-pdf/data/200405/mot_200405_Ju_474/mot_200405_Ju_474-0004.pdf"/>
          <p xml:id="i-JLhrEUwiuBZ9RFZzqTseMa">
            2004/05:Ju474
          </p>
          <p xml:id="i-Mi9UBwtWJwrutY9AETJFMo">
            allvarligt hotat. Inom Domstolsverket har det under längre tid
            funnits planer på att avveckla tingsrätterna i såväl Värnamo som
            Eksjö. Det skulle i så fall passa in i den våg av tingsrättsnedläggningar
            som sveper över Sverige. Enligt vår uppfattning finns det starka
            skäl att motsätta sig de förslag som har förts fram inom Domstolsverket.
            För det första saknas seriösa konsekvensanalyser av de föreslagna
            nedläggningarna. I en konsekvensanalys bör inte enbart följderna
            för rättsväsendet behandlas. Även effekterna för de orter som
            drabbas av nedläggningarna måste tas med i beräkningen. Vad händer
            med ortens rättsliga infrastruktur, i form av exempelvis advokatbyråer
            och juridiska byråer, om tingsrätten läggs ned? För det andra
            visar erfarenheten att mindre domstolar ofta har kortare handläggningstider
            och klarar uppsatta mål minst lika bra, om inte bättre, än större
            domstolar. Till skillnad från i många större domstolar är problemen
            med sjukfrånvaro mindre. Det finns heller inga tecken som tyder
            på att mindre tingsrätter skulle ha svårt att rekrytera domare
            eller ge personalen god .ompetensutveckling. Det mesta tyder,
            kort sagt, på att rättssäkerheten är minst lika bra vid de mindre
            domstolarna. För det tredje handlar det om människors förtroende
            för rättsstaten. Precis som har poängterats ovan upplever många
            människor idag en stor otrygghet. Att i den situationen avveckla
            tingsrätter i Jönköpings län riskerar att underminera människors
            tillit till rättsstaten. Det sker i en tid när inriktningen borde
            vara att rusta upp, i stället för att rusta ned, rättssamhället.
            Det sätt på vilket Domstolsverket och ytterst regeringen driver
            sina nedläggningsplaner är också ytterst osmakligt från demokratisynpunkt.
            Förmodligen väl medvetna om att det runt om i Sverige finns ett
            stort motstånd mot en tingsrättsslakt låter regeringen och Domstolsverket
            inte riksdagen ta ett samlat beslut kring hur det framtida domstolsväsendet
            ska se ut. I stället ”reformeras” tingsrättsorganisationen successivt
            län för län utan att någon riktigt kan skaffa sig en samlad bild
            över utvecklingen och därmed resa ett samordnat motstånd. Människor
            körs över, debatt och beslut förbehålls i praktiken en liten krets
            av politiker och byråkrater. I regeringens budgetproposition föreslås
            nu att Eksjö tingsrätt ska få vara kvar men att Värnamo tingsrätt
            ska läggas ned. Jönköpings län behöver alla sina tre tingsrätter
            — Jönköping, Eksjö och Värnamo. I fallet med tingsrätten i Värnamo
            är det särskilt anmärkningsvärt att regeringen inte har beaktat
            det som tingsrätterna i Ljungby och Värnamo själva har pekat på
            i ett remissvar, nämligen tanken om ett ytterligare utökat samarbete
            tingsrätterna emellan. Genom att utveckla det redan pågående samarbetet
            de båda tingsrätterna emellan skapas utökade möjligheter till
            återkommande kompetensutveckling, specialisering och geografisk
            samordning med rättsväsendets övriga myndigheter. Därför bör tingsrätten
            i Värnamo få vara kvar. Hotet mot Eksjö tingsrätt är avvärjt tills
            vidare, vilket naturligtvis är glädjande. Men det finns en risk
            för att förslaget återkommer. Riksdagen bör sända en tydlig signal
            till regeringen att en centraliseringspolitik som innebär att
            Eksjö tingsrätt skulle läggas ned är oacceptabel. I ett längre
            perspektiv är det inte enbart tingsrätterna i Jönköpings län som
            är hotade. Centraliseringsivrarna inom Domstolsverket har också
            kastat lystna
          </p>
          <pb facs="riksdagen-motions-pdf/data/200405/mot_200405_Ju_474/mot_200405_Ju_474-0005.pdf"/>
          <p xml:id="i-QnZMChE1A5yaPu5TYmVjWy">
            blickar på Göta hovrätt i Jönköping. Det är en institution som
            har funnits sedan 1634. All verksamhet måste förnyas och förändras.
            Men det är inte liktydigt med att landets överrätter måste koncentreras
            till storstadsområdena. Vi är övertygade om att Göta hovrätt kommer
            att kunna fylla en naturlig funktion också i ett framtida, reformerat
            och moderniserat domstolsväsende. En förändring av överrättsorganisationen,
            som skulle innebära exempelvis en avveckling av Göta hovrätt,
            kan få negativa konsekvenser för människors tilltro till rättssamhället.
            Riksdagen bör sända en tydlig signal i motsatt riktning.
          </p>
          <p xml:id="i-WZCQg6XH66E2EQMfLouNF6" type="date">
            Stockholm den 30 september 2004
          </p>
          <p xml:id="i-D5APmjiXSBjD6dLcTQvkU" type="signatureBlock">
            Tobias Krantz (fp) Bengt-Anders Johansson (m) Maria Larsson (kd)
            Margareta Andersson (c)
          </p>
          <p xml:id="i-9dW2LTV4L7L4vNLcenNZXf">
            2004/05:Ju474
          </p>
        </div>
      </div>
    </body>
  </text>
</TEI>
