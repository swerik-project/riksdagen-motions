<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-MJU-00020">
  <teiHeader>
    <fileDesc>
      <titleStmt>
        <title>med anledning av prop. 2008/09:169 Överlåtbara fiskerättigheter</title>
        <author corresp="i-UhKXyeGqJBzFW5wSyeoGMt">av Wiwi-Anne Johansson m.fl. (v, s, mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:169 Överlåtbara fiskerättigheter</title>
          <idno type="rdwebb">GW02MJ20</idno>
          <rs type="number">MJ20</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GW02MJ20/text</ref>
          <ref type="dokument_url_html">http://data.riksdagen.se/dokument/GW02MJ20</ref>
          <ref type="dokumentstatus_url_xml">http://data.riksdagen.se/dokumentstatus/GW02MJ20</ref>
          <ref type="doc">http://data.riksdagen.se/fil/39E276C7-3CAD-4584-A123-AF13D395CD29</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FrC3WwfjWAuoWu4BnbedDa</idno>
            <name>Jan-Olof Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-NW2TEoH8XmW9aSn2aKJ8EA</idno>
            <name>Anders Ygeman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-2DtDZJcy8J6MULMTGPBg2J"/>
        <correspContext corresp="i-2DtDZJcy8J6MULMTGPBg2J">
          <ref>Proposition 2008/09:169</ref>
        </correspContext>
        <correspAction xml:id="i-D2naSvpSR9mxvi8HEifSow" type="signed"/>
        <correspContext corresp="i-D2naSvpSR9mxvi8HEifSow">
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-FrC3WwfjWAuoWu4BnbedDa"/>
          <note type="signatory" corresp="i-NW2TEoH8XmW9aSn2aKJ8EA"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-C2s3YhmmVmNkgvznmmnD4x"/>
        </correspContext>
        <correspAction type="referral" xml:id="i-Gu4spHms63EW1gzs7dzdTL">
          <date when="2009-04-14"/>
        </correspAction>
        <correspAction type="dismissal" xml:id="i-F23ZCdxkDqfxPzydbgbfuw">
          <date when="2009-04-08"/>
        </correspAction>
        <correspAction type="dismissal" xml:id="i-TKz9Yo2wf3DmPuFFqGuEux">
          <date when="2009-04-08"/>
        </correspAction>
        <correspAction type="transfer" xml:id="i-3rPB93h8FSYQVEyhPSCDg1">
          <date when="2009-04-03"/>
        </correspAction>
        <correspAction type="submission" xml:id="i-XYmKVqRQ1qwgy86NkThpS3">
          <date when="2009-04-03"/>
        </correspAction>
        <correspAction type="assigned" xml:id="i-RNNyowSopHEUAGi366ooio"/>
        <correspContext corresp="i-RNNyowSopHEUAGi366ooio">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="TOC" xml:id="i-C6VS4R69o8AApuSqMF9veM">
          <head xml:id="i-LtWsAJgBGdq1MAfGn9zEJ1">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Bakgrund 2
            </item>
            <item>
              4 Styrning av flottan och begränsningar i fisket 3
            </item>
            <item>
              4.1 Ägarcentrering och regional obalans 3
            </item>
            <item>
              4.2 Internationell försäljning 3
            </item>
            <item>
              4.3 Begränsning till pelagiskt fiske 4
            </item>
            <item>
              5 Tydligare regler samt EU:s fiskepolitik 4
            </item>
            <item>
              5.1 Övergång till annan typ av fiske 4
            </item>
            <item>
              5.2 Omprövning 4
            </item>
            <item>
              5.3 Arbetslöshetsersättning vid försäljning av fiskerättigheter
              5
            </item>
            <item>
              5.4 Kompatibilitet med EU:s nya fiskepolitik 5
            </item>
            <item>
              6 Fiskeproblematiken 5
            </item>
            <item>
              6.1 Minskat tryck på fiskebestånden 5
            </item>
            <item>
              6.2 Fiskets skattesubventioner 6
            </item>
          </list>
        </div>
        <div type="motProposal" subtype="förslag">
          <head xml:id="i-5i8iEJDwrKdb7gURtyfxr1">
            2 Förslag till riksdagsbeslut
          </head>
          <list style="ol">
            <item xml:id="i-5aeZxDL56B5G7NakZmo6io">
              Riksdagen tillkännager för regeringen som sin mening vad som
              anförs i motionen om risken för ägarcentrering och begränsning
              av kvoter.
            </item>
            <item xml:id="i-X5Z4BGFPA3cixckRcuk2bg">
              Riksdagen tillkännager för regeringen som sin mening vad som
              anförs i motionen om internationell försäljning.
            </item>
            <item xml:id="i-WkRSa1wiMKpv3PudAXQGsn">
              Riksdagen tillkännager för regeringen som sin mening vad som
              anförs i motionen om vikten av att begränsa överlåtbara fiskerättigheter
              till enbart pelagiskt fiske.
            </item>
            <item xml:id="i-J6AAjPKk4eufmjXX9Qkvnt">
              Riksdagen tillkännager för regeringen som sin mening vad som
              anförs i motionen om risken att utfasade båtar fortsätter med
              fiske som faller utanför det pelagiska fisket.
            </item>
            <item xml:id="i-dn8P97nc6mGqVUY8R1G8E">
              Riksdagen tillkännager för regeringen som sin mening vad som
              anförs i motionen om utvärdering av måluppfyllnad.
            </item>
            <item xml:id="i-8yb8xhKq1hv3RCBdRMN4Yc">
              Riksdagen tillkännager för regeringen som sin mening vad som
              anförs i motionen om arbetslöshetsersättning vid försäljning av
              fiskerättigheter.
            </item>
            <item xml:id="i-2kyDfnsNXcohhX2EiJUxFT">
              Riksdagen tillkännager för regeringen som sin mening vad som
              anförs i motionen om kompatibilitet med EU:s fiskepolitik.
            </item>
            <item xml:id="i-CvxkcyFKCS8Wi5hVUuToPB">
              Riksdagen tillkännager för regeringen som sin mening vad som
              anförs i motionen om vikten av att vidta kraftåtgärder för att
              minska trycket på fiskebestånden.
            </item>
            <item xml:id="i-RLKNsVZUugTZpLwENYopTP">
              Riksdagen tillkännager för regeringen som sin mening vad som
              anförs i motionen om ett aktivt agerande när det gäller EU:s skattesubventioner.
            </item>
          </list>
        </div>
        <div type="motContent">
          <head type="h1" xml:id="i-N12uznhNsR1i6abho99r8A">
            3 Bakgrund
          </head>
          <p xml:id="i-UdMn2Ky3vvXtDb2nmsT1tT">
            Syftet med den nya lagen om överlåtbara fiskerättigheter är främst
            att minska fartygsflottan i det pelagiska yrkesfisket. Fisket
            som avses gäller sill, skarpsill, makrill, taggmakrill, blåvitling
            sam tobis.
          </p>
          <p xml:id="i-PvCMYnRehX4SMtaCoSmtBi">
            I dag består den pelagiska yrkesflottan av ett åttiotal fartyg.
            Förslaget ska leda till att fiskeflottans storlek begränsas till
            följd av en omstrukturering genom marknadsmekanismer. Storleken
            på de utdelade rättigheterna fastställs med ledning av yrkesfiskarens
            tidigare fiske under en referensperiod.
          </p>
          <p xml:id="i-2jU6xqDWnZjMchYsVLQ5De">
            Överlåtelser får enbart ske om sökandens fartyg är registrerat
            i Sjöfartsverkets fartygsregister samt har en reell anknytning
            till Sverige. Tillståndshavaren måste även ha en personlig yrkesfiskelicens.
            Överlåtelsen ska godkännas av Fiskeriverket.
          </p>
          <p xml:id="i-Ho2YYd4LkpiZUvHuv7tNVN">
            Vi anser att problemet med fiskefrågan är att vi har att göra
            med en gemensam resurs, en allmänning, vars nyttjande i dag överstiger
            hållbara ramar. Vi ser en gratis utdelning till ett begränsat
            antal personer, med rättighet att nyttja denna resurs, som ett
            märkligt sätt att förhålla sig till problematiken. Det självklara
            borde i stället vara att man som nyttjare, i detta fall fiskare,
            får betala ett arrende för att dra nytta och ekonomisk vinning
            av allmänningen. Regeringens förslag skapar således incitament
            till de fiskare som får ta del av de utdelade kvoterna att betrakta
            resursen som sin. Vi ställer oss därför tveksamma till att använda
            denna typ av marknadsmekanism som innebär att införa försäljningsbara
            kvoter.
          </p>
          <p xml:id="i-YT6jxwzskELon2HcawemDd">
            Vi ser således många risker med förslaget. Därför anser vi att
            följande delar måste utvecklas och konkretiseras innan vi tar
            ställning i denna fråga.
          </p>
          <head type="h1" xml:id="i-4qqVCnNUHdhHzvhwDzpsm5">
            4 Styrning av flottan och begränsningar i fisket
          </head>
          <p xml:id="i-BhUWhv7ZfhRHGLhAsGpjGX">
            I propositionen tar man upp riskerna med försäljning av kvoter.
            Ägarcentrering, regional obalans och utländskt ägande är stora
            frågetecken som det i dagsläget inte finns några konkreta svar
            eller lösningar på.
          </p>
          <head type="h2" xml:id="i-AStB4AkwH81txwKoKtJrxA">
            4.1 Ägarcentrering och regional obalans
          </head>
          <p xml:id="i-WbZgvVHRnt3TPsR5a4SYtU">
            Regeringen föreslår en begränsning av varje yrkesfiskares kvotandel,
            vilken fastställs till 10 %. Vi menar att detta inte löser några
            problem med ägarkoncentrering och regional obalans. Den höga procentsatsen
            möjliggör en fiskeflotta som domineras av enbart tio fiskare.
            Det faktum att regeringen även öppnar för en lättnad av denna
            tioprocentsbegränsning om det finns särskilda skäl möjliggör en
            än större ägarcentrering och eventuell regional obalans.
          </p>
          <p xml:id="i-GBAbCGSuB4cVHTnm9FKuJA">
            Vi håller med om att en begränsning av fiskeflottan är en nödvändighet,
            men vi ser mycket kritiskt på den stora risk för ägarcentrering
            som följer av förslaget.
          </p>
          <p xml:id="i-581tX1yk3to9hRkcjxEJia">
            Vill man begränsa fiskeflottan kan detta göras på en rad olika
            sätt, t.ex. genom att låta marknadsekonomin få verka fullt ut.
            Vi anser att frågan bör utredas ytterligare. Detta bör riksdagen
            som sin mening ge regeringen till känna.
          </p>
          <head type="h2" xml:id="i-HtgaCvMSVoSD7y4EPoUKVe">
            4.2 Internationell försäljning
          </head>
          <p xml:id="i-R8JYrZtRq2SSHJ5cM1c5H2">
            Ytterligare en fara med det nya lagförslaget är risken att stora
            delar av kvoterna hamnar i utländsk ägo. Regeringen uppmärksammar
            problematiken och håller med om att det är viktigt att fisket
            bevaras inom landet och således inte bör överlåtas till någon
            utanför det svenska yrkesfisket. Begränsningen finns i att sökandens
            fartyg måste vara registrerat i Sjöfartsverkets fartygsregister
            samt att tillståndsinnehavaren ska ha en personlig yrkesfiskelicens.
            Dock är det inte utrett huruvida detta krav står i överensstämmelse
            med EG-fördraget om fria varor och tjänster. Ännu större osäkerhet
            uppstår om man öppnar för att även juridisk person ska kunna få
            förvärva fiskerättigheterna. Detta föreslås av flera remissinstanser
            och utreds för närvarande av Utredningen (Jo 2007:03) om en ny
            fiskelagstiftning. Vi anser att osäkerheten i frågan är alltför
            överhängande och att det är av största vikt att utreda denna innan
            utdelningen av kvoterna påbörjas. Detta bör riksdagen som sin
            mening ge regeringen till känna.
          </p>
          <head type="h2" xml:id="i-WRsCDscEg53AWnRKQQkszq">
            4.3 Begränsning till pelagiskt fiske
          </head>
          <p xml:id="i-JXSK1JFHHiyfCRYVUwHShu">
            Vi anser det vara ytterst viktigt att denna typ av styrmedel
            inte överförs på andra typer av fiske. Vi ser dock risker med
            att en begränsad del av de yrkesverksamma inom fiskerinäringen
            i och med denna nya lag kommer att få stora ekonomiska möjligheter,
            vilket riskerar att smitta av sig på dem som inte får ta del av
            dessa. Att selektera ut en del av en yrkesgrupp och gynna denna
            med ekonomiska fördelar, som intäkter av kvoter, genererar lätt
            missnöje och problem inom yrkeskåren. Det faktum att man ger bort
            en allmän resurs till ett begränsat antal personer kan i sig skapa
            problem och konflikter och ger en märklig syn på våra gemensamma
            resurser.
          </p>
          <p xml:id="i-WtPPgNCbGgDLgRBbs3TCXE">
            Vi befarar således många negativa följdeffekter i och med införandet
            av fiskerättigheterna. Tydliga regler bör fastställas för att
            minimera dessa eventuella följder. Detta bör riksdagen som sin
            mening ge regeringen till känna.
          </p>
          <head type="h1" xml:id="i-3mg4KsXQhjRxi474nDbqWT">
            5 Tydligare regler samt EU:s fiskepolitik
          </head>
          <head type="h2" xml:id="i-BuiwAVcWXM1zqjW666MUbh">
            5.1 Övergång till annan typ av fiske
          </head>
          <p xml:id="i-9XZtRuL5i26PMDr9GzXZoR">
            Vid försäljning/överlåtelse av tilldelade fiskerättigheter finns
            för den enskilde fiskaren möjligheten att övergå till en annan
            typ av fiske på andra bestånd. Detta betyder att fisketrycket
            enbart förflyttar sig från en typ av bestånd till ett annat varför
            det nya lagförslaget delvis förlorar sitt syfte. För att undvika
            sådana övergångar krävs tydliga lagar och regler, vilket bör konkretiseras
            innan regeringens nya lag införs. Detta bör riksdagen som sin
            mening ge regeringen till känna.
          </p>
          <head type="h2" xml:id="i-GMgM7Nwyyeq2h7FLVABqSa">
            5.2 Omprövning
          </head>
          <p xml:id="i-2J4D777JhGTygvj5AqNuG7">
            I och med att syftet med lagen är att låta marknadsmekanismer
            styra saneringen av storleken på den pelagiska fiskeflottan bör
            en utvärdering genom­föras efter en fastställd tidsperiod för
            att på så sätt uppmärksamma om denna typ av mekanism fyller sin
            funktion. Vi föreslår därför en utvärdering av resultatet fem
            år efter att lagen införts.
          </p>
          <p xml:id="i-GrqQNUsK13etGkGG4CJXxB">
            Denna utvärdering kan resultera i tre olika scenarier:
          </p>
          <p xml:id="i-9kLCLEwqAT57PQGyEBthJ6">
            1) I det fall fiskeflottan minskat till önskad nivå har målet
            med införandet av överlåtbara fiskerätter fullföljts varför det
            inte finns några skäl till att fortsätta med utdelningen av kvoter.
          </p>
          <p xml:id="i-B7XCLnsYdFXXQUW7DoGfYD">
            2) Om den nya lagen misslyckats med att minska fiskeflottan bör
            nya åtgärder ses över och införas för att komma till rätta med
            problemet.
          </p>
          <p xml:id="i-EzqJHPopatzdWWp9FWQWCp">
            3) Om fiskeflottan minskats, dock inte till önskad storlek, bör
            försöket med fiskerättigheterna fortgå i en ny femårsperiod.
          </p>
          <p xml:id="i-P6m4mFpaMHAKKSWyjBWZKe">
            Detta bör riksdagen som sin mening ge regeringen till känna.
          </p>
          <head type="h2" xml:id="i-SUZ8jzvgT7BFKgarL2YKq">
            5.3 Arbetslöshetsersättning vid försäljning av fiskerättigheter
          </head>
          <p xml:id="i-NfVctjF9wz5FzaBkNkrPZK">
            I och med att syftet med regeringens lagförslag är att minska
            antalet yrkesverksamma fiskare, måste en åtgärdsplan finnas för
            dem som väljer att sälja sin andel och därmed står utan jobb.
            Vi saknar upplysningar hur man tänker agera gällande arbetslöshetsersättning
            till dessa fiskare och uppmanar regeringen att tydliggöra detta.
            Detta bör riksdagen som sin mening ge regeringen till känna.
          </p>
          <head type="h2" xml:id="i-ENn6Hk3hBicTRHD6bFeMC4">
            5.4 Kompatibilitet med EU:s nya fiskepolitik
          </head>
          <p xml:id="i-DHiWzCuLTmhBQCQJYhtvGg">
            Vi saknar information om hur systemet med överlåtbara fiskerättigheter
            kommer att fungera i och med EU:s nya fiskepolitik från 2012.
            Frågan är just nu aktuell på EU-nivå med anledning av reformen
            av CFP. Därför uppmanar vi regeringen att genomföra en konsekvensanalys
            med anledning av detta, inte minst med tanke på om fiskets relativa
            stabilitet ska kvarstå. Detta bör riksdagen som sin mening ge
            regeringen till känna.
          </p>
          <head type="h1" xml:id="i-5ENJ3B3B4SaoCEVxvtfhyz">
            6 Fiskeproblematiken
          </head>
          <head type="h2" xml:id="i-NX2NJZaLuf4JrbjCd3qa7s">
            6.1 Minskat tryck på fiskebestånden
          </head>
          <p xml:id="i-VbSmiw5dRqZg8WR3bU3xG8">
            Regeringen anför i propositionen att införandet av överlåtbara
            fiskerättigheter kommer att minska trycket på fiskebestånden.
            En möjlig tolkning är att regeringen här indirekt medger att kontrollen
            av svenskt fiske, åtminstone det pelagiska fisket, är ineffektivt.
            Vi ställer oss frågande till deras lösning. I och med att kvoterna
            är desamma är således trycket på fisket detsamma. Regeringen menar
            att man med en högre lönsamhet för den kvarvarande fiskeflottan
            kommer att minska incitamentet till illegalt fiske; därmed minskar
            även trycket på bestånden. Vad regeringen grundar detta antagande
            på redovisas inte i förslaget. Det finns en stor fara med att
            använda detta som ett argument då historien visat att ökad tillgång
            ger ökat nyttjande av en resurs. Vi anser att det krävs mer kunskap
            på området för att dra sådana slutsatser. Detta bör riksdagen
            som sin mening ge regeringen till känna.
          </p>
          <head type="h2" xml:id="i-6r6pebujsWCFo1gE95tnGx">
            6.2 Fiskets skattesubventioner
          </head>
          <p xml:id="i-U9CK74pFbLXpRkTTYbNmB2">
            Ska fiskeriverksamheten drivas med marknadsekonomiska medel såsom
            regeringen föreslår i propositionen ser vi de enorma fiskesubventionerna
            som en mycket kontraproduktiv åtgärd som bör avskaffas. En näring
            som på många sätt inte är hållbar och har dålig lönsamhet bör,
            inom en marknadsekonomi, inte subventioneras på det sätt som sker
            i dag för att möjliggöra överlevnad. EU:s skattebefrielse på bränsle
            har haft en avgörande betydelse för utfiskningen av haven. Tidigare
            har det framhållits att medlemsstaterna har ett mycket begränsat
            utrymme att förändra dessa subventioner. Riksrevisionen konstaterar
            dock att det finns mycket större nationellt handlingsutrymme inom
            bränsleskattedirektivet. Dock skulle nyttjandet av detta enbart
            inom Sverige resultera i en konkurrensnackdel. Vi anser därför
            att regeringen bör verka aktivt inom EU för att avskaffa skattebefrielserna
            inom fisket, alternativt agera pådrivande i processen att sluta
            bilaterala avtal mellan närliggande stater. På så sätt minimerar
            man möjligheten för fiskefartyg att tanka bränsle i närliggande
            nationer med bränslesubventioner. Detta bör riksdagen som sin
            mening ge regeringen till känna.
          </p>
          <p xml:id="i-5BvqbnPWm7x67tcTeCTq2o">
            Genom att avskaffa skattebefrielserna skapas incitament för utveckling
            och effektivisering för motor- och redskapsutveckling. En ökad
            användning av passiva redskap ger positiva effekter på fiskbestånden
            då dessa redskap är betydligt mer selektiva.
          </p>
        </div>
        <div type="motSignatures">
          <list>
            <item xml:id="i-HsCvrVsTu8ScU8o19YR5yp" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-5VEbc4JdQE1ks5Gb7FeiNH" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-RBc33D5vux1xZB4AWnVg9L" who="i-FrC3WwfjWAuoWu4BnbedDa">
              Jan-Olof Larsson (s)
            </item>
            <item xml:id="i-TY9JQ3QHjtjApwMcpi9Dj5" who="i-NW2TEoH8XmW9aSn2aKJ8EA">
              Anders Ygeman (s)
            </item>
            <item xml:id="i-QwMiuRKFP8SRwdRkR71N18" who="i-UFTZBKNRWWLXUXAtcCcVfH">
              Tina Ehn (mp)
            </item>
            <item xml:id="i-VjGL2omStdwYwkq9Km7p9K" who="i-C2s3YhmmVmNkgvznmmnD4x">
              Per Bolund (mp)
            </item>
          </list>
        </div>
      </div>
    </body>
  </text>
</TEI>
