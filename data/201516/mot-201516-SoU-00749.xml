<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SoU-00749">
  <teiHeader>
    <fileDesc>
      <titleStmt>
        <title>Ökad rättvisa i vinhandeln</title>
        <author corresp="i-548HUVvKe8n48M3pQmFeUC i-VRHymVx7EsX48sg7b5qmpS">av Amineh Kakabaveh och Jan Lindholm (V, MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:749 av Amineh Kakabaveh och Jan Lindholm (V, MP)</title>
          <idno type="rdwebb">H302749</idno>
          <rs type="number">749</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H302749/text</ref>
          <ref type="dokument_url_html">http://data.riksdagen.se/dokument/H302749</ref>
          <ref type="dokumentstatus_url_xml">http://data.riksdagen.se/dokumentstatus/H302749</ref>
          <ref type="docx">http://data.riksdagen.se/fil/D6F90CEB-C6EC-46AD-9E69-6EED1B8A60F6</ref>
          <ref type="pdf">http://data.riksdagen.se/fil/55B0A8AF-A98B-4450-882E-8F5D0670934D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-ELSRJc1zBtbc6YSJjPtq81" type="signed"/>
        <correspContext corresp="i-ELSRJc1zBtbc6YSJjPtq81">
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-DJEBFwgwrtH5yD16at8TZY" type="submitted">
          <date when="2015-10-02"/>
          <time when="12:49:45"/>
        </correspAction>
        <correspAction xml:id="i-V4kNdZmtnhTD6yqNWdAihD" type="referred">
          <date when="2015-10-13"/>
        </correspAction>
        <correspAction xml:id="i-4UCWot3jYvwSuwG2gmdivk" type="assigned">
          <date when="2016-09-08"/>
          <time when="09:50:52"/>
        </correspAction>
        <correspContext corresp="i-4UCWot3jYvwSuwG2gmdivk">
          <ref type="assignedTo">Socialutskottet</ref>
        </correspContext>
        <correspAction xml:id="i-Ay1jakixNvJC6or4y9isa4" type="behandlas_i"/>
        <correspContext corresp="i-Ay1jakixNvJC6or4y9isa4">
          <ref type="uppgift">2015/16:SoU8</ref>
          <ref type="ref_dok_id">H301SoU8</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SoU8</ref>
          <ref type="ref_dok_titel">En samlad strategi för alkohol-, narkotika-, dopnings- och tobakspolitiken 2016-2020</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Sn27KWVoLz711xrPDamrjo" type="motHeader">
        <div xml:id="i-SSsE4rpsEAv2a56iYxWLdA" type="motTitle">
          Motion till riksdagen 2015/16:749 av Amineh Kakabaveh och Jan
          Lindholm (V, MP) Ökad rättvisa i vinhandeln
        </div>
      </div>
      <div xml:id="i-VcyztYzsnbMry6aDGTU5VZ" type="motBody">
        <div xml:id="i-UDDsCFxsKujcqhokMHvM72" type="motProposal" subtype="förslag">
          <head xml:id="i-LXfYcrB7HPjaE3ATjjwKZk">
            Förslag till riksdagsbeslut
          </head>
          <list xml:id="i-6SoDTENaXQB14w6DWEpg1G" style="ol">
            <item xml:id="i-888Ek8gHX3j9rsQwhvkc9n">
              Riksdagen ställer sig bakom det som anförs i motionen om att
              Systembolaget i sin uppförandekod ska inkludera social hållbarhet
              i leverantörskedjan och utgå från lantarbetares intressen och
              behov och tillkännager detta för regeringen.
            </item>
            <item xml:id="i-7gvSotcsbRTMLfrVqb6akp">
              Riksdagen ställer sig bakom det som anförs i motionen om att
              Systembolaget formellt ska inkludera fackliga organisationer och
              lantarbetares representanter i utformandet och uppföljning av
              uppförandekoden och skapa ett forum för öppen dialog med lantarbetare,
              och riksdagen tillkännager detta för regeringen.
            </item>
            <item xml:id="i-B2x7tiN233J7FE3oDy81Ma">
              Riksdagen ställer sig bakom det som anförs i motionen om att
              Systembolaget ska anta för verksamheten relevanta och uppföljningsbara
              sociala, ekonomiska och miljömässiga hållbarhetsmål och tillkännager
              detta för regeringen.
            </item>
            <item xml:id="i-YPd8abEzNEcTWnpRpsaSRa">
              Riksdagen ställer sig bakom det som anförs i motionen om att
              inkludera i ägaravtalet mellan staten och Systembolaget att Systembolaget
              ska anta för verksamheten relevanta och uppföljningsbara sociala,
              ekonomiska och miljömässiga hållbarhetsmål och tillkännager detta
              för regeringen.
            </item>
            <item xml:id="i-DC58HJD3vsXVei6H5EGMQs">
              Riksdagen ställer sig bakom det som anförs i motionen om att
              inkludera i ägaravtalet mellan staten och Systembolaget att Systembolaget
              och anknutna vinimportörer formellt inkluderar fackliga organisationer
              och lantarbetares representanter och lokalt civilsamhälle i inköps-
              och revisionsprocesserna, och riksdagen tillkännager detta för
              regeringen.
            </item>
            <item xml:id="i-ANForBZn479yS28adipd4P">
              Riksdagen ställer sig bakom det som anförs i motionen om att
              ompröva ägaravtalet mellan staten och Systembolaget kring produkturvalsgrunder
              för att återinföra ”etisk hänsyn”/”social, ekonomisk och miljömässig
              hållbarhet” i produkturval, och riksdagen tillkännager detta för
              regeringen.
            </item>
            <item xml:id="i-XMP5TFHgKwuh8FApDzqP5R">
              Riksdagen ställer sig bakom det som anförs i motionen om att
              Systembolaget ska höja priserna i offertförfrågningar till förmån
              för höjda löner för lantarbetare och tillkännager detta för regeringen.
            </item>
            <item xml:id="i-6ojkqRoNvY5ZsbDg37kkrr">
              Riksdagen ställer sig bakom det som anförs i motionen om att
              delar av vinsten från Systembolagets försäljning bör omfördelas
              för att säkra arbetsförhållandena för de mest marginaliserade
              lantarbetarna i Systembolagets leverantörskedja, dvs. säsongsarbetare
              och anställda med osäkra kontrakt, som ofta är kvinnor, och tillkännager
              detta för regeringen.
            </item>
          </list>
        </div>
        <div xml:id="i-abuWAdB5BzB6dfN2swZAp" type="motContent">
          <head xml:id="i-DDGkpwLzZgQqPrQ4Z5wm8G" type="h1">
            Bakgrund
          </head>
          <p xml:id="i-QEBZ6k9SdHXnsfJLa4dWeF">
            Systembolaget är tillsammans med övriga nordiska vinmonopol en
            av världens största återförsäljare av vin. Leverantörskedjan för
            vin är världsomspännande och nästan var tredje flaska som säljs
            på Systembolaget idag kommer från Chile, Argentina eller Sydafrika.
            Detta är länder som kan konkurrera i den globala vinindustrin
            mycket tack vare tillgång på billig arbetskraft, där lantarbetarna
            tillhör de mest utsatta och underbetalda yrkesgrupperna. Kränkningar
            av arbetsrätt och mänskliga rättigheter förekommer i stor omfattning.
          </p>
          <p xml:id="i-EW2TQ1pebFAfq5QWsu8ZEL">
            I Sydafrika strejkade lantarbetare för första gången någonsin
            2012/2013. Lantarbetarna strejkade för värdiga arbetsvillkor och
            att daglönen skulle höjas från 69 rand/dag (42 SEK) till 150 rand/dag
            (91 SEK). Resultatet blev införandet av en minimilön på 105 rand/dag
            (64 SEK) som 2015 höjdes till 120 rand/dag (73 SEK), motsvarande
            cirka 1600 svenska kronor i månaden. Enligt en studie av den sydafrikanska
            tankesmedjan Bureau for Food and Agriculture räcker 150 rand/dag
            (91 SEK) inte ens till att försörja en familj med näringsriktig
            kost under en månad.
          </p>
          <p xml:id="i-Gsw3Lm38uSAjwWJ5U7adH">
            Organisationen Swedwatch genomförde 2013 en granskning av Systembolagets
            hållbarhetsarbete, som mynnade ut i rapporten ”Vinets väg från
            druva till glas”. Granskningen visade att Systembolaget inte kartlade
            var och hur mänskliga rättigheter riskerar att kränkas i leverantörsledet.
            Detta kan Systembolaget göra genom kontakt med lokala organisationer
            och fackförbund. Systembolaget hade heller inte kontroll på hur
            svenska vinimportörer följde Systembolagets uppförandekod och
            druvodlarna där de största riskerna fanns undgick också Systembolagets
            kontroll och revisioner. Systembolaget vägde inte heller in sociala
            och miljömässiga urval i den utsträckning de skulle kunna göra.
          </p>
          <p xml:id="i-HuH7R6JJXoMhL7YaS3MB1X">
            Studien följdes upp 2015 med Argentina som fallstudie. Resultaten
            pekar på att Systembolagets hållbarhetsarbete 2015 har bättre
            förutsättningar att driva på utvecklingen mot en mer hållbar leverantörskedja
            jämfört med 2013. Det mest centrala är att revisioner i framtiden
            ska riktas mot de faktiska riskerna och inkludera druvodlingar
            och underleverantörer. Tidigare låg fokus på viner med stor försäljningsvolym
            och begränsade sig till producentens produktionsanläggningar.
            Revisionerna ska även i högre grad än tidigare samordnas med andra
            köpare.
          </p>
          <p xml:id="i-zfPFSRpktFo4HAD8PaYdF">
            Fortsatt har Systembolagets försäljning av ekologiskt och etiskt
            certifierade viner ökat sedan 2013. På så sätt premieras aktörer
            som satsar på hållbarhet. Samtidigt pekar uppföljningen på att
            vissa aspekter av Systembolagets inköpsprocess begränsar genomslaget
            för ett långsiktigt hållbarhetsarbete i leverantörsledet.
          </p>
          <p xml:id="i-33oPU3Q6Jb8heN3F7AftCj">
            En annan studie som undersöker lantarbetares villkor i Sydafrika,
            genomförd år 2015 på uppdrag av ILO, pekar särskilt på den ojämlika
            fördelningen i värdekedjan/leverantörskedjan av vin, frukt och
            andra jordbruksprodukter. Inom dessa områden har återförsäljare
            i utlandet stor makt och kontroll medan sydafrikanska producenters
            ställning är svag. Detta lyfts fram som en av orsakerna till färre
            arbetstillfällen och att en snabbt växande andel av lantarbetarna
            hänvisas till osäkra, tillfälliga och säsongsvisa anställningar
            utan förmåner.
          </p>
          <p xml:id="i-V4WPa97Ji6EQTuCqXvbKL9">
            Rätten till organisering blir allt viktigare och bör fortsätta
            vara i fokus. Efter strejken i Sydafrika rapporterar exempelvis
            fackliga och andra organisationer att fackligt aktiva och andra
            arbetare som deltog i den, oskyddade men omfattande, strejken
            trakasserats och straffats. Ibland har de mist jobbet och i andra
            fall har de inte återanställts nästa säsong. Det är viktigt för
            Systembolaget att kraftfullt peka på att ett sådant agerande är
            oförenligt med uppförandekoden.
          </p>
          <head xml:id="i-NfawXzvfmafH8Rv7ixNVgb" type="h1">
            Motivering
          </head>
          <p xml:id="i-MWjzoPyQudpNeCzjGPG2zg">
            Kampanjen Rättvis Vinhandel har i flera år krävt att levnadslön
            ska ingå i Systembolagets uppförandekod, och att arbetarna ska
            vara delaktiga i utformning och uppföljning av koden. Kampanjen
            Rättvis vinhandel har återkommande inkommit med uppgifter till
            Systembolagets CSR-ansvariga och riksdagsledamöter om hur lantarbetares
            mänskliga rättigheter kränks i vinindustrin i Argentina, Chile
            och Sydafrika kopplat till Systembolaget.
          </p>
          <p xml:id="i-ELdsukVhsmQVoLwEFkS43G">
            Hållbart företagande presenteras som en profilfråga för Sverige
            i linje med den svenska politiken för global utveckling (PGU)
            och målet om en rättvis och hållbar global utveckling. Detta presenteras
            år 2013 i publikationen “Hållbart företagande - Plattform för
            svenskt agerande” av Regeringskansliet. I ägarpolicyn för bolag
            med statligt ägande finns krav på att styrelsen definierar och
            fastställer hållbarhetsmål och integrerar hållbart företagande
            i sin affärsstrategi.
          </p>
          <p xml:id="i-4jRvmX23NTQdPPJFfuL4X2">
            Från och med 2014 ska hållbarhetsmålen följas upp i ägardialog
            mellan styrelsen och ägaren svenska staten. Styrelserna i de statligt
            ägda bolagen har fått i uppdrag att fastställa hållbarhetsmål
            som är: relevanta för affärsverksamheten, utmanande, få, övergripande
            och uppföljningsbara. Detta inkluderar att: ha ett policyåtagande
            gällande hållbarhetsfrågor på högsta nivå, att respektera de internationellt
            erkända mänskliga rättigheterna – inkl. ILO:s kärnkonventioner
            i företagets verksamhet – samt att ha en strukturerad, meningsfull
            och återkommande intressentdialog med företagets viktigaste intressenter
            i samhället.
          </p>
          <p xml:id="i-JH3AYZsqnskumJd9YNVnzt">
            Det ligger i Systembolagets styrelses uppdrag att presentera
            relevanta och utmanande hållbarhetsmål i arbetet för att förhindra
            att mänskliga rättigheter kränks i vinindustrin, kopplad till
            Systembolaget. Sveriges regering har på uppmaning av EU-kommissionen
            ett åtagande att driva på Systembolaget, i synnerhet som statligt
            ägt bolag, att ta större ansvar i sitt hållbarhetsarbete, samt
            inkludera sociala, ekonomiska och miljömässiga aspekter och mänskliga
            rättigheter i målformuleringar kring hållbarhetsarbetet.
          </p>
          <p xml:id="i-CRTQZzCpXumVTykYy71r7C">
            I svar på interpellation till statsrådet 2011 svarar statsrådet:
          </p>
          <p xml:id="i-KQFzGtvCq7vH1sTvZPvnuk">
            Om Systembolaget menar allvar med att de vill verka för att diskriminering
            av kvinnor upphör så räcker det inte att hänvisa till ett antal
            krav i uppförandekoden. Systembolaget måste arbeta proaktivt för
            att se till att kvinnors situation förbättras och att deras rättigheter
            är garanterade i praktiken. I det arbetet måste det ingå att involvera
            organiserade lantarbetare i implementering av koden och att uppföljning
            av koden görs genom deltagande metoder, i samarbete med lantarbetarfack
            och kvinnoorganisationer. […] Målet är att 2013 säkra en leverantörskedja
            som tar väl hand om både människor och miljö.
          </p>
          <p xml:id="i-8T4JHA744eE2tKs2Qo5AH4">
            Systembolaget har fortfarande år 2015, trots statsrådets uppmaning,
            inte formellt inkluderat fackliga organisationer och lantarbetares
            representanter i arbetet med uppförandekoden, samt inte heller
            inkluderat sociala aspekter i Systembolagets hållbarhetsmål för
            att arbeta för att arbetstagares rättigheter inte kränks i leverantörskedjan.
            Detta innebär att tydliga åtgärder behöver vidtas snarast.
          </p>
          <p xml:id="i-AUw91Ji19B824gLdYYe3dC">
            Om Sveriges regering menar allvar med att hållbart företagande
            är en profilfråga för Sverige, i linje med den svenska politiken
            för global utveckling (PGU), behöver svenska staten, i enlighet
            med ägarpolicyn för statligt ägda bolag, formellt ålägga Systembolaget
            att inkludera fackliga organisationer och lantarbetares representanter
            i arbetet med uppförandekoden samt inkludera relevanta sociala
            hållbarhetsmål för hela leverantörskedjan.
          </p>
          <p xml:id="i-5JEc5sBm2n4ThuSLHf5mqv">
            Enligt avtalet mellan staten och Systembolaget från den 9 maj
            2011, 4 §, får produkturvalet endast grundas på ”produktens kvalitet,
            särskilda risker för skadeverkningar av produkten, kundernas efterfrågan
            och andra affärsmässiga hänsyn”. Tidigare avtal mellan staten
            och Systembolaget (SFS nr 1994:2049) har även inkluderat ”etiska
            hänsyn” som grund för urvalet.
          </p>
          <p xml:id="i-EpW7NBBonbNTZyFswMuEJj">
            I interpellationen från 2011 skriver statsrådet att:
          </p>
          <p xml:id="i-57jncr7NguhzSKjPJbwbgP">
            Efter Sveriges inträde i EU tillsattes en utredning som bland
            annat konstaterade att dessa grunder var förenliga med gemenskapsrätten
            förutom när det gäller etiska hänsyn. Eftersom avtalet mellan
            staten och Systembolaget samtidigt har en otydlig konstitutionell
            status ansåg utredningen att det var lämpligt att tydliggöra reglerna
            för produkturval. Den efterföljande propositionen instämde även
            i detta. Detta ledde till att avtalet från 1994 ersattes i maj
            2000. Bland annat ändrades då skrivningen kring produkturvalsgrunder
            genom att orden etiska hänsyn togs bort. Eftersom anledningen
            till att etisk hänsyn som särskild grund för produkturval togs
            bort kvarstår kan det inte heller återinföras i avtalet.
          </p>
          <p xml:id="i-Afy2CBvMZPECBSZZJ9xHdB">
            I Europeiska kommissionens definition av socialt ansvarstagande
            i offentlig upphandling ingår bl.a. begrepp som ”anständigt arbete,
            överensstämmelse med sociala rättigheter och arbetstagares rättigheter
            och lika möjligheter”.
          </p>
          <p xml:id="i-G1eH8sMBqr7G9Rf7NHduuc">
            Om Sveriges regering menar allvar med visionen att alla företag
            bedriver verksamhet som gynnar en hållbar utveckling, ekonomiskt,
            socialt och miljömässigt enligt publikationen ”Hållbart företagande
            – Plattform för svenskt agerande” samt den svenska politiken för
            global utveckling (PGU) och målet om en rättvis och hållbar global
            utveckling krävs det att regeringen agerar. Då borde avtal med
            statligt ägda bolag, såsom Systembolaget, vara föregångsexempel
            inom EU och åta sig konstitutionellt ansvar utöver gemenskapsrätten
            och följa Europeiska kommissionens riktlinjer för socialt ansvarstagande
            och arbetstagares rättigheter och lika möjligheter i offentlig
            upphandling. Detta innebär att inkludera ”etisk hänsyn”/”social,
            ekonomisk och miljömässig hållbarhet” i produkturvalen i avtalet
            mellan svenska staten och Systembolaget.
          </p>
          <p xml:id="i-S7TgGXJwQmsG2nQUrR7AuE">
            Slutligen ser vi även att redan den vinst som Systembolaget idag
            gör på sin verksamhet till viss del skulle kunna användas i samma
            syfte som den ovan föreslagna prishöjningen. Vi vill inte se det
            som en form av biståndsinsats utan mer som ett sätt att kompensera
            för det vi tycker är ett tydligt exempel på det ekonomer benämner
            som ett marknadsmisslyckande. Kunderna vill inte avnjuta viner
            medvetna om att de som producerat dem gjort det under villkor
            som gör att de nästan inte överlever. Marknaden klarar inte av
            att kanalisera den betalviljan, utan idag stannar vinsterna i
            den långa och svåröverskådliga kedjan som den globala vinhandeln
            utgör.
          </p>
          <p xml:id="i-BkXBVBqvMKjUSbaUA9d5zz">
            Vår avsikt är därför att Systembolaget i väntan på att marknaden
            utvecklas, så att den kan erbjuda den produkt kunderna vill ha,
            genom kontakter med organisationer i producentländerna hitta vägar
            vid sidan om för att kanalisera resurser till de som bäst behöver
            dem. Det handlar naturligtvis i första hand om kvinnor och barn
            som far mycket illa i denna industri.
          </p>
          <p xml:id="i-FLBxHckvA9Ge81rkzrr5h7">
            Utrymme för detta finns exempelvis i den ”straffpant” som Systembolaget
            tar ut från de vinimportörer som använder för tjocka glasflaskor.
            Dessa omfördelade resurser bör användas för att stärka arbetsförhållanden
            för lantarbetare, t.ex. för att kompensera de som avskedats på
            oskäliga grunder, de lantarbetare som vräkts från gårdar samt
            till förbättrad hälsovård och finansiering av högre utbildning.
          </p>
          <head xml:id="i-6HHJ43u4br1SDpBJYDoWnS" type="h1">
            Förslag till beslut
          </head>
          <p xml:id="i-XRpTmZNeKoBDHyF4qQRhig">
            För att leva upp till målen i plattformen Hållbart Svenskt företagande
            så krävs en del konkreta åtgärder i regeringens styrning av i
            detta fall Systembolaget AB. Ett övergripande krav från statens
            sida bör vara att Systembolaget snarast i sin uppförandekod ser
            till att social hållbarhet gäller för hela kedjan från vingårdsarbetarna
            hela vägen till butikerna. Detta bör riksdagen ställa sig bakom
            och ge regeringen till känna.
          </p>
          <p xml:id="i-6oSE8B1b4U6HGHn7Lrr6H4">
            Vidare bör systembolaget utveckla former som innebär att fackliga
            organisationer och lantarbetarnas representanter på vingårdarna
            aktivt involveras i uppföljningen av uppförandekoden inklusive
            en öppen dialog med alla parter. Även detta anser vi att riksdagen
            bör ställa sig bakom och ge regeringen till känna.
          </p>
          <p xml:id="i-Fm6moMyhMMHJd9goAPEGe6">
            Vi anser vidare att det är viktigt att uppförandekoden utvecklas
            så att såväl ekonomiska som miljömässiga hållbarhetsmål är fullt
            ut relevanta och uppföljningsbara. Detta bör riksdagen ställa
            sig bakom och ge regeringen till känna.
          </p>
          <p xml:id="i-D94AjyJMkmKMMkjQcckuCL">
            Detta anser vi även bör säkerställas genom att det skrivs in
            i ägaravtalet mellan staten och Systembolaget. Även detta anser
            vi att riksdagen bör ställa sig bakom och ge regeringen till känna.
          </p>
          <p xml:id="i-2FsBAQhaWcJDvtbAn3PQ2x">
            Genom ägaravtalet menar vi att staten även kan ställa kav på
            att Systembolaget inte bara för egen del utan även genom sin makt
            som stor importör formellt binder upp sina leverantörer och mellanhänder
            med avtal om att i varje led inkludera fackliga organisationer
            och lantarbetarnas representanter i själva revisionsprocesserna.
            Detta bör riksdagen ställa sig bakom och ge regeringen till känna.
          </p>
          <p xml:id="i-U9U15uck6rR8dMr9nw4J9V">
            Ägaravtalet mellan staten och Systembolaget bör även omprövas
            vad avser produkturvalsgrunderna så att ”etisk hänsyn”/”social,
            ekonomisk och miljömässig hållbarhet” i produkturval återinförs.
            Detta bör riksdagen ställa sig bakom och ge regeringen till känna.
          </p>
          <p xml:id="i-XrYo1pzTycRQYy38rRYTK">
            Vi föreslår även att Systembolaget skall tillåtas höja priserna
            och motivera detta till sina kunder med ett program där den ökade
            marginalen används för att stödja och förbättra villkoren för
            vingårdsarbetarna i producentländerna kortsiktigt i väntan på
            att övriga åtgärder får önskade effekter. Detta bör riksdagen
            ställa sig bakom och ge regeringen till känna.
          </p>
          <p xml:id="i-XL6TBvwd6jDXGNjEmDp3gv">
            Delar av vinsten från Systembolaget försäljning bör omfördelas
            för att säkra arbetsförhållandena för de mest marginaliserade
            lantarbetarna i Systembolagets leverantörskedja, dvs. säsongarbetare
            och anställda med osäkra kontrakt som ofta är kvinnor. Detta bör
            riksdagen ställa sig bakom och ge regeringen till känna.
          </p>
        </div>
        <div xml:id="i-F7hJ8VGDmEbVJNoJicVd5T" type="motSignatures">
          <list xml:id="i-KgZG3sE4xu3ZWzbV3yH3h3">
            <item xml:id="i-3SExMR3hq1Uaz7nWBov2Ry" who="i-548HUVvKe8n48M3pQmFeUC">
              Amineh Kakabaveh (V)
            </item>
            <item xml:id="i-DuKf8qFbnVjWJBBt25wcfx" who="i-VRHymVx7EsX48sg7b5qmpS">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
