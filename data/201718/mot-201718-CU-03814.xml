<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-CU-03814">
  <teiHeader>
    <fileDesc>
      <titleStmt>
        <title>Utgiftsområde 18 Samhällsplanering, bostadsförsörjning och byggande samt konsumentpolitik</title>
        <author corresp="i-Y5fgQ33MMnP4uyafJ9fz8i">av Robert Hannah m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3814 av Robert Hannah m.fl. (L)</title>
          <idno type="rdwebb">H5023814</idno>
          <rs type="number">3814</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H5023814/text</ref>
          <ref type="dokument_url_html">http://data.riksdagen.se/dokument/H5023814</ref>
          <ref type="dokumentstatus_url_xml">http://data.riksdagen.se/dokumentstatus/H5023814</ref>
          <ref type="docx">http://data.riksdagen.se/fil/502728D9-2AE6-4C68-84C0-CCC63F0E3E5E</ref>
          <ref type="pdf">http://data.riksdagen.se/fil/55D0DFD0-FFEB-489F-A367-17B7DDB907A8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y5fgQ33MMnP4uyafJ9fz8i</idno>
            <name>Robert Hannah</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-BexHHHpWUkDGPGEBMYcVHZ" type="signed"/>
        <correspContext corresp="i-BexHHHpWUkDGPGEBMYcVHZ">
          <note type="signatory" corresp="i-Y5fgQ33MMnP4uyafJ9fz8i"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HPYYRQv4ch2ZKcsG9Poys5"/>
        </correspContext>
        <correspAction xml:id="i-UwurNWtyXEYc7LtjguGffA" type="submitted">
          <date when="2017-10-05"/>
          <time when="16:13:54"/>
        </correspAction>
        <correspAction xml:id="i-YcPPW9iMgTrt9VDV7c75MZ" type="reviewed">
          <date when="2017-10-05"/>
          <time when="21:20:01"/>
        </correspAction>
        <correspAction xml:id="i-MiWNNotGgzJ7q7pA5vHtxz" type="referred">
          <date when="2017-10-13"/>
        </correspAction>
        <correspAction xml:id="i-XF8KoYkfGuRQFTADtUGquc" type="assigned">
          <date when="2018-09-19"/>
          <time when="12:22:12"/>
        </correspAction>
        <correspContext corresp="i-XF8KoYkfGuRQFTADtUGquc">
          <ref type="assignedTo">Civilutskottet</ref>
        </correspContext>
        <correspAction xml:id="i-DHDzACfzBuiMAudspyNXEP" type="behandlas_i"/>
        <correspContext corresp="i-DHDzACfzBuiMAudspyNXEP">
          <ref type="uppgift">2017/18:CU1</ref>
          <ref type="ref_dok_id">H501CU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU1</ref>
          <ref type="ref_dok_titel">Utgiftsområde 18 Samhällsplanering, bostadsförsörjning och byggande samt konsumentpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2iLQbKGZ4KvGFLhCKQrnQB" type="motHeader">
        <div xml:id="i-AxvMiwTv2MzQNGhtSXHXy1" type="motTitle">
          Motion till riksdagen 2017/18:3814 av Robert Hannah m.fl. (L)
          Utgiftsområde 18 Samhällsplanering, bostadsförsörjning och byggande
          samt konsumentpolitik
        </div>
      </div>
      <div xml:id="i-urVbegUUWeFEftVVVDBQZ" type="motBody">
        <div xml:id="i-Vh33XHG2zvC1u2RkPehoyK" type="motProposal" subtype="förslag">
          <head xml:id="i-HD5Ve1rjRFMFtSf5XPaKAF">
            Förslag till riksdagsbeslut
          </head>
          <list xml:id="i-WTjs5Q6DSKTiEVUrr9YSXH">
            <item xml:id="i-2bFNx4QCCnBgq8sRmoN7fK" sortKey="Yrkande 1">
              Riksdagen anvisar anslagen för 2018 inom utgiftsområde 18 Samhällsplanering,
              bostadsförsörjning och byggande samt konsumentpolitik enligt förslaget
              i tabell 1 i motionen.
            </item>
          </list>
        </div>
        <div xml:id="i-ER4KxNauT5qUaVH7xn77do" type="motContent">
          <head xml:id="i-JsN8vdT9ZYetPu4TppgHoY" type="h1">
            Motivering
          </head>
          <p xml:id="i-PqL2otj7cTmmPm1WFH5Jqu">
            En bostadsmarknad där fler får plats ökar människors frihet och
            möjlighet att forma sitt liv, och ger bättre förutsättningar för
            jobb och tillväxt i Sverige. En fungerande bostadsmarknad med
            mer dynamik är också en bostadsmarknad där fler kan göra en social
            resa.
          </p>
          <p xml:id="i-XZiQ9YbG92X84RSNRSiitu">
            Det behövs en blandning av både hyresrätter, bostadsrätter, ägarlägenheter
            och villor i olika lägen och prisklasser. Liberalerna föreslår
            reformer som gör vägen till det första spadtaget kortare för byggföretagen
            och vägen till den första, andra eller tredje egna nyckeln kortare
            för de individer som i dag inte kommer in eller kommer vidare
            på en bostadsmarknad som inte fungerar.
          </p>
          <p xml:id="i-W73pBGdK96bhgua4obNJ2Y">
            Vi föreslår detta därför att vi vill ha en bostadsmarknad där
            byggkostnaderna kan hållas nere genom ökad konkurrens, där bättre
            marknadsmekanismer gör att priserna för att hyra i högre grad
            speglar utbud och konsumenternas önskemål och där skattepolitiken
            har lagts om för att minska risken för både snabba prisstegringar
            och prisfall på ägarmarknaden.
          </p>
          <p xml:id="i-FHpc6X2w8Zi7yPzm1LvCow">
            Efter en bottennotering i samband med finanskrisen 2009 har nybyggandet
            i Sverige ökat i princip kontinuerligt. Ändå består krisen på
            den svenska bostadsmarknaden. För den sammantagna perioden fram
            till 2025 har Boverket enligt de senast uppdaterade siffrorna
            beräknat att det behövs 600 000 nya bostäder, varav drygt 320
            000 behövs redan till 2020. Det innebär en årstakt på drygt 80
            000 nya bostäder. Det är siffror som inte uppnås ens i dag, under
            högkonjunkturens topp.
          </p>
          <p xml:id="i-EC9XPuX7PgyeFgciAN3iAk">
            Krisen på den svenska bostadsmarknaden handlar om att det fortfarande
            byggs för lite och att rörligheten är för låg. Bristen på bostäder
            är ett stort hinder för människors frihet som också skadar den
            svenska ekonomin. En uppskattning gör gällande att inlåsningarna
            på svensk bostadsmarknad gör att den svenska arbetslösheten är
            0,3 procentenheter mer än vad den annars hade varit. Det är skillnaden
            mellan jobb eller arbetslöshet för 16 000 människor.
          </p>
          <p xml:id="i-9kbqNTimvae1ph8WKgBnKj">
            Förklaringarna till den låga rörligheten är flera. Boverket har
            konstaterat att den svenska hyressättningsmodellen fungerar allt
            sämre i takt med att bostadsmarknaden blir allt mer överhettad.
            De långa köerna till hyresbostäder är ett tydligt tecken på en
            icke fungerade marknad. För personer som äger sitt boende konstaterar
            samma myndighet att kostnaderna för att flytta och byta bostad
            sannolikt är de högsta i hela OECD.
          </p>
          <p xml:id="i-MBXKVweGkppAcCN8RwZsZh">
            Anledningarna till att det byggs för lite är ännu mer mångfasetterade.
            Det handlar om det totala utbudet av mark och den takt som detaljplanelagd
            mark bebyggs. Fler detaljplaner måste upprättas och fler bygglov
            måste vinna laga kraft. Inte minst handlar det om att minska de
            kostnader som är förknippade med överklaganden och långa ledtider.
          </p>
          <p xml:id="i-QdQNW8DHHKrcUyGpnBdvmx">
            Den nu sittande regeringen för en politik som syftar till att
            subventionera fram fler bostäder. Detta är i grunden feltänkt.
            Subventionssystem snedvrider konkurrensen mellan byggprojekt och
            minskar snarare än ökar incitamenten för bostadsbyggande.
          </p>
          <p xml:id="i-5DjDnhPZtqcSpyceKSUuwv">
            Liberalernas bostadspolitik syftar i stället till att få en bostadsmarknad
            präglad av mer rörlighet och mer byggande. Det är en bostadsmarknad
            som är just en fungerande marknad, där fler människor kan bo utifrån
            egna önskemål och förutsättningar. Det är en bostadsmarknad med
            enklare plan- och byggregler samtidigt som de höga ambitionerna
            för tillgänglighet upprätthålls. Vi avvecklar marknadsstörande
            och ineffektiv subventionspolitik i form av investeringsstöd,
            renoveringssubventioner och bidrag.
          </p>
          <p xml:id="i-XRPgUuiK4CEXnrt4gxL3ri">
            Det är en bostadsmarknad där kostnaden för att bygga nytt har
            sjunkit, kostnaden för att hyra speglar utbud och efterfrågan
            på ett bättre sätt och där skattepolitiken lagts om för att minska
            risken för både snabba prisstegringar och prisfall på ägarmarknaden.
            På en sådan bostadsmarknad får fler plats – till gagn för friheten
            och tryggheten för den enskilde och för jobben och tillväxten
            i Sverige.
          </p>
          <p xml:id="i-U3qiRb3VFKzqrAKbdG6HeN">
            Regeringen bör få i uppdrag att ta fram förslag till författningsändringar
            samt ge de nödvändiga myndighetsuppdragen för att åstadkomma en
            övergång till helt digital plan- och byggprocess. Liberalerna
            anser att hela plan- och byggprocessen, från första ansökan till
            slutligt beslut, ska kunna skötas digitalt. Med en helhetssyn
            för digital handläggning ska ingen längre vara tvungen att skicka
            in ansökningar, ritningar m.m. per post till kommunen. Likaså
            ska kommunen, länsstyrelsen och Lantmäteriet kunna dela all information
            digitalt.
          </p>
          <p xml:id="i-7FbQsg38PSEQJhtufpbF1w">
            Nyligen har lämnats en redovisning över nio områden i sex kommuner
            där storskaligt bostadsbyggande skulle kunna bli aktuellt under
            vissa förutsättningar, bland annat investeringar i statlig infrastruktur.
            Regeringen vill mot bakgrund av detta inrätta en särskild statlig
            ”arena för dialog” med uppgift att ”skapa bättre förutsättningar
            för att hantera komplexa planeringssituationer”.
          </p>
          <p xml:id="i-QW9E9SNiUXuHy1QkU7KEZQ">
            Erfarenheterna från Sverigeförhandlingen visar att framgångsrik
            samordning förutsätter att det finns aktörer med ett tydligt mandat
            och ett tydligt uppdrag kopplat till en viss större investering.
            Det finns ingenting som tyder på att ett allmänt diskussionsforum
            utan eget mandat skulle kunna fylla sin uppgift effektivt. Om
            regeringen avser att inrätta ett sorts statligt medlingsinstitut
            för bostadsmarknaden behöver den återkomma med en argumentation
            som är väsentligt bättre genomarbetad. Liberalerna avvisar därför
            regeringens förslag till arena för dialog om områden med komplexa
            planeringsförutsättningar, vilket leder till budgetförstärkningar
            under anslag 1:1 Bostadspolitisk utveckling på 15 miljoner kronor
            per år 2018–2020.
          </p>
          <p xml:id="i-KYCTNwHUT5rFZzSS8ahnm5">
            Vad gäller omstrukturering av kommunala bostadsföretag och stöd
            för att underlätta för enskilda att ordna bostad föreslår Liberalerna
            en anpassning av anslagsnivåerna till det faktiska utfallet. Detta
            innebär budgetförstärkningar på anslag 1:2 Omstrukturering av
            kommunala bostadsföretag på 90 miljoner kronor årligen, och på
            anslag 1:3 Stöd för att underlätta för enskilda att ordna bostad
            på 42 miljoner kronor årligen.
          </p>
          <p xml:id="i-BvpvNifuNmc2gAhdQnCtLE">
            En god inomhusmiljö är en viktig del av arbetet för hälsa och
            säkerhet. Faktorer inomhus som är betydelsefulla för hälsan och
            miljön innefattar bl.a. ventilation, radon, buller samt fukt och
            mögel. Andra viktiga frågor är exponering för kemikalier från
            bygg- och inredningsmaterial samt bristande kvalitet på dricksvatten.
            Allt detta är frågor som redan ingår i Boverkets uppdrag att uppmärksamma
            och informera om, och Liberalerna kan inte se något hållbart skäl
            att införa ett öronmärkt anslag för just dessa frågor. Liberalerna
            avvisar därför regeringens förslag till ökade anslag i denna del
            under anslag 1:4 Boverket, vilket innebär en budgetförstärkning
            på 16 miljoner kronor år 2018 och 28 miljoner kronor årligen från
            2019.
          </p>
          <p xml:id="i-8ehaJqYpXWaX3xLkora1aK">
            Liberalerna anser inte att en statlig myndighet ska diktera villkoren
            för utvecklingen för svensk arkitektur. Utvecklingen på arkitekturområdet
            fungerar bäst om arkitekter, beställare av byggprojekt och kommuner
            ges förutsättningar att verka självständigt. Liberalerna avvisar
            därför förslaget till ökade anslag till arkitekturfrågor under
            anslag 1:4 Boverket, vilket innebär en budgetförstärkning på 15
            miljoner kronor årligen från 2018.
          </p>
          <p xml:id="i-Fk2ss6BCh9eChcqf6MuYjg">
            Liberalerna anser inte att tillräckliga skäl finns för att driva
            ett särskilt statligt informationscenter för hållbart byggande
            i Boverkets regi. För att finansiera andra prioriterade reformer
            anser vi därför att detta bör avvecklas. Detta innebär en årlig
            budgetförstärkning på anslag 1:4 Boverket med 10 miljoner kronor.
          </p>
          <p xml:id="i-RCsFMdq18NDJJiGpCQrEcC">
            För att byggandet i Sverige ska ligga på en uthålligt hög nivå
            krävs reformer som skapar långsiktighet. Kortvariga subventioner
            ger inget långsiktigt stabilt bostadsbyggande. Det kan möjligen
            i viss mån påverka inriktningen på byggandet och kan också göra
            att vissa planerade byggprojekt förskjuts i tid, men motverkar
            de långsiktiga spelregler som är så avgörande för att byggandet
            varaktigt ska öka.
          </p>
          <p xml:id="i-VZ7sxnsRSQuU3EFqwrZfZu">
            Subventioner till renovering av fastigheter snedvrider också
            förhållandena mellan de fastighetsägare som får subventioner och
            de fastighetsägare som redan renoverat med egna medel. Vi anser
            att det är fastighetsägaren som ska ta det ekonomiska ansvaret
            för att vårda och renovera sin fastighet, inte staten.
          </p>
          <p xml:id="i-RaQFxjxo7tHPWTRPnXJWpf">
            De sammanlagt cirka 6 miljarder kronor som regeringen lägger
            på subventioner till bostäder, lokaler och anläggningar ska också
            sättas i relation till att de totala bygginvesteringarna i Sverige
            år 2015 låg på drygt 426 miljarder kronor. Detta illustrerar att
            det är genom långsiktiga och stabila reformer som investeringsviljan
            ökar och byggandet varaktigt lägger sig på en påtagligt högre
            nivå. Det kan inte subventioneras fram.
          </p>
          <p xml:id="i-FXKH9vqnjK56gaVZG7oRu5">
            I årets budgetproposition 2018 förlänger och förstorar regeringen
            sin subventionspolitik. Floran av subventioner och specialstöd
            blir ännu mer yvig och vildvuxen. Till de tidigare stödformerna
            läggs nu också ett särskilt stöd för ”innovativt byggande”, en
            innehållslös beskrivning som bara bäddar för godtycke i anslagsgivningen.
          </p>
          <p xml:id="i-D3GUCBiuuWgwJGXhGjW7x3">
            Liberalerna vet att storskaliga statliga subventioner till byggbranschen
            inte kan lösa den svenska bostadskrisen. Därför säger vi fortsatt
            nej till regeringens subventionspolitik. Dessa ska avvecklas snarast.
            För att inte rubba förutsättningarna för enskilda projekt ska
            dock inte redan beviljade bidragsbeslut återkallas, vilket gör
            att vissa subventionsformer får avvecklas stegvis. Inga nya bidragsbeslut
            ska dock meddelas.
          </p>
          <p xml:id="i-8cF3m87mgHioaKseHcXp7W">
            Detta innebär en budgetförstärkning under anslag 1:7 Energieffektivisering
            och renovering av flerbostadshus och utomhusmiljöer med 870 miljoner
            kronor år 2018, 935 miljoner kronor år 2019 och 1 000 miljoner
            kronor år 2020.
          </p>
          <p xml:id="i-2Etz2ugJfXRXMohwR1qq7S">
            För anslag 1:8 Stöd till kommuner för ökat bostadsbyggande blir
            budgetförstärkningen 1,3 miljarder kronor från år 2018.
          </p>
          <p xml:id="i-P7L1PmEiyMv3cAEPjfLd4J">
            För anslag 1:9 Investeringsstöd för anordnande av hyresbostäder
            och bostäder för studerande beräknas budgetförstärkningen bli
            1,7 miljarder kronor år 2018 och 2019, samt 3,2 miljarder kronor
            år 2020.
          </p>
          <p xml:id="i-VV8Y2UaraoaMaJHnTn9nef">
            Vidare avvisas förslaget till ny subventionsform i sin helhet,
            vilket innebär en budgetförstärkning under anslag 1:11 Innovativt
            och hållbart byggande på 75 miljoner kronor år 2018 och 100 miljoner
            kronor år 2019 och 2020.
          </p>
          <p xml:id="i-UF3VaoDZg4egcYmfsWoqN7">
            Som en konsekvens av att alla dessa subventioner avvecklas behöver
            det inte heller skapas finansieringsutrymme för ”vägledningsfunktion
            i statsstödsfrågor”, i sig ett kvitto på att subventionstänkandet
            också skapar ökad byråkrati. Därmed avvisas den föreslagna neddragningen
            på anslag 1:2 Omstrukturering av kommunala bostadsföretag med
            5 miljoner kronor årligen.
          </p>
          <p xml:id="i-JA6SDDga1GzkzcLCfNuqMQ">
            I stället för att ge skattemedel till branschen vill vi öka konsumenternas
            – hushållens – möjligheter. I denna budgetmotion lägger vi finansierade
            förslag för ytterligare förstärkningar av bostadstillägget. Vårt
            förslag om ett system för tillval och frånval för hyresgäster
            är ett steg i den riktningen. Inom ramen för en samlad skattereform,
            med bland annat sänkt skatt på arbete och höjda miljöskatter,
            bör det också övervägas ytterligare höjningar av bostadstillägg
            och bostadsbidrag för att ge förbättrade villkor för hushåll med
            låga inkomster.
          </p>
          <p xml:id="i-YNUUVvfqNBhRG3ixWqDhE3">
            Liberalerna vill därutöver gå vidare med ytterligare systemförändringar
            för att korta tiden från plan till bostad, förenkla regelsystem.
            Planprocessen ska förenklas, ledtiderna kortas och överklagandereglerna
            ses över. Konkurrensverket ska fortsatt genomlysa byggsektorn.
            Byggherrar ska ges rätten att utarbeta detaljplaner som ska kunna
            prövas av kommunen.
          </p>
          <p xml:id="i-XuwtvsUA3YKayYLRDdKA63">
            Vi vill också ha fram konkreta förslag om ekonomisk stimulans
            till de kommuner som har korta handläggningstider eller framgångsrikt
            förkortar sina handläggningstider för plan- och bygglovsärenden.
            För detta inrättar vi ett nytt anslag 1:12 Bonus till kommuner
            för kortare handläggningstid, med 40 miljoner kronor år 2018 samt
            60 miljoner kronor årligen från år 2019.
          </p>
          <p xml:id="i-FsG5knY7vSJpGjZF8wxD5N">
            Vi vill ta ytterligare steg mot färre överklaganden och en snabbare
            överklagandeprocess. Vi vill att länsstyrelsernas roll på sikt
            renodlas till att vara samrådsaktör och inte part i denna typ
            av ärenden. Det bör även övervägas om det går att begränsa den
            sakägarkrets som har rätt att överklaga bygglovs- och detaljplanebeslut.
            Fler smärre åtgärder ska omfattas av enbart bygganmälan.
          </p>
          <p xml:id="i-8MES6R5RxEmvimTQY7WoRU">
            För att öka rörligheten på bostadsmarknaden behöver flyttskatten
            sänkas permanent. Vi står fast vid vårt tidigare framlagda förslag
            om att sänka den effektiva skatten genom att taket på uppskovsbeloppet
            tas bort och räntebeläggningen på uppskovsbeloppet avskaffas.
            Detta skulle underlätta för ett ökat bostadsutbud i väsentligt
            högre grad än den tidsbegränsade skattelättnad som regeringen
            genomdrivit. De budgetmässiga effekterna av detta redovisas i
            skatteavsnittet i denna motion.
          </p>
          <p xml:id="i-7M5YuCgSjuHb2fq2JEXjeK">
            Liberalerna anser att bruksvärdessystemet ska reformeras för
            ökad rörlighet. Inom det befintliga beståndet bör hyressättningen
            framöver i större utsträckning avspegla konsumenternas efterfrågan
            och individuella val. Inom bruksvärdessystemet behöver läge samt
            till- och frånval få större genomslag så att hyresnivåerna närmare
            speglar utbud och efterfrågan. Vad gäller nybyggnation ska fri
            hyressättning tillåtas. Inom ramen för presumtionshyressystemet
            ska också hyror kunna avtalas fritt mellan hyresvärd och hyrestagare.
            Presumtionshyrorna ska gälla utan bortre tidsgräns. Den fria hyressättningen
            ska kombineras med ett starkt besittningsskydd och en förutsägbar
            indexreglering under hela den period hyresgästen väljer att bo
            kvar.
          </p>
          <p xml:id="i-Qzc14YvqnxuZybNq29uNc4">
            För att bidra till att bostadsområden får ett mer blandat utbud
            av bostäder vill vi att ägarlägenheter ska kunna inrättas även
            i befintligt bestånd genom ombildning av hyresrätter eller bostadsrätter.
            Vidare bör bostadssegregationen i områden helt dominerade av hyresrätter
            motverkas genom en särskild strategi för ombildning i dessa områden.
            Nya boendeformer som andelsägarlägenheter ska uppmuntras. Det
            ska utredas om studentlägenheter och lägenheter för årsrika ska
            få stärkt ställning som egna boendeformer.
          </p>
          <p xml:id="i-D3A25G4Zvv16EXYtnZbWsc">
            Hyresrätten är och förblir en viktig boendeform, och bristen
            på hyresrätter är ett problem. I dagens bostadskris behövs det
            både fler bostäder som ägs och fler bostäder som hyrs. Samtidigt
            kommer – allt annat lika – den ägda bostaden att långsiktigt ha
            lägre månadskostnader än den hyrda, eftersom den som äger sin
            bostad får ta huvudansvar för försäkringsskydd, underhåll och
            fastighetsskötsel medan den som bor i en hyresrätt betalar hyresvärden
            för detta.
          </p>
          <p xml:id="i-PdKwZKi4DseEE5pm4dXVHQ">
            Vi vill förbättra hyresgästernas möjligheter att hävda sina intressen.
            På en marknad med svår bostadsbrist ökar risken för att oseriösa
            hyresvärdar utnyttjar situationen genom att inte fullgöra sina
            lagenliga och kontraktsmässiga åtaganden gentemot hyresgästerna.
            Möjligheten till tvångsförvaltning bör i högre utsträckning användas
            mot hyresvärdar som inte sköter sin roll som hyresvärd.
          </p>
          <p xml:id="i-5CG6qWZefy9EjCBbfSSE22">
            Dessutom bör Boverket få i uppdrag att utveckla en modell för
            offentlig hyresstatistik, så att hyresgäster får lättare att själva
            skaffa information om den genomsnittliga hyresnivån i ett bostadsområde.
            En sådan hyresstatistik stärker konsumentmakten både på förstahandsmarknaden
            och vid legal andrahandsuthyrning. För att finansiera uppbyggandet
            av offentlig hyresstatistik tillför Liberalerna årligen 25 miljoner
            kronor till anslag 1:4 Boverket.
          </p>
          <p xml:id="i-6zykRB1FwcB3GmKwHho6J4">
            Dagens bostadsmarknad skapar särskilt stor otrygghet för många
            andrahandshyresgäster. Liberalerna vill göra ett antal förändringar
            för att underlätta laglig och ordnad andrahandsuthyrning. Ett
            svenskt system för trygga hyresdepositioner ska införas. Norge
            har ett system där depositionsbeloppet vid andrahandsuthyrning
            sätts in på ett neutralt konto. Ett motsvarande system bör införas
            i Sverige.
          </p>
          <p xml:id="i-Eca6QLZnWEmjiFR4tb8x2L">
            För att öka utbudet av lagliga andrahandsbostäder vill vi förbättra
            skattevillkoren vid andrahandsuthyrning. Vi vill därför stimulera
            fler att hyra ut villor, bostadsrätter och ägarlägenheter genom
            en generösare beräkning av den så kallade skäliga hyran.
          </p>
          <p xml:id="i-SnzweFLBkhbhZGC6mFo5fn">
            Det finns en outnyttjad potential att bygga fler bostäder i attraktiva
            lägen, särskilt i glesbygd. Därför bör strandskyddet decentraliseras
            genom att kommuner ska kunna ansöka om att upphäva strandskyddet
            med hänvisning till ett lokalt behov av bostadsbyggande. I områden
            där exploateringstrycket bedöms som exceptionellt högt eller synnerliga
            skäl föreligger ska fortfarande ett strikt strandskydd tillämpas.
          </p>
          <p xml:id="i-MDrgmjkXJPjMnLFrUY6Z2Y">
            Samhällsbyggnad innebär att skapa en bebyggelsemiljö där bostäder,
            kontor och verksamheter ligger i trygga och tillgängliga omgivningar,
            att skapa och vårda grönområden och att verka för minskad miljöpåverkan,
            god integration och social sammanhållning. Sverige är det land
            i EU som urbaniseras snabbast. Det ställer krav på långsiktig
            och framsynt stadsplanering.
          </p>
          <p xml:id="i-JEVtiNJXNKmitchaxJrVRy">
            Öppna geodata är en viktig reform för både företag och medborgare.
            Lantmäteriet behöver påskynda tillgängliggörandet av öppna geodata.
            Regeringens förslag i budgetpropositionen för 2017 innebar endast
            ett första, begränsat steg, nämligen att fastighetsdata och vissa
            geodata blir avgiftsfritt tillgängliga för andra statliga myndigheter.
            För att bättre kunna ta tillvara de samhällsvinster som öppna
            geodata kan medföra anser Liberalerna att finansieringsmodellen
            bör ses över för att underlätta allmänhetens och företagens tillgång
            till öppna geodata.
          </p>
          <p xml:id="i-4xW6UX6BuJ5LHDMBthHeEG">
            Den liberala synen på konsumentpolitiken är att individen ska
            ha makt och möjlighet att fatta välgrundade beslut utifrån sina
            egna önskemål. För att konsumenten ska ha möjlighet att utöva
            sin konsumentmakt krävs kunskap samt en fri och öppen granskning
            där marknadsaktörer granskas och där oseriösa företag avslöjas.
            Det förutsätter i sin tur att konsumenterna har god tillgång till
            information. Staten ska ge konsumenterna goda möjligheter att
            göra sina egna val och vara medvetna om konsekvenserna av dem,
            men staten ska däremot inte bestämma vilka val konsumenterna ska
            göra.
          </p>
          <p xml:id="i-QN4m1NE3cqBHNJg6h8rN5T">
            Vi är kritiska till att regeringen inför ett öronmärkt myndighetsanslag
            för att informera om produktionsvillkor i andra länder och till
            intresseorganisationer som bedriver opinionsbildning om detta.
            Självklart är produktionsförhållanden vid varu- och tjänsteproduktion
            något som är av stor vikt för många konsumenter, och många väljer
            också att göra medvetna val utifrån detta. Men vilken information
            som är relevant är inte detsamma för varje konsument. Vissa konsumenter
            vill gynna producenter i länder där demokrati råder. Andra vill
            stödja handel med de fattigaste länderna. Några ställer särskilda
            krav på minimilöner medan andra prioriterar de anställdas rätt
            till facklig organisering.
          </p>
          <p xml:id="i-FGHWPuHn9Pq8vUTQAgcirY">
            Även på organisationssidan finns olika intressen. Vissa aktörer
            är en blandning av opinionsbildare och ekonomisk förening med
            verksamhetsidén att gynna försäljning av de egna produkterna.
            Ledande intresseorganisationer för ”rättvis handel” säger sig
            ställa krav på rätten att organisera sig fackligt, men godkänner
            ändå produkter från enpartistater där fria fackföreningar saknas.
          </p>
          <p xml:id="i-P3KZoSN2FGRDwip6eiw2Cv">
            Att statsfinansiera opinionsbildning kring produktionsförhållanden
            i utlandet riskerar också att spä på protektionism och svensk
            självgodhet. Utländska varor är inte suspekta för att de är utländska,
            men frihandelns fiender vill gärna beskriva det så. Svenska varor
            är inte finare för att de är svenska. Också i Sverige finns det
            arbetsplatser med oacceptabla förhållanden.
          </p>
          <p xml:id="i-2f2f7Q2YuEci6YcstL8KZB">
            Sammantaget anser Liberalerna att det finns en uppenbar risk
            att öronmärkta statsanslag till information om produktionsförhållanden
            i utlandet riskerar att bli statsfinansierad opinionsbildning
            om sådant som konsumenterna bör få avgöra själva. Liberalerna
            avvisar därför förslagen till anslagsökningar på anslag 2:1 Konsumentverket
            med 1 miljon kronor årligen och 2:4 Åtgärder på konsumentområdet
            med 4 miljoner kronor årligen.
          </p>
          <p xml:id="i-46xVA6fafEt3k4DdSYWZmn">
            De pengar som därmed frigörs använder Liberalerna till ett nytt
            uppdrag till Konsumentverket för att stärka konsumentmakten för
            personer med funktionsnedsättning. Fortfarande år 2017 finns många
            faktorer som fungerar utestängande för konsumenter med funktionsnedsättning.
            Det kan gälla allt från möjligheten att få tillgång till information
            i tolkningsbart format till den fysiska utformningen av produkter
            eller inredningen av butiker. Liberalerna ökar därför anslag 2:1
            Konsumentverket med 5 miljoner kronor årligen för att finansiera
            ett uppdrag om konsumentmakt för personer med funktionsnedsättning.
          </p>
          <p xml:id="i-G7EzcNtGEWfTHrAgaDdgYk">
            Liberalerna är fortsatt kritiska till det nya korporativa organ
            som inrättats under Konsumentverket för att samordna och driva
            på arbetet med miljömässigt hållbar konsumtion. Regeringen har
            inte redovisat någon analys av hur risken för sammanblandning
            av offentliga och privata intressen i ett sådant organ ska förebyggas.
            Liberalerna anser därför att det partssammansatta forumet om miljösmart
            konsumtion ska avvecklas. Detta innebär en budgetförstärkning
            under anslag 2:1 Konsumentverket på 14 miljoner kronor år 2018
            och 9 miljoner kronor år 2019 och 2020.
          </p>
          <p xml:id="i-Fb2zmTCGz1VhmQAGmG8TRF">
            De oberoende konsumentorganisationerna spelar en avgörande roll
            för att ta tillvara konsumenters intressen i samhället och på
            marknaden. Det är välkommet att regeringen nu äntligen aviserar
            en höjning av det generella stödet till konsumentorganisationer,
            men höjningen bör bli högre. Liberalerna föreslår att anslag 2:4
            Åtgärder på konsumentområdet höjs med 2 miljoner kronor per år
            för att finansiera höjda fria anslag till organisationer.
          </p>
          <p xml:id="i-8rjtVs4oYWCQuysActrN7S">
            Liberalerna föreslår slutligen att PLO-uppräkningen för åren
            2018–2020 justeras ned med 20 procentenheter. På detta utgiftsområde
            påverkas anslagen 1:4, 1:6 och 2:1.
          </p>
          <table xml:id="i-BM7fPhQmCoqvd68v4o9oi7">
            <row xml:id="i-XiTEY8RHbzkx8sWJLWMzHS">
              <cell>
                Tabell 1 Anslagsförslag 2018 för utgiftsområde 18 Samhällsplanering,
                bostadsförsörjning och byggande samt konsumentpolitik
              </cell>
            </row>
            <row xml:id="i-86rwoyHYrpfbQqmRqygg61">
              <cell>
                Tusental kronor
              </cell>
            </row>
            <row xml:id="i-SmqMmwKWzk7VhBbVnt8uU5">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (L)
              </cell>
            </row>
            <row xml:id="i-D6Y4uLtYn1pWM4t35mEKJs">
              <cell>
                1:1
              </cell>
              <cell>
                Bostadspolitisk utveckling
              </cell>
              <cell>
                20 600
              </cell>
              <cell>
                −15 000
              </cell>
            </row>
            <row xml:id="i-SLRq2SK4ikAxsLL7WKSqAi">
              <cell>
                1:2
              </cell>
              <cell>
                Omstrukturering av kommunala bostadsföretag
              </cell>
              <cell>
                94 500
              </cell>
              <cell>
                −85 000
              </cell>
            </row>
            <row xml:id="i-EfqTmwoNC3xR42Yirbyoyb">
              <cell>
                1:3
              </cell>
              <cell>
                Stöd för att underlätta för enskilda att ordna bostad
              </cell>
              <cell>
                43 000
              </cell>
              <cell>
                −42 000
              </cell>
            </row>
            <row xml:id="i-RqZyir5CsHDj5rzwajVLxw">
              <cell>
                1:4
              </cell>
              <cell>
                Boverket
              </cell>
              <cell>
                308 302
              </cell>
              <cell>
                −17 000
              </cell>
            </row>
            <row xml:id="i-XKuDsiFRqVdXwVeiEaL2aQ">
              <cell>
                1:5
              </cell>
              <cell>
                Statens geotekniska institut
              </cell>
              <cell>
                46 767
              </cell>
            </row>
            <row xml:id="i-DegqCRzss6DbyWV6UwqkV8">
              <cell>
                1:6
              </cell>
              <cell>
                Lantmäteriet
              </cell>
              <cell>
                563 927
              </cell>
              <cell>
                −2 000
              </cell>
            </row>
            <row xml:id="i-CvkW12Vi3CXgMdQ1YfGQ6D">
              <cell>
                1:7
              </cell>
              <cell>
                Energieffektivisering och renovering av flerbostadshus och utomhusmiljöer
              </cell>
              <cell>
                1 000 000
              </cell>
              <cell>
                −870 000
              </cell>
            </row>
            <row xml:id="i-X6iWXyvWnWhtLSUCptYxYQ">
              <cell>
                1:8
              </cell>
              <cell>
                Stöd till kommuner för ökat bostadsbyggande
              </cell>
              <cell>
                1 300 000
              </cell>
              <cell>
                −1 300 000
              </cell>
            </row>
            <row xml:id="i-7tgsEg9UL9fNujiJCuK6J2">
              <cell>
                1:9
              </cell>
              <cell>
                Investeringsstöd för anordnande av hyresbostäder och bostäder
                för studerande
              </cell>
              <cell>
                3 200 000
              </cell>
              <cell>
                −1 700 000
              </cell>
            </row>
            <row xml:id="i-SS7VMyx3NSS1Fjr6aK8a3j">
              <cell>
                1:10
              </cell>
              <cell>
                Bidrag till åtgärder mot radon i bostäder
              </cell>
              <cell>
                34 000
              </cell>
            </row>
            <row xml:id="i-AptkMAj3JVFeWPCkC1ipfU">
              <cell>
                1:11
              </cell>
              <cell>
                Innovativt och hållbart byggande
              </cell>
              <cell>
                75 000
              </cell>
              <cell>
                −75 000
              </cell>
            </row>
            <row xml:id="i-SjJa3yBA57mgm4r5qEb3vr">
              <cell>
                2:1
              </cell>
              <cell>
                Konsumentverket
              </cell>
              <cell>
                165 408
              </cell>
              <cell>
                −11 000
              </cell>
            </row>
            <row xml:id="i-24xK8StoFxk4gGa8d6AYkA">
              <cell>
                2:2
              </cell>
              <cell>
                Allmänna reklamationsnämnden
              </cell>
              <cell>
                44 488
              </cell>
            </row>
            <row xml:id="i-QviqCJnPWpXTXS9HkcgeaF">
              <cell>
                2:3
              </cell>
              <cell>
                Fastighetsmäklarinspektionen
              </cell>
              <cell>
                24 823
              </cell>
            </row>
            <row xml:id="i-NZ54npv7VFiMWp8iKL2aSV">
              <cell>
                2:4
              </cell>
              <cell>
                Åtgärder på konsumentområdet
              </cell>
              <cell>
                26 459
              </cell>
              <cell>
                −2 000
              </cell>
            </row>
            <row xml:id="i-7JyPY6hteSLBbzfX8YZbjo">
              <cell>
                2:5
              </cell>
              <cell>
                Bidrag till miljömärkning av produkter
              </cell>
              <cell>
                4 374
              </cell>
            </row>
            <row xml:id="i-S5Rtifq4hb4nkH1EH7wT3v">
              <cell>
                Nya anslag
              </cell>
            </row>
            <row xml:id="i-LrNiXUxZMkagTtN85nuh9n">
              <cell>
                1:12
              </cell>
              <cell>
                Bonus till kommuner med kortare handläggningstid
              </cell>
              <cell>
                +40 000
              </cell>
            </row>
            <row xml:id="i-RKwJwXwQtgTNtNmZSgvpnq">
              <cell>
                Summa
              </cell>
              <cell>
                6 951 648
              </cell>
              <cell>
                −4 079 000
              </cell>
            </row>
            <row xml:id="i-NMxd2umCgKqSEWgy6NtwoG"/>
          </table>
        </div>
        <div xml:id="i-XWMKr69H7VauRzjok9ZG1C" type="motSignatures">
          <list xml:id="i-S7GuF3xzYCG5bn8rm83zhX">
            <item xml:id="i-26q7NJVKLGkjyzFhUQBd3F">
              Robert Hannah (L)
            </item>
            <item xml:id="i-SvbwAxkEvBqNcGMKVJJ4Ut">
              Christer Nylander (L)
            </item>
            <item xml:id="i-2UcTo8fY6BsjeTVjqUEU46">
              Tina Acketoft (L)
            </item>
            <item xml:id="i-F9SWjzFeoaYvHcNGn7FEje">
              Emma Carlsson Löfdahl (L)
            </item>
            <item xml:id="i-GiiJ8co5pwhgMekXgz8k1x">
              Mats Persson (L)
            </item>
            <item xml:id="i-TwD5UCru5viUiyytzB4WUv">
              Maria Weimer (L)
            </item>
          </list>
        </div>
      </div>
    </body>
  </text>
</TEI>
