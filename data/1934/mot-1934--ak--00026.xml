<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1934--ak--00026">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1934/mot_1934__ak__26/mot_1934__ak__26-001.pdf"/>
      <fw xml:id="i-Ch14ZHXNXB8LuEBXNR7QSH">
        Motioner i Andra kammaren, Nr 26. 5
      </fw>
      <div xml:id="i-EwffdYVv8ZN9sCQ3dSvCZu" type="motHeader">
        <div xml:id="i-LP3CvbHR38KDbM7a26JzXd" type="motTitle"/>
        <div xml:id="i-GTdhYTGN7ytKjQYsW9ZzTy" type="motSubmissionInfo"/>
      </div>
      <div xml:id="i-Q7E7BUwbdwKSa6iiuVzX9C" type="motBody">
        <div xml:id="i-MJZnoXT7fEmX4LRvbvS6hE">
          <p xml:id="i-61UqmjuHYuMGC5RMUJDFeE">
            Nr 20.
          </p>
          <p xml:id="i-MJhPVbwnGR3CP1HQrorR3e">
            Av herrar Olsson i Ramsta och Osberg, om anslag till småbruk
            för arbetslösa m. m.
          </p>
          <p xml:id="i-Mv3hs9T2MrcEq7ixBQnbCH">
            Vid 1933 års riksdag väckte vi en motion, nr 482, vari hemställdes
            om en skyndsam utredning angående verksamma åtgärder till arbetslöshetens
            bekäm- pande genom framskapandet av 2,500 nya småbruk per år under
            en tid av fyra år. Med anledning av denna motion föreslog särskilda
            utskottet ett anslag av 700,000 kronor för bebyggandet av nya
            jordbruk å härför lämplig jord i sta- tens ägo. Riksdagen beslutade
            i enlighet med vad särskilda utskottet sålunda föreslagit. För
            detta belopp kan väl på sin höjd frambringas en 100 st. nya småbruk.
            Då det gäller arbetslöshetens bekämpande delvis genom återförande
            till jordbruket av härför lämpliga arbetslösa, spelar framskapandet
            av 100 st. småbruk bra liten roll. I årets statsverksproposition
            är föreslaget ett belopp av 8 miljoner kronor till arbetaresmåbruk.
            1933 års riksdag anslog medel för detta ändamål. Dessa småbruk
            voro ävsedda för skogs- och flottningsarbetare i Norrland och
            Dalar- na. Nu föreslår Kungl. Maj:t att arbetare i andra delar
            av landet även skall kunna få hjälp till förvärvande av dylika
            småbruk, som ej äro avsedda att lämna en familj hel försörjning,
            utan endast vara en replipunkt för arbetaren vid säsongarbetslöshet.
            Alltjämt fortfar en betydande arbetslöshet, och stora belopp äskas
            i årets statsverksproposition för arbetslöshetens bekämpande.
            Trots att någon ljus- ning kan skönjas i närings- och affärslivet,
            torde vi för en avsevärd tid fram- åt få lov att räkna med ett
            efter våra förhållanden stort antal arbetslösa. Ja, fråga torde
            vara om den svenska industrien och näringslivet skall kunna ut-
            vecklas så, att större delen av de nu arbetslösa kan beredas sysselsättning.
            Se vi på jordbruket så gå tendenserna där alltjämt i den riktningen
            att arbetskraften minskas. Utan nyskapandet av ett större antal
            nya bruknings- delar torde därför ej heller jordbruket kunna absorbera
            någon mera arbets- kraft. Läget blir för varje år som går allt
            allvarsammare. Kommuner- na ha hittills ansträngt sig till det
            yttersta för att bistå de arbetslösa på ett eller annat sätt.
            Detta har emellertid medfört, att den kommunala utdebi- teringen
            mångenstädes stigit till en sådan höjd att bristningsgränsen nåtts.
            Jord finnes här i landet ännu i stor utsträckning lämplig för
            styckning och bebyggande till nya jordbruk, varav mycken jord
            i statens hand. I den mån, som jord härutöver skulle behöva förvärvas
            för ett sådant ändamål, så torde tiden för inköp av jord nu vara
            synnerligen lämplig. Då vi nu gå att upprepa vår motion från förra
            året om en utredning an- gående nyskapandet av ett större antal
            nya jordbruk för arbetslösa arbetare,
          </p>
          <pb facs="riksdagen-motions-pdf/data/1934/mot_1934__ak__26/mot_1934__ak__26-002.pdf"/>
          <fw xml:id="i-PETMZtyQ3CL9KeHGgCW1Fh">
            6 Motioner i Andra kammaren, Nr 26.
          </fw>
          <p xml:id="i-2npKJnbKRpEqKmSrf5tE9T">
            så vilja vi utöka ramen för en sådan utredning att även omfatta
            en inventering över jord i statens ägo lämplig för styckning till
            nya jordbruk samt en un- dersökning av huru mycken mark staten
            äger, som genom utdikning kunde vinnas för nyodling och styckning
            och bebyggande. Utredningen bör ha till syfte att framlägga en
            plan för nyskapandet av 2,000 nya jordbruk om året under en femårsperiod.
            Som vi på goda grunder måste antaga att jord för det första årets
            nybyggnadsverksamhet, enligt vårt förslag, utan svårighet kan
            göras tillgänglig, skulle ett första förslag kunna föreläggas
            redan 1935 års riksdag. Emellertid anse vi, i likhet med Kungl.
            Maj:t, som i årets statsverkspro- position äskat 3,000,000 kronor
            för åtgärder för anskaffande av jord åt arbetslösa, att ett sådant
            återförande till jordbruket av arbetslösa lämpliga industriarbetare
            vara så angeläget och brådskande att redan innevarande riks- dag
            borde fatta beslut om ett anslag för detta ändamål för framskapandet
            av 300 st. nya småbruk om 10 å 20 tunnl. åkerjord. Härför torde
            jord finnas tillgänglig i statens ägo eller eventuellt för billigt
            pris kunna inkö- pas. Beräknar man byggnadskostnaderna i detta
            fall till 5 å 7 tusen kronor per småbruk samt att staten tillhandahåller
            jord skulle härför er- fordras ett belopp av 3 miljoner kronor.
            Vidare får man förutsätta att staten tillhandahåller lån åt dessa
            småbrukare för uppsättning, vilka lån böra beräknas till 2,500
            kronor per småbruk. Härtill skulle då åtgå ett be- lopp av 1,250,000
            kronor, vilka medel skulle lämnas ränte- och amorterings- fria
            de fyra första åren. I ett som allt skulle alltså behövas 4,250,000
            kronor för dessa första 500 st. nya småbruk. Genom en planmässig
            organisation av det hela, där staten trädde in för uppförandet
            av nödvändiga bostads- och ekonomihus, skulle uppförandet av byggnaderna
            icke behöva draga större kostnad än omkring 5 å 7 tusen kro- nor
            per småbruk. Byggnaderna skulle alltså för 2,000 småbruk gå till
            10 å 14 miljoner kronor. Vi tänka oss att staten från egna skogar
            tillhandahåller 1 största möjliga utsträckning nödigt timmer och
            sågade skogsprodukter för självkostnadspris. Naturligtvis kunna
            kostnaderna avsevärt nedbringas om en standardisering äger rum.
            Detta är en förutsättning för att det hela skall lyckas och de
            blivande jordbrukarna skola kunna existera och förränta sin skuld.
            För en tid av fem år skulle sålunda framskapas 10,000 nya småbruk
            och lika många arbetslösa beredas varaktig sysselsättning. Vid
            realiserandet av denna plan skulle en hel del arbetslösa beredas
            arbete, dels skogs- och såg- verksarbetare, dels ock byggnadsarbetare,
            snickare och murare. Vid överlåtandet av ett sådant småbruk till
            arbetslösa arbetare skulle priset ytterligare nedbringas därigenom
            att en del av kostnaderna för husens upp- byggande finge betraktas
            såsom utgifter för bekämpandet av arbetslösheten. Låt oss säga
            att 2 å 3 tusen kronor härigenom avskrevos från bruttokostna-
            den. Med nuvarande låga jordvärde torde obebyggd jord i statens
            hand ej kunna värderas högre än till 200 kronor per tunnl. Dessa
            småbruk om 10 å 20 tunnl.
          </p>
          <pb facs="riksdagen-motions-pdf/data/1934/mot_1934__ak__26/mot_1934__ak__26-003.pdf"/>
          <fw xml:id="i-R5JnZuUdP67jDNKK1hUmLf">
            Motioner i Andra kammaren, Nr 26. 7
          </fw>
          <p xml:id="i-3E1KSAzPfhK6yAZZDMYD3c">
            åkerjord med nödig utmark, där sådan kunde anskaffas, skulle
            sålunda komma att stå i ett pris av 8,000 å 12,000 kronor, varvid
            utmarken värderats till cirka 1,000 kronor. Efter en avskrivning
            av låt oss säga 2,000 å 3,000 kronor per småbruk skulle priset
            nedbringas till respektive 6 å 9 tusen kronor. Med nuvarande låga
            räntesatser kan ränta beräknas till högst 4 procent. Vid ett eventuellt
            köp av gården skulle småbrukaren kunna hålla de årliga utgifterna
            inom rimliga gränser. I första hand finge man väl tänka sig att
            dessa gårdar utarrenderades med rätt för arrendatorn till senare
            inköp. De som skulle övertaga dessa småbruk finge, som vi förut
            påpekat, hjälpas till en första uppsättning, som med nu- varande
            låga priser torde kunna beräknas till 2,500 kronor. Dessa uppsätt-
            ningslån finge under de 4 första åren lämnas amorterings- och
            räntefria. Här- för skulle alltså erfordras 5 miljoner kronor
            om året. När det sedan gällde att utse lämpliga sökande till dessa
            småbruk, finge naturligtvis sökandens arbets- betyg och föregående
            verksamhet läggas till grund för en prövning. Man kan också tänka
            sig, att man krävde rekommendation av kommunala myn- digheter,
            såsom kommunalnämnd och kommunalfullmäktige. Om sökanden kunde
            prestera insats av eget kapital, så borde även detta tagas i betraktande
            men ej vara utslagsgivande. Naturligtvis finge man tillse, att
            de förutvaran- de jordbruksarbetarna på de till styckning avsedda
            gårdarna ej bleve arbets- lösa, utan att de utav dessa som voro
            gifta och lämpliga att bliva egna jord- brukare, fingé tillfälle
            att övertaga gårdar. | Frågan om arbetslöshetens bekämpande är
            ett av vår tids största och svå- raste problem. Alla vägar, som
            kunna leda till att varaktigt minska de ar- betslösas skara, måste
            därför beaktas och energiskt beträdas. Någon annan utväg lärer
            väl ej för närvarande finnas än att försöka bereda arbete och
            utkomst åt landets invånare inom: Sveriges gränser, icke minst
            beroende där- på att utsikt till emigration för den närmaste framtiden
            ej förefinnes. Med stöd av det ovan anförda få vi vördsamt hemställa,
          </p>
          <p xml:id="i-A2hyukTpMwCjR5tok6qvMR">
            1:o) att riksdagen beslutar att i 1934—1935 års utgifts- stat
            anslå dels ett belopp av 3,000,000 kronor för nyskapan- det av
            småbruk för arbetslösa och härtill lämpliga personer, dels ock
            beslutar uppläggandet av en lånefond för uppsätt- ningslån till
            ett belopp av 1,250,000 kronor, samt 2:0) att riksdagen i skrivelse
            till Kungl. Maj:t anhåller om en skyndsam utredning angående verksamma
            åtgärder till arbetslöshetens bekämpande genom framskapandet av
            cirka 2,000 nya småbruk per år under en tid av fem år 1 enlighet
            med av oss skisserad plan och framläggandet för 1935 års riksdag
            av det resultat till vilket utredningen kommit.
          </p>
          <p xml:id="i-2SNYp6uqFajtViEu8AJfqb" type="date">
            Stockholm den 15 januari 1934.
          </p>
          <div xml:id="i-P8R8vLDQ9xdoDqhCgAXNV" type="signatureBlock">
            <list xml:id="i-7zgiw8fAwhqoJgUz9ntiwp">
              <item xml:id="i-5eCdcCRjUBBXUarwmCkx3y" who="unknown" type="signature">
                Gustaf Olsson Oscar Osberg
              </item>
            </list>
          </div>
          <p xml:id="i-EwbR1dheQpYb42UTfV24KW">
            i Ramsta.
          </p>
        </div>
      </div>
    </body>
  </text>
</TEI>
