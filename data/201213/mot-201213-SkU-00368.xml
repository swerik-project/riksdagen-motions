<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SkU-00368">
  <teiHeader>
    <fileDesc>
      <titleStmt>
        <title>Förändrade regler kring flyttskatt</title>
        <author corresp="i-NRWqqo7iPdzBV8QrJyKnQb i-GJLL78ePjJhSXVWBYyRW8t">av Margareta Cederfelt och Johan Forssell (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förändrade regler kring flyttskatt</title>
          <idno type="rdwebb">H002Sk368</idno>
          <rs type="number">Sk368</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H002Sk368/text</ref>
          <ref type="dokument_url_html">http://data.riksdagen.se/dokument/H002Sk368</ref>
          <ref type="dokumentstatus_url_xml">http://data.riksdagen.se/dokumentstatus/H002Sk368</ref>
          <ref type="doc">http://data.riksdagen.se/fil/1F5BD1EA-2A23-465E-982D-BF393FD9FB48</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GJLL78ePjJhSXVWBYyRW8t</idno>
            <name>Margareta Cederfelt</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AWVDH7C82rqqzyytEBfXY8" type="signed"/>
        <correspContext corresp="i-AWVDH7C82rqqzyytEBfXY8">
          <note type="signatory" corresp="i-NRWqqo7iPdzBV8QrJyKnQb"/>
          <note type="signatory" corresp="i-GJLL78ePjJhSXVWBYyRW8t"/>
        </correspContext>
        <correspAction xml:id="i-DVesKLraDJE1jBoPekaCPv" type="numbering">
          <date when="2012-10-05"/>
        </correspAction>
        <correspAction xml:id="i-PhGi4tFTaWQihMvkcB1AzP" type="submission">
          <date when="2012-10-04"/>
        </correspAction>
        <correspAction xml:id="i-ER7MoSeUMTu6fm2kmbHNk3" type="transfer">
          <date when="2012-10-01"/>
        </correspAction>
        <correspAction xml:id="i-Tp4Ftr3thSvYuVFAvbD7Lt" type="assigned"/>
        <correspContext corresp="i-Tp4Ftr3thSvYuVFAvbD7Lt">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6xGybwuz2yHvFm5gaajYpz" type="motHeader"/>
      <div xml:id="i-DHwHHFpKD7HBbRQuUBnGCC" type="motBody">
        <div xml:id="i-E9jhDMSrg169p92ybUjgpz" type="motProposal" subtype="förslag">
          <head xml:id="i-VhvxKeJmbTxFMfQPQopJgS">
            Förslag till riksdagsbeslut
          </head>
          <p xml:id="i-52PbzDy1Uoyenw8vs9x7ea">
            Riksdagen tillkännager för regeringen som sin mening vad som
            anförs i motionen om förändrade regler kring flyttskatt.
          </p>
        </div>
        <div xml:id="i-PJfyxhW1kqW8uxdZwi2T64" type="motContent">
          <head xml:id="i-5bXSQrEEwzGfgSuKqupPf4" type="h1">
            Motivering
          </head>
          <p xml:id="i-KyZbLQ3nZVqRpVZF6vn3zB">
            Bostadsmarknaden i de delar av Sverige där ett stort antal människor
            vill bo, framför allt i Stockholmsregionen och andra större tätorter,
            fungerar dåligt. Den är trögrörlig och det råder en omfattande
            bostadsbrist. Detta beror dels på rekordsnabb utveckling samtidigt
            som bostadsbyggandet släpar efter, dels på hårda regleringar av
            bostadsmarknaden. En betydelsefull faktor för rörligheten på bostadsmarknaden
            är att transaktionskostnaderna i samband med en flytt är låga.
            Flyttskatterna bidrar till att bromsa de viktiga flyttkedjorna,
            vilket leder till att rörligheten på bostadsmarknaden påverkas
            negativt.
          </p>
          <p xml:id="i-GN44Gw2ebQ2RVVHgaP4fBB">
            Då Stockholm och andra områden med stor befolkningstillväxt står
            inför flera stora utmaningar såsom en fortsatt inflyttning i kombination
            med en stor och växande bostadsbrist är det viktigt att se över
            problemet med flyttskatt. Allra helst är det viktigt att uppmärksamma
            denna problematik om områdena även i fortsättningen skall vara
            attraktiva och konkurrenskraftiga där företag vill etablera sig
            och dit människor kan och vill flytta.
          </p>
          <p xml:id="i-UCzFaEBH4SJC2tuSK2zyX2">
            Stockholms Handelskammare har beräknat hur stora kostnaderna
            för ett hushåll som flyttar inom det ägda beståndet blir, och
            hur stora merkostnader skattesystemet skapar. Resultatet visar
            att skattekostnaden för en flytt i Stockholms län i genomsnitt
            uppgår till mellan 450 000 och 750 000 kronor för dem som har
            bott i sin Sverigevilla i 20 respektive 40 år. Därtill kan läggas
            mäklararvodet som ökar flyttkostnaden ytterligare, till mellan
            600 000 och 900 000 kronor. Detta är betydligt högre kostnader
            än vad som gäller i andra delar av Sverige.
          </p>
          <p xml:id="i-QtNcxYgVAqagUSoouF5DyK">
            Sedan mitten av 1990-talet har bostadspriserna stigit kraftigt
            i storstadsregionerna. Hushållens låneskulder har ökat i takt
            med de stigande priserna. Höga huspriser driver upp belåningen.
            Medelpriset för ett småhus i Stockholms län uppgick 2009 till
            3 518 000 kronor jämfört med 1 599 000 kronor i övriga riket.
            1 Motsvarande för länets bostadsrätter är ett medelpris på 1 997
            000 kronor respektive 730 000 kronor i övriga riket. 2
          </p>
          <p xml:id="i-Vep2nv47wpwffkPvfoYtpw">
            Sedan början av 1980-talet har hushållens belåningsgrad, det
            vill säga bostadsskulderna i relation till bostadsförmögenheten,
            ökat allt snabbare. 3 Vid utgången av 2009 uppgick belåningsgraden
            för bostäder till 36 procent. En fjärdedel av bostadsägarna är
            helt utan skulder, vilket gör att den genomsnittliga belåningsgraden
            för de övriga uppgår till 58 procent. För yngre hushåll är belåningsgraden
            i genomsnitt 75 procent. 13 procent av småhusen och 22 procent
            av bostadsrätterna är belånade till över 80 procent av bostadens
            värde. Fyra procent av Sveriges småhusägare och åtta procent av
            bostadsrättsinnehavarna har till och med en skuldsättningsgrad
            överstigande 90 procent.
          </p>
          <p xml:id="i-NgPT7iPRvNzuizACjFYgbK">
            Hushåll med hög belåning riskerar inte endast att drabbas hårt
            av fallande priser på bostadsmarknaden, stigande kostnader för
            boräntor och ökad arbetslöshet. Det gör dem också mer utsatta
            för höga flyttkostnader.
          </p>
          <p xml:id="i-TCEXrJAkrtRX7LqUgPsd2u">
            De höga transaktionskostnaderna i samband med flytt kan bli kännbara.
            Det gäller särskilt för hushåll som vill flytta till ett billigare
            boende och sänka sina löpande utgifter. För att bostadsmarknaden
            inte ska drabbas av inlåsning och utestängning är det viktigt
            att bostadsbyten kan ske till låga transaktionskostnader och att
            det finns alternativ att välja mellan för hushåll som vill byta
            bostad. Transaktionskostnaderna minskar rörligheten på bostadsmarknaden.
            Det gäller framför allt skatter riktade mot säljaren av en bostad.
            4 Många äldre hushåll boende i stora och lågt belånade bostadsrätter
            eller småhus upplever ofta, när de funderar på att flytta, att
            samtliga alternativ till det aktuella boendet ter sig dyrare.
            Vid flytt från eget ägt boende till hyresrätt utlöses all eventuell
            realisationsvinst utan möjligheter till uppskov. Kapitalvinstbeskattningen
            påverkar och låser framför allt in de hushåll som önskar köpa
            ett nytt och billigare boende. Det betyder att rörligheten från
            villor och stora bostadsrätter riskerar att bli liten. I rapporten
            Bostäder på marknadens villkor (Lind och Lundström 2007) konstateras
            att det är viktigt att äldre hushåll finner bostadsalternativ
            som motiverar till utträde från ägarmarknaden, annars stannar
            de längre i sin ägda bostad.
          </p>
          <p xml:id="i-4gABSG5DJ6bo56hiQ5Zujr">
            Den höjda kapitalvinstskatten i kombination med det begränsade
            och räntebelagda uppskovsbeloppet kan också leda till lägre konsumtion
            av bostäder och inlåsningseffekter på bostadsmarknaden. Det kan
            i sin tur ge negativa effekter för rörligheten på arbetsmarknaden,
            vilket riskerar att leda till en sämre ekonomisk utveckling och
            högre arbetslöshet. 5
          </p>
          <p xml:id="i-9xZAqb9KBgKjk4ywY1tDre">
            Den svenska beskattningen av bostäder består av flera olika komponenter.
            De två skatter som träder in vid förvärv eller försäljning av
            bostad är realisationsvinstbeskattning och stämpelskatt i form
            av lagfart och pantbrev. Men även ränta på ett eventuellt uppskov
            kan räknas hit. Dessa skatter samt ränta bidrar till olika typer
            av inlåsningseffekter.
          </p>
          <p xml:id="i-YTnUmX8tasjpMbBJWhFGHx">
            Vad som kan konstateras är att de höga flyttskatterna får stor
            betydelse för många hushålls flyttbeslut. Skatterna bidrar till
            att bromsa de viktiga flyttkedjorna, därmed påverkas rörligheten
            på bostadsmarknaden negativt. De ekonomiska konsekvenserna av
            en flytt är betydande. En god tillgång på bostäder är en grundläggande
            förutsättning för en positiv samhällsutveckling. Arbetet med att
            minska boendekostnaderna och att öka rörligheten på bostadsmarknaden
            är en angelägen uppgift. Det är därför viktigt att se över reglerna
            för kapitalvinstbeskattningen vid försäljning av bostaden.
          </p>
        </div>
        <div xml:id="i-3c9xgLmvnqct1H4P1ZRjqL" type="signatureBlock">
          <list xml:id="i-EjyPneS3duVXddq8QWw3hK">
            <item xml:id="i-ThWfwUApBL3RHfazaQqBd9" who="i-GJLL78ePjJhSXVWBYyRW8t" type="signature">
              Margareta Cederfelt (M)
            </item>
            <item xml:id="i-9ZDqFPqC2bx1RmknwWfxcw" who="unknown" type="signature">
              Johan Forssell (M)
            </item>
          </list>
        </div>
      </div>
    </body>
  </text>
</TEI>
