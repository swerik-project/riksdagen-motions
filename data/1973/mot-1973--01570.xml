<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--01570">
  <teiHeader>
    <fileDesc>
      <titleStmt>
        <title>angående konsekvenserna av olika tätortsbildningar.</title>
        <author>av herr Nilsson i Tvärålund m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående konsekvenserna av olika tätortsbildningar.</title>
          <idno type="rdwebb">FW021570</idno>
          <rs type="number">1570</rs>
          <ref type="dokument_url_text">http://data.riksdagen.se/dokument/FW021570/text</ref>
          <ref type="dokument_url_html">http://data.riksdagen.se/dokument/FW021570</ref>
          <ref type="dokumentstatus_url_xml">http://data.riksdagen.se/dokumentstatus/FW021570</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5kU1NDcAEm4A68amDSrbNF</idno>
            <name>JAN-IVAN NILSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-4L3RupkmJsW37eGn5fppsN</idno>
            <name>TORSTEN STRIDSMAN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-XrDegv7uQGz4MSbepK4txd</idno>
            <name>KARIN SÖDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-DA5x4pwHttfr6RN2eeF8q3</idno>
            <name>ALLAN GUSTAFSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-FcSHwyiPoR4KQVGMkW2y5K</idno>
            <name>ANNA-LISA NILSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3c88Dw5qYSeHBsmZYh7S7K" type="signed"/>
        <correspContext corresp="i-3c88Dw5qYSeHBsmZYh7S7K">
          <note type="signatory" corresp="i-5kU1NDcAEm4A68amDSrbNF"/>
          <note type="signatory" corresp="i-4L3RupkmJsW37eGn5fppsN"/>
          <note type="signatory" corresp="i-XrDegv7uQGz4MSbepK4txd"/>
          <note type="signatory" corresp="i-DA5x4pwHttfr6RN2eeF8q3"/>
          <note type="signatory" corresp="i-FcSHwyiPoR4KQVGMkW2y5K"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__1570/mot_1973__1570-001.pdf"/>
      <fw xml:id="i-7aXqUMoFkvHUWh6dCMjQhz">
        Mot. 1973: 1570 8
      </fw>
      <div xml:id="i-697LGaxC8RvwgHQuw3WtTg" type="motHeader">
        <div xml:id="i-UuDYEz7ArXdBVQyHwqecBD" type="motTitle"/>
        <div xml:id="i-Qwc44fdet12t51TehUfvHy" type="motSubmissionInfo"/>
      </div>
      <div xml:id="i-Nbd46e9YVHvU8ATbgrjU3D" type="motBody">
        <div xml:id="i-AE3ddHnavpXDuDABVdFWP2">
          <p xml:id="i-Qor3QfCkgLKmxSnzBdb8f3">
            Nr 1570
          </p>
          <p xml:id="i-DsUneT4J9wfUJ9neXztqu1">
            av herr Nilsson i Tvärålund m. fl. angående konsekvenserna av
            olika tätortsbildningar.
          </p>
          <p xml:id="i-A2GsDrqo89qJNhUrUsBWPw">
            Från centerns sida har vi mycket energiskt arbetat för att skapa
            en utveckling i våra större tätorter som är förenlig med människans
            högt ställda miljökrav. Vi har framhållit att en sådan utveckling
            endast är möjlig om befolkningstillväxten i storstadsregionerna
            begränsas. Varje industrialiserat samhälle präglas i dag av koncentration
            i be- byggelse och näringsliv. I vårt land har koncentrationsprocessen
            varit särskilt påtaglig under 1950- och framför allt 1960-talen.
            De tre stor- stadsregionerna Stockholm, Göteborg och Malmö har
            under dessa de- cennier väsentligt ökat sin andel av landets befolkning,
            medan andra delar av landet fått vidkännas en befolkningsminskning.
            Människor- nas möjligheter att fritt välja boendemiljö har genom
            denna utveck- ling reducerats. Under bostadsbristens mest akuta
            år var det naturligt att bostads- byggandet inriktades på att
            snabbt producera ett stort antal lägenheter där bristen var störst.
            Miljöfrågorna fick komma i andra hand. Denna inriktning av bostadsbyggandet
            var en konsekvens av centraliserings- politiken. Det är naturligtvis
            enklare att i dag kritisera den forcerade utbygg- nadstakten av
            våra större städer och konstatera att med en annan po- litik skulle
            situationen varit väsentligt bättre än att i efterhand korri-
            gera de brister som uppstått. De bostadsområden som byggts under
            senare decennier kommer att utnyttjas under lång tid framöver.
            Det är emellertid angeläget att dra lärdom av de gjorda misstagen
            i den fortsatta samhällsplaneringen. Bostadsområden som redan
            byggts måste i största möjliga utsträckning utvecklas för att
            bereda människorna en god miljö. Bebyggelsekoncentration innebär
            givetvis vissa fördelar, t. ex. ökade valmöjligheter i fråga om
            service, sysselsättning och arbetsplats. Dessa fördelar uppnås
            emellertid redan vid en tämligen låg koncentrations- grad, varefter
            fördelarna med ökad koncentrationsgrad snart äts upp av tilltagande
            nackdelar, bl. a. på grund av köproblem. De valmöjligheter som
            erbjuds vid hög koncentrationsgrad kan i praktiken mest utnyttjas
            av dem som har goda inkomster. De som har låga inkomster har små
            möjligheter att utnyttja det stora utbudet på kommersiell och
            samhällelig service. De hänvisas i stor utsträckning
          </p>
          <pb facs="riksdagen-motions-pdf/data/1973/mot_1973__1570/mot_1973__1570-002.pdf"/>
          <fw xml:id="i-Md6q5GPA6RnoNGLMTa4ckG">
            Mot. 1973: 1570 9
          </fw>
          <p xml:id="i-TgXi21x8JwR42c3Adyu55d">
            till dåliga boendemiljöer samt långa och obekväma resor, och
            de har små möjligheter att utnyttja rekreationsmöjligheter i form
            av kultu- rella aktiviteter och fritidsområden. Storstäderna utgör
            hembygd för många människor med de känslo- mässiga bindningar
            som detta medför. Stora områden fyller givetvis de krav som kan
            ställas på en god miljö och som ger människorna en möjlighet att
            finna identifikation i hemtrakten. I sådana områden finns ett
            socialt sammanhang och en fungerande närmiljö som skapar ge- menskap.
            Det framstår som angeläget att sådana områden vårdas och bevaras.
            De positiva erfarenheter som kan dras av goda stadsmiljöer är
            det angeläget att utnyttja i samhällsplaneringen. Samhällsutvecklingen
            har i stor utsträckning präglats av de krav en maixmal produktion
            har ställt. Koncentrationen har för detta ända- mål ansetts ha
            fördelar. De statliga insatserna under 1960-talet var i hög grad
            inriktade på att främja koncentrationsutvecklingen. Hänsyn togs
            inte till de sociala och miljömässiga konsekvenserna, och de därmed
            sammanhängande ökade kostnaderna. Det finns tecken som tyder på
            att koncentrationen i bebyggelsen har drivits så långt att den
            inte ens är företagsekonomiskt lönsam. Det centrala målet för
            samhällsplaneringen måste vara att forma ett samhälle för människorna.
            Mot den bakgrunden blir det angeläget att förbättrade kunskaper
            om olika boendeformers inverkan på männi- skornas sociala och
            miljömässiga situation ligger till grund för sam- hällsplaneringen.
            Speciellt viktigt är detta för att kunna bereda män- niskorna
            i storstäderna en god livsmiljö. Mest påtaglig i storstadsområdena
            är den yttre miljöpåfrestningen. Förslitningen av naturen är stor.
            Bullerproblemen är främst ett stor- stadsproblem. Svavel, sot
            och koloxid förekommer väsentligt mer i storstadskoncentrationerna
            än på andra platser. Bo-, arbets- och trafikmiljöer, som är underdimensionerade
            och bris- ter i anpassning till människans biologiska och psykiska
            betingelser, är stressframkallande. Det är ett orimligt förhållande
            att ett land som vårt med stor yta i förhållande till folkmängd
            skall koncentrera be- byggelsen så att människorna inte får en
            bra livsmiljö. Påfrestningarna på individen är stora i de större
            befolkningskoncen- trationerna. Bostadsområdena ligger ofta långt
            ifrån arbetsplatserna. En stor del av fritiden går därför åt för
            resor till och från arbetet, vil- ket frestar på individerna.
            De större påfrestningarna på individerna ger som resultat att
            män- niskor med problem lätt stöts ut. De som inte får eller kan
            finna plats i samhällsgemenskapen samlas i särskilda områden vilka
            utvecklas till slumområden. Statistiken visar att antalet frånvarodagar
            är väsentligt mycket större i koncentrationsområden liksom att
            t. ex. antalet poliser per invånare är mycket större där än annorstädes.
          </p>
          <pb facs="riksdagen-motions-pdf/data/1973/mot_1973__1570/mot_1973__1570-003.pdf"/>
          <p xml:id="i-AoC4VhBeobquN3jxVnSC3j">
            .
          </p>
          <fw xml:id="i-32TeEYBPVugCwmmLdFKE1Q">
            Mot. 1973: 1570 10
          </fw>
          <p xml:id="i-Jckr3ZyBiMP1TZHBJACm7k">
            Omfattande investeringar har gjorts för att kompensera brister
            i miljön. Det är naturligtvis en riktig politik. Men viktigast
            är att sam- hällsplaneringen primärt inriktas på att anpassa samhällets
            struktur till människornas levnadsbetingelser. Social- och miljövårdsplanering
            måste alltså byggas in som huvudmoment i samhällsplaneringen.
            På sikt mås- te ett förhindrande av överkoncentrationen innebära
            ett bättre hus- hållande med våra totala resurser och ge individen
            större möjligheter att välja boendemiljö. Servicekommittén har
            i sitt arbete behandlat vissa ämnesområden i anslutning till dessa
            problem. Man har bl.a. gjort ett försök att be- skriva de komponenter
            som bör ingå i boendeservicen. Vi finner det vara synnerligen
            viktigt att en kartläggning av människornas service- och miljöbehov
            kommer till stånd och att planeringen av bostadsbyg- gandet sker
            utifrån dessa utgångspunkter. Därvidlag är det viktigt att faktorer
            som närhet till oförstörd natur och möjlighet till naturlig kon-
            takt med andra människor särskilt beaktas. Inte minst viktigt
            är detta för barn och ungdom. Under de senaste åren har debatten
            intensifierats i storstadsområde- nas miljö- och planeringsfrågor.
            Detta är ett uttryck för att männi- skorna inte är till freds
            med utvecklingen i storstadsområdena. Byalag och miljögrupper
            har med allt större engagemang rest krav på en för- bättrad miljöutformning.
            Den tätortsbildning som förekommit och förekommer är en funk-
            tion av marknadskrafterna. Koncentrerade tätortsbildningar är
            inte ett uttryck för de enskilda människornas önskemål. De politiska
            be- slutsinstanserna har hittills saknat underlag för ställningstagande
            till olika typer och koncentrationsgrad av tätortsbildningar.
            Det är först sedan de negativa faktorerna av koncentrationen blivit
            så uppenbara att ingen kan förbigå dem som vissa initiativ tagits.
            Det är mot den bakgrunden som t. ex. 1969 års riksdagsbeslut om
            angelägenheten av att dämpa storstadstillväxten skall ses. Många
            mindre orter har — beroende på den förda politiken som inneburit
            inte bara ett accepterande av marknadskrafternas styrning utan
            också ett stimulerande av desamma — haft stora problem att klara
            service och sysselsättning åt de människor som bor där. Speciellt
            bekymmersamt har det varit för de orter som ligger utanför det
            om- råde som kan betraktas som pendelavstånd till större centra.
            På samma sätt som de sociala miljömässiga och samhällsekonomiska
            konsekvenserna av stora tätortsbildningar i stort sett är outforskade
            så är konsekvenserna av de små också föga klarlagda. Kunskaperna
            är alltför begränsade om vilken tätortsstruktur som är bäst avpassad
            efter de krav människor ställer beträffande social och ekonomisk
            trygghet och en i alla avseenden god livsmiljö.
          </p>
          <p xml:id="i-WkAZsU5ACCp22KbvDzN43A">
            Ett speciellt problem i detta sammanhang är de sociala och ekono-
          </p>
          <pb facs="riksdagen-motions-pdf/data/1973/mot_1973__1570/mot_1973__1570-004.pdf"/>
          <fw xml:id="i-C12nUEgLwthCLRAG2NkGkv">
            Mot. 1973: 1570 11
          </fw>
          <p xml:id="i-BDddZArPN1X7zXURr2e3bn">
            miska konsekvenser av snabba förändringar, vid t. ex. en företagsned-
            läggelse eller en kraftig industriexpansion inom en ort. Vissa
            forsk- ningsinsatser görs för att undersöka de samhällsekonomiska
            konsekven- serna av detta. Sådana kalkyler bör i ökad utsträckning
            ligga till grund för det politiska handlandet i stället för det
            företagsekonomiska tän- kande som många gånger innebär orters
            successiva utarmning. Dessa försök med samhällsekonomisk kalkylering
            finner vi vara intressanta och värda att bli föremål för en intensifierad
            forskning. Det beslut riksdagen fattade hösten 1972 om ortsklassificering
            med benämningarna storstäder, primära centra, regionala centra
            och kom- muncentra finner vi vara synnerligen olyckligt, då dessa
            begrepp blivit uttryck för en vilja från samhällets sida att göra
            insatser för en ut- veckling mot koncentrationen. Enligt vårt
            förmenande måste de sam- hälleliga insatserna på t. ex. regionalpolitikens
            område avgöras utifrån en sammanvägning av sociala, miljömässiga
            och samhällsekonomiska aspekter. Några tillförlitliga metoder
            för en sådan sammanvägning finns inte i dag lika litet som någon
            mer intensiv forskning om olika tätortsbildningars kvaliteter
            i olika avseenden existerar. Forsknings- insatserna på dessa samhällsvetenskapliga
            områden måste intensifieras. Under hänvisning till ovanstående
            hemställes att riksdagen hos Kungl. Maj:t anhåller om en intensifierad
            forskning om olika tätortsbildningars sociala, miljömässiga och
            samhällsekonomiska kvaliteter i olika avseenden.
          </p>
          <p xml:id="i-QUhy2LJZniEtTuLUoaBPrm" type="date">
            Stockholm den 26 januari 1973
          </p>
          <p xml:id="i-5rXwJ3F3pKryb1DShFhf9p">
            JAN-IVAN NILSSON (c)
          </p>
          <p xml:id="i-YaRaFTiGMv8vZJMEpGth42">
            i Tvärålund TORSTEN STRIDSMAN (c) KARIN SÖDER (c) ALLAN GUSTAFSSON
            (c) ANNA-LISA NILSSON (c)
          </p>
          <p xml:id="i-Re2J7Cbz3za9S2kZcTHyr1">
            i Säffle i Kristianstad
          </p>
        </div>
      </div>
    </body>
  </text>
</TEI>
