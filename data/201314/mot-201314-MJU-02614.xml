<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-MJU-02614">
  <teiHeader>
    <fileDesc>
      <titleStmt>
        <title>Miljöbalken och innemiljöfrågan</title>
        <author corresp="i-VRHymVx7EsX48sg7b5qmpS i-Vx7eV6CLwK4q8nMYx4Sry4">av Jan Lindholm och Agneta Börjesson (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Miljöbalken och innemiljöfrågan</title>
          <idno type="rdwebb">H102XMP2614</idno>
          <rs type="number">MP2614</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H102XMP2614/text</ref>
          <ref type="dokument_url_html">http://data.riksdagen.se/dokument/H102XMP2614</ref>
          <ref type="dokumentstatus_url_xml">http://data.riksdagen.se/dokumentstatus/H102XMP2614</ref>
          <ref type="doc">http://data.riksdagen.se/fil/992C5C27-BF7F-49DE-9541-7F9FEC9E7B36</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Vx7eV6CLwK4q8nMYx4Sry4</idno>
            <name>Agneta Börjesson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FGwSvsZnaAYDajDPRNZPQv" type="signed"/>
        <correspContext corresp="i-FGwSvsZnaAYDajDPRNZPQv">
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-Vx7eV6CLwK4q8nMYx4Sry4"/>
        </correspContext>
        <correspAction xml:id="i-7dfxyUSqrvAUAFSneR8ERo" type="numbering">
          <date when="2013-10-01"/>
        </correspAction>
        <correspAction xml:id="i-Tm51o4kJZGFQYnp8eyWjE3" type="submission">
          <date when="2013-09-30"/>
        </correspAction>
        <correspAction xml:id="i-95Wi9FRFxV6vUmoJv9CEFv" type="transfer">
          <date when="2013-09-25"/>
        </correspAction>
        <correspAction xml:id="i-2thYZrscLVNKpa7wEeQwNx" type="assigned"/>
        <correspContext corresp="i-2thYZrscLVNKpa7wEeQwNx">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3CKuKKdjzmgXJQYmSfyRAq" type="motHeader"/>
      <div xml:id="i-WRZVKJPzZffi4f8f1Cgikz" type="motBody">
        <div xml:id="i-M2fYmMErwNF5GCaN6sFvGF" type="motProposal" subtype="förslag">
          <head xml:id="i-XFu9gsPx1mB4ZJAXR1PYUA">
            Förslag till riksdagsbeslut
          </head>
          <list xml:id="i-UacSDcNHntKX6sxrr2QHuH" style="ol">
            <item xml:id="i-58GChdiM8BFE5yVcTnXtym">
              Riksdagen tillkännager för regeringen som sin mening vad som
              anförs i motionen om att utreda hur ändringar i miljöbalken kan
              ge ett starkare stöd till dem som drabbas av innemiljöproblem.
            </item>
            <item xml:id="i-B5xW4cBM8sqU7p892GQNYQ">
              Riksdagen tillkännager för regeringen som sin mening vad som
              anförs i motionen om en översyn av rättstryggheten vid tillämpning
              av miljöbalken när det gäller människor som drabbats av innemiljöproblem
              och som försöker driva rättsfall.
            </item>
          </list>
        </div>
        <div xml:id="i-UFGCAExXpJKvinz8fCXKUT" type="motContent">
          <head xml:id="i-5r1DfEr4mYMyEj7W9eKYab" type="h1">
            Tidigare behandling
          </head>
          <p xml:id="i-L5NswfxNA4dWtw89tnRYwu">
            Förslag mycket snarlika de som framställs i denna motion har
            tidigare avslagits av riksdagen. Den juridiska diskussionen kring
            problematiken har det senaste året intensifierats såväl i Sverige
            som på EU-nivå. Samtidigt har det hänt en hel del på forskningssidan
            vad gäller hur man ser på orsak och verkan. Riksdagen bör därför
            fördjupa sig ytterligare i frågan och motionen kan förhoppningsvis
            bidra till detta.
          </p>
          <head xml:id="i-9GtJLdyrzc5hUaeP8J3Wgp" type="h1">
            Bakgrund
          </head>
          <p xml:id="i-Qd9TheUPSUXeQtarqbHko9">
            Erfarenhet från bland annat Astma- och Allergiförbundet visar
            att de som drabbas av innemiljöproblem (bland annat fukt, mögel
            och kemiska emissioner) i befintliga flerbostadshus, främst hyresrätter
            ofta har svårt att få hjälp i tid. De hinner då bli besvärande
            sjuka, och ju längre de bor kvar i bostaden desto allvarligare
            drabbas hälsan. Möjligheten att byta bostad är ofta liten, vilket
            gör att många känner sig tvingade att bo kvar även när fastighetsägaren
            inte tar problemen på allvar. En bidragande orsak till fastighetsägarnas
            ointresse kan vara att miljökontoren inte ställer tillräckliga
            krav. Miljökontoren litar oftast på att egenkontrollen fungerar
            och att de undersökningar som fastighetsägaren gör är korrekta,
            men dessa undersökningar är inte opartiska.
          </p>
          <p xml:id="i-4GJ3FWovxLQgWv1KneCt6L">
            Tillsynsmyndigheten gör sällan egna undersökningar eller kontroller
            av att åtgärder utförts korrekt. Det kan också vara svårt för
            miljökontor att ställa krav på kommunala bostadsbolag som medför
            kostnader (jävförhållanden). Dessutom saknas ofta rätt och tillräcklig
            kompetens om innemiljöproblem och hur de ska bedömas hos tillsynsmyndigheten.
          </p>
          <p xml:id="i-VoEUnoJc1Jpfy1ucXJG186">
            Det tar också tyvärr alldeles för lång tid att driva rättsfall
            om inomhusmiljö och kompetensen hos rättsinstanser om inomhusmiljö
            bedöms vara låg. De drabbade tvingas själva driva såväl det juridiska
            förarbetet till processen som själva den rättsliga processen,
            vilket kan försätta dem i en svår ekonomisk situation. Tidsutdräkten
            liksom både den ekonomiska och den arbetsmässiga ansträngningen
            förvärrar ofta även hälsoläget för de drabbade.
          </p>
          <p xml:id="i-9kMYHZSEs2M5R3P2Ee9EmF">
            Rättshjälpssystemet fungerar enligt de drabbade dåligt då försäkringar
            bara täcker en liten del av timpriset för ett juridiskt ombud
            och enbart en bråkdel av rättegångskostnaderna. Vid förlust måste
            den drabbade själv dessutom stå för motpartens kostnader, vilket
            kan röra sig om miljonbelopp till skillnad från fastighetsägare
            som har helt andra ekonomiska resurser. Personlig konkurs med
            livslånga ekonomiska problem kan då drabba den redan sjuka hyresgästen.
            Den som drabbats av innemiljöproblem och tvingas lämna en lägenhet
            får ofta en ersättningslägenhet som inte motsvarar den personen
            lämnat (om personen över huvud taget får någon ersättningslägenhet).
          </p>
          <p xml:id="i-Tc42d7Qx7CzLVphiPEH6Yk">
            Det är svårt för drabbade att bevisa att problemen för hälsan
            har bostaden som orsak. Miljökontoren har ofta låg kompetens på
            detta område, vilket gör att deras utlåtanden får litet eller
            obetydligt värde vid en rättegång.
          </p>
          <p xml:id="i-YamwbcPjCpHe84ePqLKW3c">
            Enligt de drabbade är det även svårt att hitta kompetenta jurister
            som kan frågorna, och när någon framgångsrikt företräder de drabbade
            köps de upp av de stora fastighetsbolagen och blir därmed jäviga
            liksom hela deras byrå. Detta skapar brist på kompetenta jurister
            för de drabbade.
          </p>
          <p xml:id="i-7GYSSSUs6AbMimMuWV64Nj">
            Det är även svårt för drabbade att få underlag från miljömedicinsk
            klinik eftersom de inte skriver underlag till patienter som driver
            rättsprocesser. Här är möjligen en förändring på gång genom det
            nya forskarnätverket KOMIN som riksdagen borde bjuda in för ett
            kunskapsseminarium.
          </p>
          <p xml:id="i-BDzxWzjnzURcMF6nbSzb2d">
            Fastighetsägarna har oftast själva mycket bristande kunskap om
            sanering när det gäller fukt- och mögel (både av lägenhet och
            av bohag). Det förekommer att de som drabbats av fukt- och mögelproblem
            måste lämna allt bohag.
          </p>
          <p xml:id="i-Vy3nFnBc4FkisjaAB16Rk4">
            Ett annat mycket vanligt problem är olägenheter på grund av passiv
            rökning i flerfamiljshus. De som drabbas av passiv rökning från
            grannar i flerbostadshus, bl. a. läckage via otätheter och ventilation
            eller rökning på balkonger, har svårt att få hjälp av tillsynsmyndigheter
            eftersom det idag inte finns rättsfall och vägledning som ger
            stöd för att ställa krav på rökare. Personer med allergi och annan
            överkänslighet blir sjuka av tobaksröken som då verkligen blir
            en olägenhet för deras hälsa. De kan dock inte vara säkra på att
            få en rökfri miljö även om de flyttar eftersom det kan finnas
            rökande grannar på det nya stället. Antalet fastighetsägare i
            landet som på frivillig väg infört rökfria flerbostadshus är få.
          </p>
          <head xml:id="i-LNwiB5tfFGR3sS2ywYMwMd" type="h1">
            Förslag till åtgärder
          </head>
          <p xml:id="i-HGXeaqTfktfTw8GgkaPk9e">
            Det regeringsuppdrag som Statens folkhälsoinstitut fått, att
            utreda behovet av fler rökfria miljöer och problem med passiv
            rökning, omfattar endast tobakslagen. Behovet att utreda problemet
            med passiv rökning från grannar i bostäder som inte omfattas av
            tobakslagen är stort.
          </p>
          <p xml:id="i-LFAzfwjHFqUf2QyU3HBSKt">
            Sammantaget finns ett stort behov av en översyn av miljöbalken
            när det gäller ohälsosam innemiljön och passiv rökning från grannar
            i bostäder. Balken har funnits sedan 1999, men det finns fortfarande
            få rättsfall och riktlinjer från myndigheter som ger vägledning
            för tillsynsmyndigheter på området. En översyn av miljöbalken
            bör ingå som en del i en större allergiutredning (liknande Allergiutredningen
            SOU 1989:76).
          </p>
          <p xml:id="i-Rv9JcLurbzib6m5jN4VB75">
            Mot bakgrund av det ovan anförda bör regeringen snarast ta nödvändiga
            initiativ för att stärka den rättsliga ställningen för dem som
            drabbas av de olika innemiljöproblem motionen lyfter fram. En
            sådan översyn bör omfatta såväl miljöbalkens regler på området
            som en översyn av rättssystemet vid tillämpningen (kompetens,
            handläggningstider m.m.) för dem som försöker driva rättsfall.
          </p>
        </div>
        <div xml:id="i-YUvqZHSfHFWro3sR9BkrPW" type="signatureBlock">
          <list xml:id="i-AEZpVYDgyFuVPscAJMV7TU">
            <item xml:id="i-Jti3crgEygcYJGSzgmZrW4" who="i-VRHymVx7EsX48sg7b5qmpS" type="signature">
              Jan Lindholm (MP)
            </item>
            <item xml:id="i-SrGMBZTsUzYENa9BGfxPps" who="i-Vx7eV6CLwK4q8nMYx4Sry4" type="signature">
              Agneta Börjesson (MP)
            </item>
          </list>
        </div>
      </div>
    </body>
  </text>
</TEI>
