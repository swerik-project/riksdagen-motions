<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-KU-01664">
  <teiHeader>
    <fileDesc>
      <titleStmt>
        <title>Tystnadsplikten för tolkar</title>
        <author corresp="i-4ednwgW1p5nCGVvkb7M7eo">av Lars-Axel Nordell (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:1664 av Lars-Axel Nordell (KD)</title>
          <idno type="rdwebb">H4021664</idno>
          <rs type="number">1664</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H4021664/text</ref>
          <ref type="dokument_url_html">http://data.riksdagen.se/dokument/H4021664</ref>
          <ref type="dokumentstatus_url_xml">http://data.riksdagen.se/dokumentstatus/H4021664</ref>
          <ref type="docx">http://data.riksdagen.se/fil/404BBCA2-EE37-448A-97B0-8E9F9271C306</ref>
          <ref type="pdf">http://data.riksdagen.se/fil/DB34B055-C437-44F0-BB0C-ED9A990EF88F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-FtSiWWPAHte2twyLTibijV" type="signed"/>
        <correspContext corresp="i-FtSiWWPAHte2twyLTibijV">
          <note type="signatory" corresp="i-4ednwgW1p5nCGVvkb7M7eo"/>
        </correspContext>
        <correspAction xml:id="i-YHftpZd77oYHQexfejNZWZ" type="submitted">
          <date when="2016-10-04"/>
          <time when="15:51:44"/>
        </correspAction>
        <correspAction xml:id="i-7C6ZXEWict81j5A4dWN5P1" type="reviewed">
          <date when="2016-10-04"/>
          <time when="18:31:11"/>
        </correspAction>
        <correspAction xml:id="i-TnkuWwvRyFQwEnEy6xT7Hj" type="referred">
          <date when="2016-10-14"/>
        </correspAction>
        <correspAction xml:id="i-HnAQsKtV4AkakMqcnY8RrM" type="assigned">
          <date when="2017-05-23"/>
          <time when="10:04:28"/>
        </correspAction>
        <correspContext corresp="i-HnAQsKtV4AkakMqcnY8RrM">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-ApbcqS1CqbDVxy2vPbqdg6" type="behandlas_i"/>
        <correspContext corresp="i-ApbcqS1CqbDVxy2vPbqdg6">
          <ref type="uppgift">2016/17:KU15</ref>
          <ref type="ref_dok_id">H401KU15</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KU15</ref>
          <ref type="ref_dok_titel">Offentlighet, sekretess och integritet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SNYrJtxGnCy8h7JRMyGQX3" type="motHeader">
        <div xml:id="i-AinJV9AUjLNMTKAe6QJDGM" type="motTitle">
          Motion till riksdagen 2016/17:1664 av Lars-Axel Nordell (KD)
          Tystnadsplikten för tolkar
        </div>
      </div>
      <div xml:id="i-3tkGsgtKqeDBbCALyzHFX2" type="motBody">
        <div xml:id="i-DLhddz9TuzjZHSzCfeE8cT" type="motProposal" subtype="förslag">
          <head xml:id="i-QAf9zD79uN4LSexWvN4zr9">
            Förslag till riksdagsbeslut
          </head>
          <list xml:id="i-CdqKTuMCTf8hBqFbH7W3w6">
            <item xml:id="i-G3Sf2x5KyT4CCPR6EJBsfY" sortKey="Yrkande 1">
              Riksdagen ställer sig bakom det som anförs i motionen om att
              överväga en enhetlig lagstiftning som reglerar tolkars rättsliga
              grund ur sekretessynpunkt även när de anlitas av andra än myndigheter,
              och detta tillkännager riksdagen för regeringen.
            </item>
          </list>
        </div>
        <div xml:id="i-HaEUKAdQiwES6LuZyrxpJd" type="motContent">
          <head xml:id="i-NZr71Z7r2Hio4dTEPX7Nc2" type="h1">
            Motivering
          </head>
          <p xml:id="i-H2KHaMWPEAC8KGUBM6vq9M">
            Tolkar är viktiga för att göra det möjligt för personer som talar
            olika språk att på ett säkert sätt kunna kommunicera med varandra.
            Det gäller för såväl teckenspråk som utländska språk.
          </p>
          <p xml:id="i-W5sRXrPXAqcdKCAqHkKWem">
            Vid myndighetsutövning på nationell nivå engageras tolkar inte
            minst när det gäller det rättspolitiska området men även inom
            socialtjänsten och hälso- och sjukvården för att en information
            eller dialog ska kunna ske på ett säkert och professionellt sätt.
          </p>
          <p xml:id="i-TtdgEy6NQZap7WWUfiaHJj">
            Enligt Kammarkollegiet finns det idag 233 teckenspråkstolkar
            och 807 tolkar till utländska språk som är auktoriserade, totalt
            1 040. Bland dem finns 241 rättstolkar och 166 tolkar med specialkunskap
            på det medicinska området. Av de ca 150 olika språk som talas
            i vårt land finns det licensierade tolkar till ett 35-tal språk.
          </p>
          <p xml:id="i-8NTU63EGNJKMa2UL5F2Rp2">
            Tillgången till licensierade tolkar varierar över landet och
            är utan tvekan en bristvara. Det täcker inte på långt när behovet
            hos Sveriges alla myndigheter. Med dagens ökande antal asylsökande
            behövs fler kvalificerade tolkar för snabbare integration. Auktorisationen
            skall garantera att informationen i tolkningen i form av samtal
            och skrifter överförs korrekt med hög språklig standard och där
            tystnadsplikt gäller.
          </p>
          <p xml:id="i-ChNpNwRExmLHSPX53EsJgo">
            När en myndighet anlitar en tolk gäller alltid tystnadsplikt
            enligt offentlighets- och sekretesslagen, OSL, (2009:400), oavsett
            om tolken är auktoriserad eller ej. Däremot gäller tystnadsplikten,
            enligt lagen (1975:689) om tystnadsplikt för vissa tolkar och
            översättare, enbart i de fall tolken är auktoriserad av Kammarkollegiet.
          </p>
          <p xml:id="i-UtJALuJpKPfE9kFqHzjDdW">
            Det innebär att om en enskild person, en organisation eller ett
            företag, anlitar en tolk som inte är auktoriserad av Kammarkollegiet,
            så omfattas denne inte av lagen. Visserligen kan ett muntligt
            eller skriftligt avtal om tystnadsplikt upprättas men det kan
            inte föreligga ett straffrättsligt ansvar om tystnadsplikt om
            ett sådant avtal skulle brytas.
          </p>
          <p xml:id="i-Dg3EGN8X98rMVoZrhSPSZX">
            Inom föreningslivet är det inte ovanligt att ta hjälp av enskilda
            personer som inte är auktoriserade som vid behov hjälpligt får
            fungera som tolk. Dels är det en kostnadsfråga och samtidigt hänger
            det samman med det begränsade antalet tolkar som har auktorisation.
          </p>
          <p xml:id="i-MCPFnj3zpcVmL7j3aDxNDa">
            Präster och pastorer har i sin profession en mycket hög sekretess
            med både tystnadsplikt och tystnadsrätt vilket innebär att de
            inte får röja, och inte heller kan avkrävas att vittna inför domstol,
            om uppgifter som t ex framkommit under ett själavårdssamtal.
          </p>
          <p xml:id="i-YJMi4ePCn7GcQS7SVWZsTR">
            Om en icke auktoriserad tolk anlitas vid ett själavårdssamtal
            med en präst eller pastor omfattas denne inte av vare sig OSL:s
            bestämmelser eller lagen om tystnadsplikt, eftersom kyrkor och
            samfund inte är myndigheter.
          </p>
          <p xml:id="i-CqAWqnPxc22KP9NhtQ4CGt">
            Det finns behov av att överväga en enhetlig lagstiftning som
            reglerar tolkars rättsliga grund ur sekretessynpunkt även när
            de anlitas av andra än myndigheter.
          </p>
        </div>
        <div xml:id="i-9Haqnnq27YcnSJPd1PoEKj" type="motSignatures">
          <list xml:id="i-4YVXSNLHzDTu4mJ5Tgtu7N">
            <item xml:id="i-XR1zjr1mGh2YxPfkWYdrfm">
              Lars-Axel Nordell (KD)
            </item>
          </list>
        </div>
      </div>
    </body>
  </text>
</TEI>
