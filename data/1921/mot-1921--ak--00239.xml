<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1921/mot_1921__ak__239/mot_1921__ak__239-001.pdf"/>
      <fw xml:id="i-LyNVqwrSZnjVsjtH4axfgM">
        Motioner i Andra kammaren, Nr 239. 1
      </fw>
      <div type="motHeader" xml:id="i-spXchdVvS5YXjzn9oSEBD">
        <div type="motTitle" xml:id="i-XoSvCrnhtCm5qNgNRCyyfV"/>
        <div type="motSubmissionInfo" xml:id="i-Hns5SoMUm6zTk795ReaBor"/>
      </div>
      <div type="motBody" xml:id="i-VbdXRNE4Af9Gb633aLaMJa">
        <div xml:id="i-YAZYeaQTf4yH5bGPb4MH5j">
          <p xml:id="i-LmfiacCaSoXXkHx6NNtYNA">
            Nr 239.
          </p>
          <p xml:id="i-2rhiJo19YGGaFUq5QfoZqn">
            Av herr Bergström i Bäckland, om skrivelse till Kungl. Maj:t
            i fråga om anordnande av vilohem företrädesvis för
          </p>
          <p xml:id="i-6FH6up6QAqRcy7wt7E2QKy">
            mödrar.
          </p>
          <p xml:id="i-NBLEF5vz4eiUa84tEHCcyP">
            Genom särskilt fattigvårdskonsulenternas verksamhet ha de mest
            sorg- liga interiörer från lungtuberkulosens härjningar inom vårt
            land blivit kända. Var och en, som läser dessa och för övrigt
            tager del av, huru men- ligt denna sjukdom inverkar på vår folkhälsa,
            skall förvisso erfara en känsla av den allra djupaste beklämning.
            För en sådan skall även uppstå en hel del frågor rörande sjukdomens
            bekämpande. Mycket är ju gjort för att bereda de lungsjuka vård
            och även möjlig- het till att återvinna hälsa. Men de förhoppningar,
            som man i allmänhet kan knyta till sanatorievården för de lungsjukas
            tillfrisknande, kunna mer än en gång slå fel. Om ock en del lungsjuka
            genom vistelsen å ett sana torium kunna återvinna, som det kan
            synas, hälsan, så kan detta blott vara för tillfället. Mer än
            en gång kan det hända, att sådana efter att ha läm- nat ett sanatorium
            kunna helt hastigt försämras och även förr eller senare duka under
            för lungtuberkulosen. Man behöver emellertid icke övergiva den
            tanken, att sanatorievård kan ha en rätt stor betydelse, när det
            gäller lungsotens bekämpande, för att önska, det även andra vägar
            borde beträdas, när det är fråga om kampen mot denna för vår folkhälsa
            så farliga fiende. Även på detta område torde det vara bättre
            att dämma i bäcken än i ån. Det går förvisso lättare att förebygga
            utbrytandet av en sjukdom än att bota en sjukdom, sedan densamma
            har utbrutit. När jag tänker på dessa många gifta kvinnor bland
            småfolket, som drabbats av denna sjukdom, lungsoten, så ser jag
            huru dessa år efter år ha fått offra sig för hemmet, och då särskilt
            för barnen, där sådana finnas, utan att det har givits för dem
            någon verklig vila. Bihang till riksdagens protokoll 1921. 4 saml.
            87 häft. (Nr 239—240.) 1
          </p>
          <pb facs="riksdagen-motions-pdf/data/1921/mot_1921__ak__239/mot_1921__ak__239-002.pdf"/>
          <fw xml:id="i-AGg9AtorAVYr8NPfmgQ7Yu">
            2 Motioner i Andra kammaren, Nr 239.
          </fw>
          <p xml:id="i-HF2PmcJoeQUJeJeJhX6iap">
            Det är sant, att männen inom de kroppsarbetande klasserna få
            i regel ha ett tyngre arbete än kvinnorna, men å andra sidan måste
            erkännas, att det arbete, som dessa kvinnor som gifta ha att utföra
            inom hemmet, är ofta mera prövande för hälsan än männens. Under
            deras inom hemmet jäktande arbete, ofta med nattvak och föga tillfälle
            att vistas i frisk luft, kan grunden läggas till ett förr eller
            senare utbrytande lungfel. Det skulle kunna hända, att ett sådant
            skulle kunna förebyggas ge- nom en verklig vila. Jag kommer ihåg,
            vad en läkare en gång lär ha sagt till en bondhustru, som rådfrågat
            sig hos honom, nämligen att hon var »trött&gt; och behövde stillhet.
            Vilka invändningar hon än sökte göra, att hon kände det så och
            så, fick hon blott det svaret, att hon icke var behäftad med någon
            egentlig sjukdom, utan att hon blott var i behov av vila. När
            det är fråga om någon tids verklig vila för gifta mödrar, som
            äro i behov därutav, så träder bilden fram för mig av en ung blek
            arbetare- hustru, som jag känner till. Med allt det myckna arbete,
            som hon har att utföra inom hemmet och icke minst genom att sköta
            flera små barn, skulle det icke förvåna mig, om hon skulle få
            sin hälsa bruten och t. o. m. falla offer för lungtuberkulosen.
            Jag kan därför icke frigöra mig ifrån den tanken, att det skulle
            vara utav stor betydelse, om möjlighet skulle kunna beredas svaga
            och utarbe- tade mödrar att få å ett därtill avsett vilohem, där
            det även vore tillgång på läkarevård, erhålla någon tids vila.
            Därigenom skulle förvisso mången svårartad sjukdom kunna förebyggas.
            Utan att verka tyngande för dem, som å ett sådant hem skulle söka
            sin vila, skulle kunna lämnas en del anvisningar om t. ex. huru
            ett hem skall skötas på ett rätt sätt i hygie- niskt avseende,
            som skulle kunna sedan bliva dessa mödrar till verklig nytta.
            Mot tanken på sådana vilohem kunna nog, det skall villigt erkännas,
            göras vissa invändningar. Det kan icke förnekas, att de skulle
            komma att kräva uppoffringar från det allmännas sida både genom
            deras uppförande såväl som genom deras underhåll. Klart är också,
            att avgifter för dem, som skulle söka vila å ett sådant hem, måste
            sättes ej för höga för att ej verka betungande. Men huru sluka
            icke sanatorierna för lungsjuka oerhörda penningesummor, utan
            att så sär- deles stora resultat genom desamma kunna vinnas. Dessutom
            får man komma ihåg, att genom dessa vilohem skulle be- hovet av
            sanatorievård för lungsjuka förvisso bliva betydligt mindre. Man
            skulle även kunna tänka sig, att mödrar, som i högsta grad
          </p>
          <pb facs="riksdagen-motions-pdf/data/1921/mot_1921__ak__239/mot_1921__ak__239-003.pdf"/>
          <fw xml:id="i-2NvuqZG9hjFyFB4k6C3wQR">
            Motioner i Andra kammaren, Nr 239. 3
          </fw>
          <p xml:id="i-ANX5HNGvrFFaLXuStYvGqz">
            voro i behov av vila, icke voro villiga att lämna de sina för
            att söka sådan å ett vilohem. De borde dock genom ett bestämt
            råd av en läkare taga sitt förnuft till fånga och följa detta.
            När kanske föga hopp om ett tillfrisknande finns, får ändå en
            med lungsjukdom behäftad kvinna skilja sig från hemmet för att
            å ett sana- torium göra ett sista försök att återvinna den förlorade
            hälsan. Med det ansvar, som påvilar landstingen i sjukvårdshänseende,
            är det ock en given sak, att sådana vilohem, som jag i denna motion
            föreslagit, böra även komma till stånd genom dessa, men däremot
            bör det, vill det synas mig, bliva en uppgift för statsmakterna
            att föra frågan om dessa vilohem därhän, att desamma bliva en
            verklighet. Jag tager mig därför friheten att vördsamt föreslå,
          </p>
          <p xml:id="i-T5qCTyFC3S5Wu3PpwvM8pM">
            att riksdagen måtte besluta att 1 skrivelse till Kungl. Maj:t
            anhålla, det Kungl. Maj:t måtte låta verk- ställa en utredning
            om vilka åtgärder borde vidtagas från statmakternas sida för att
            få sådana vilohem till stånd, där verklig vila med även tillgänglig
            läkarevård kunde företrädesvis beredas mödrar, som särskilt äro
            i behov av sådan för sin hälsa och ej på annat lämpligt sätt kunna
            erhålla densamma, samt för riksdagen fram- lägga det förslag,
            vartill en sådan utredning skulle kunna föranleda.
          </p>
          <p xml:id="i-SYPS5mCKvrsurvAbU5qCRo">
            Stockholm den 29 januari 1921.
          </p>
          <p xml:id="i-8oBYCjMvBYXgehe7YshgPU">
            P. Bergström i Bäckland.
          </p>
          <pb facs="riksdagen-motions-pdf/data/1921/mot_1921__ak__239/mot_1921__ak__239-004.pdf"/>
        </div>
      </div>
    </body>
  </text>
</TEI>
