<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-NU-00943">
  <teiHeader>
    <fileDesc>
      <titleStmt>
        <title>En tillväxtorienterad politik för industrilandet Sverige</title>
        <author corresp="i-PtgVSQS6zzFSG7jQDufZYA">av Tobias Andersson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:943 av Tobias Andersson m.fl. (SD)</title>
          <idno type="rdwebb">HA02943</idno>
          <rs type="number">943</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/HA02943/text</ref>
          <ref type="dokument_url_html">http://data.riksdagen.se/dokument/HA02943</ref>
          <ref type="dokumentstatus_url_xml">http://data.riksdagen.se/dokumentstatus/HA02943</ref>
          <ref type="pdf">http://data.riksdagen.se/fil/35A9E745-EE6E-4047-B4DD-06C1312E64BE</ref>
          <ref type="docx">http://data.riksdagen.se/fil/342134DF-98D1-42CA-B461-F3EC7171A11B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PtgVSQS6zzFSG7jQDufZYA</idno>
            <name>Tobias Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5JKbBodBpCZ1A4ajEWCxPv</idno>
            <name>Mattias Bäckström Johansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-TMwpsik9bguNXgjB4GcxTS</idno>
            <name>Jessica Stegrud</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Y6pV2kmHmseFnW9xv9t8yX</idno>
            <name>Eric Palmqvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-5cQcZgMfPXLpKbuzTtzgn6</idno>
            <name>Anette Rangdag</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-P5fa6v26NZoc15CsVdEttw" type="signed"/>
        <correspContext corresp="i-P5fa6v26NZoc15CsVdEttw">
          <note type="signatory" corresp="i-PtgVSQS6zzFSG7jQDufZYA"/>
          <note type="signatory" corresp="i-5JKbBodBpCZ1A4ajEWCxPv"/>
          <note type="signatory" corresp="i-TMwpsik9bguNXgjB4GcxTS"/>
          <note type="signatory" corresp="i-Y6pV2kmHmseFnW9xv9t8yX"/>
          <note type="signatory" corresp="i-5cQcZgMfPXLpKbuzTtzgn6"/>
        </correspContext>
        <correspAction xml:id="i-8DnNUpbbMVfCS4V333p5iG" type="submitted">
          <date when="2022-11-22"/>
          <time when="12:01:22"/>
        </correspAction>
        <correspAction xml:id="i-HHHtE3Cjhwm6bAcfHzHwVz" type="reviewed">
          <date when="2022-11-22"/>
          <time when="18:58:59"/>
        </correspAction>
        <correspAction xml:id="i-TZGwbLUsVfw79ChjVmfwhu" type="referred">
          <date when="2022-12-01"/>
        </correspAction>
        <correspAction xml:id="i-PKYC8SekSTczrqFuE299Ny" type="assigned">
          <date when="2023-07-10"/>
          <time when="09:48:29"/>
        </correspAction>
        <correspContext corresp="i-PKYC8SekSTczrqFuE299Ny">
          <ref type="assignedTo">Näringsutskottet</ref>
        </correspContext>
        <correspAction xml:id="i-6B1K84TPkT9P81SGCmMpAH" type="behandlas_i"/>
        <correspContext corresp="i-6B1K84TPkT9P81SGCmMpAH">
          <ref type="uppgift">2022/23:AU5</ref>
          <ref type="ref_dok_id">HA01AU5</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">AU5</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2cpioBzq12uViPJnZPUqAH" type="behandlas_i"/>
        <correspContext corresp="i-2cpioBzq12uViPJnZPUqAH">
          <ref type="uppgift">2022/23:AU9</ref>
          <ref type="ref_dok_id">HA01AU9</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">AU9</ref>
          <ref type="ref_dok_titel">Arbetsmarknadspolitik och arbetslöshetsförsäkringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RRVFAk1TQ6yABhihxKFzSZ" type="behandlas_i"/>
        <correspContext corresp="i-RRVFAk1TQ6yABhihxKFzSZ">
          <ref type="uppgift">2022/23:FöU6</ref>
          <ref type="ref_dok_id">HA01FöU6</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">FöU6</ref>
          <ref type="ref_dok_titel">Försvarspolitik och totalförsvar</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RtWznK8DhbGKq57tthgjQo" type="behandlas_i"/>
        <correspContext corresp="i-RtWznK8DhbGKq57tthgjQo">
          <ref type="uppgift">2022/23:MJU13</ref>
          <ref type="ref_dok_id">HA01MJU13</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">MJU13</ref>
          <ref type="ref_dok_titel">Övergripande miljöfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-X4HMkfPy8SMERuE9t5w1jT" type="behandlas_i"/>
        <correspContext corresp="i-X4HMkfPy8SMERuE9t5w1jT">
          <ref type="uppgift">2022/23:NU13</ref>
          <ref type="ref_dok_id">HA01NU13</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU13</ref>
          <ref type="ref_dok_titel">Mineralpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KmzdFXJd9gs31KjwCWrq53" type="behandlas_i"/>
        <correspContext corresp="i-KmzdFXJd9gs31KjwCWrq53">
          <ref type="uppgift">2022/23:NU15</ref>
          <ref type="ref_dok_id">HA01NU15</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU15</ref>
          <ref type="ref_dok_titel">Regelförenkling för företag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9H8kVg3iUPLSeXGTCcKiW1" type="behandlas_i"/>
        <correspContext corresp="i-9H8kVg3iUPLSeXGTCcKiW1">
          <ref type="uppgift">2022/23:NU16</ref>
          <ref type="ref_dok_id">HA01NU16</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU16</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Tt8nDZbx6KEijgAFSd2ZEm" type="behandlas_i"/>
        <correspContext corresp="i-Tt8nDZbx6KEijgAFSd2ZEm">
          <ref type="uppgift">2022/23:SkU11</ref>
          <ref type="ref_dok_id">HA01SkU11</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SkU11</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WqbuP7Mfw641Yi9ob4Rvuh" type="behandlas_i"/>
        <correspContext corresp="i-WqbuP7Mfw641Yi9ob4Rvuh">
          <ref type="uppgift">2022/23:TU4</ref>
          <ref type="ref_dok_id">HA01TU4</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">TU4</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5nH9aw5R3N9a1dXi5EWcC3" type="behandlas_i"/>
        <correspContext corresp="i-5nH9aw5R3N9a1dXi5EWcC3">
          <ref type="uppgift">2022/23:TU6</ref>
          <ref type="ref_dok_id">HA01TU6</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">TU6</ref>
          <ref type="ref_dok_titel">Yrkestrafik och taxi</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2HowL9S3n4xvPEyRGa5Lb5" type="behandlas_i"/>
        <correspContext corresp="i-2HowL9S3n4xvPEyRGa5Lb5">
          <ref type="uppgift">2022/23:UbU10</ref>
          <ref type="ref_dok_id">HA01UbU10</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UbU10</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-YFmRhsb7YKQZNX8QVassk9" type="behandlas_i"/>
        <correspContext corresp="i-YFmRhsb7YKQZNX8QVassk9">
          <ref type="uppgift">2022/23:UbU11</ref>
          <ref type="ref_dok_id">HA01UbU11</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UbU11</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RQp6rkm52heQ6E3zBH84Tw" type="motHeader">
        <div xml:id="i-Nae17xy1L7NtaZFELJrQ7h" type="motTitle">
          Motion till riksdagen 2022/23:943 av Tobias Andersson m.fl. (SD)
          En tillväxtorienterad politik för industrilandet Sverige
        </div>
      </div>
      <div xml:id="i-NGov7My6w53WuXuCTUJuK1" type="motBody">
        <div xml:id="i-PUwvDyo1wXVLnFrSTkLKJx" type="motProposal" subtype="förslag">
          <head xml:id="i-B7tfrhr5h6Lc1Tz2YSJuKz">
            Förslag till riksdagsbeslut
          </head>
          <list xml:id="i-Dnbqiekhb9sTL7Uc57VYK1">
            <item xml:id="i-R27fSNUAUDKVhBHiPSVnfd" sortKey="Yrkande 1">
              Riksdagen ställer sig bakom det som anförs i motionen om att
              tillsätta en industrikommission med kommittédirektiv i linje med
              förslagen i motionen och tillkännager detta för regeringen.
            </item>
          </list>
          <list xml:id="i-9Y5vWVemFCnsoNxbX78gHG">
            <item xml:id="i-64xrGwjqEiHxjuKszgVQH1" sortKey="Yrkande 2">
              Riksdagen ställer sig bakom det som anförs i motionen om att
              öka möjligheterna och incitamenten för privatpersoner att investera
              i mindre bolag och tillkännager detta för regeringen.
            </item>
          </list>
          <list xml:id="i-89XNYpTFHHwZE2Noztq6aT">
            <item xml:id="i-Mc6phjX37sXT2hZq8DuvuU" sortKey="Yrkande 3">
              Riksdagen ställer sig bakom det som anförs i motionen om att
              intensifiera insatserna inom utbildningsväsendet i naturvetenskapliga
              ämnen och tillkännager detta för regeringen.
            </item>
          </list>
          <list xml:id="i-7yCb1f6iu6ZTWpn93gZEft">
            <item xml:id="i-VrDnmbmaxPEPzqkHWwGohj" sortKey="Yrkande 4">
              Riksdagen ställer sig bakom det som anförs i motionen om riktade
              satsningar för fler ingenjörer och tillkännager detta för regeringen.
            </item>
          </list>
          <list xml:id="i-NyiTbnn8txAvCo1wamkn7a">
            <item xml:id="i-MEMCXbDy8jnJfg82zi3xKG" sortKey="Yrkande 5">
              Riksdagen ställer sig bakom det som anförs i motionen om införande
              av en ny form av lärlingsanställning och tillkännager detta för
              regeringen.
            </item>
          </list>
          <list xml:id="i-KMcP4Zt4fDVLAxQgZis9Rp">
            <item xml:id="i-6yzeK87iBLer6x9A7AdAmR" sortKey="Yrkande 6">
              Riksdagen ställer sig bakom det som anförs i motionen om kompetensförsörjning
              genom vidareutbildning samt utlandsrekrytering och tillkännager
              detta för regeringen.
            </item>
          </list>
          <list xml:id="i-3kMC1HHEQgPfswZshDGBvt">
            <item xml:id="i-HVH3AqNjeEu6UTTT8RvaDq" sortKey="Yrkande 7">
              Riksdagen ställer sig bakom det som anförs i motionen om att
              prioritera forskning utifrån industrins behov och tillkännager
              detta för regeringen.
            </item>
          </list>
          <list xml:id="i-6cPyFnRguoS1kW6DUg684i">
            <item xml:id="i-SXu6ecwLccKKbPhCTE3XkC" sortKey="Yrkande 8">
              Riksdagen ställer sig bakom det som anförs i motionen om att
              utreda en reform av skattesystemet för en förbättrad internationell
              konkurrenskraft och tillkännager detta för regeringen.
            </item>
          </list>
          <list xml:id="i-SQGrkPaEQnTETzvAi9wjmZ">
            <item xml:id="i-4rrdWGpBFBLa4Hi4AjGhd4" sortKey="Yrkande 9">
              Riksdagen ställer sig bakom det som anförs i motionen om att
              prioritera upp industrins villkor inom infrastrukturplaneringen
              och tillkännager detta för regeringen.
            </item>
          </list>
          <list xml:id="i-V5DznrvKJbkjKiPq5p4NFo">
            <item xml:id="i-Sg5S3u8JFmKeqPuCGQD6rQ" sortKey="Yrkande 10">
              Riksdagen ställer sig bakom det som anförs i motionen om förändrade
              regler samt krafttag mot fusk vid cabotagetransporter och tillkännager
              detta för regeringen.
            </item>
          </list>
          <list xml:id="i-Ss46wwbNNsiZELaM78T8Qo">
            <item xml:id="i-PcEwFMp9q8SxMwfiDrXrTh" sortKey="Yrkande 11">
              Riksdagen ställer sig bakom det som anförs i motionen om att
              utveckla svensk krigsmaterielexport och tillkännager detta för
              regeringen.
            </item>
          </list>
          <list xml:id="i-PwYh1wVBYhmd9qLzy8gq7v">
            <item xml:id="i-57dR5RxU9iBHihKfN6nvAE" sortKey="Yrkande 12">
              Riksdagen ställer sig bakom det som anförs i motionen om regelförenkling
              och tillkännager detta för regeringen.
            </item>
          </list>
          <list xml:id="i-PZkDTWBSQq34RPdMjKcXYz">
            <item xml:id="i-XBWJQW9eWMU6PzWerZYQP5" sortKey="Yrkande 13">
              Riksdagen ställer sig bakom det som anförs i motionen om att
              se över möjligheten att införa bortre tidsgränser för tillståndsansökningar
              och tillkännager detta för regeringen.
            </item>
          </list>
          <list xml:id="i-AoDRRDcU1C9EZWbYXB6zu4">
            <item xml:id="i-K7wscdUh7sa7kfUjfRur3N" sortKey="Yrkande 14">
              Riksdagen ställer sig bakom det som anförs i motionen om att
              vid handläggningen av miljötillstånd i större omfattning än i
              dag arbeta proaktivt och behjälpligt gentemot företag som vill
              expandera, och detta tillkännager riksdagen för regeringen.
            </item>
          </list>
          <list xml:id="i-2ezr31UmQVSK8eqN3P52ia">
            <item xml:id="i-9sHqpDqhir5CuNQbnVDtpC" sortKey="Yrkande 15">
              Riksdagen ställer sig bakom det som anförs i motionen om att
              utreda och förtydliga regelverket gällande ansvarsfördelningen
              mellan stat och verksamhetsutövare vid nyetablering på gammal
              industrimark och tillkännager detta för regeringen.
            </item>
          </list>
          <list xml:id="i-BVwRhqUAhqxy93X1cPz1o6">
            <item xml:id="i-L7RomPuQm2hWS4YXkfGVis" sortKey="Yrkande 16">
              Riksdagen ställer sig bakom det som anförs i motionen om att
              införa ett konkurrenskraftsmål och tillkännager detta för regeringen.
            </item>
          </list>
        </div>
        <div xml:id="i-A4Nogtg1WVHJLbtvsyLzG5" type="motContent">
          <head xml:id="i-KMFA9boUS6EkgXZmt7UHvy" type="h1">
            Motivering
          </head>
          <p xml:id="i-QRZCGL4c1qNooyp8acS4f6">
            Industrin utgör basen för svenskt välstånd, och det var alla
            våra framgångsrika industriföretag som tog Sverige från att vara
            ett relativt fattigt land till ett av världens mest utvecklade
            och välmående länder under 1900-talet. Drygt en miljon svenskar
            är anställda inom industrin direkt eller indirekt genom den industrirelaterade
            tjänste­sektorn. Inom denna tjänstesektor får många som tidigare
            varit arbetslösa sitt första jobb. Det innebär att industrin och
            industrins fortlevnad i hög grad underlättar ett slags socioekonomisk
            integration i och med att de som står långt ifrån arbetsmarknaden
            får bättre möjligheter att faktiskt träda in på arbetsmarknaden.
            I Sverige finns en relativt väl fungerande industri, men det finns
            även betydande orosmoln och signaler om att vi tappar i konkurrenskraft
            gentemot jämförbara länder i Europa.
          </p>
          <p xml:id="i-KJMsDJnorAvGk5CBCXRRDr">
            Samtidigt hårdnar konkurrensen mot växande ekonomier i framför
            allt Asien. Med tiden har allt färre kommit att vara sysselsatta
            inom den svenska industrin, vilket till stor del är kopplat till
            tekniska framsteg på andra håll, men på senare tid kan det också
            kopplas till att Sverige halkat efter på en rad områden i förhållande
            till vår omvärld. Sverige tjänar på att även fortsatt vara en
            avancerad kunskapsekonomi och en stark industrination. Den moderna
            kunskapsekonomin är präglad av snabba teknologiskiften och Sverige
            måste ta sig an dessa utmaningar för att förbli innovativt och
            konkurrens­kraftigt. Befintliga industriföretag såväl som nya
            branscher ska ha goda förutsättningar att verka långsiktigt i
            Sverige. Företag som flyttat ut hela eller delar av sin produktion
            ska uppmuntras att återvända. Genom att bibehålla och förbättra
            villkoren för svensk industri skapar vi produktion, tillväxt och
            sysselsättning åt alla grupper i samhället. Genom att en välfungerande
            exportindustri bevaras och utvecklas upprätthålls dessutom en
            skattebas som är av fundamental betydelse för vår gemensamma välfärd.
          </p>
          <head xml:id="i-GWp6572Z6Xc9XBMv2XJZGk" type="h2">
            En sund energipolitik – industrins grundpelare
          </head>
          <p xml:id="i-FunVKf2dvnFq6Y2DrGXzuV">
            Sverige som industriland är beroende av såväl konkurrenskraftiga
            priser på elenergi som tillgång till elenergi under årets alla
            timmar. Det är därför som vattenkraften till­sammans med kärnkraften
            utgör basen i det svenska energisystemet. Detta har tjänat Sverige
            väl och vi företräder därför denna industrivänliga linje där vi
            skapar förut­sättningar för att successivt bygga ut och vidareutveckla
            kärnkraften. Den svenska energipolitiken måste vila på tre ben
            – leveranssäkerhet, kostnadseffektivitet och en hög miljöprestanda
            – vilket även var det som präglade svensk kraftproduktion under
            andra halvan av 1900-talet.
          </p>
          <head xml:id="i-A2zbscUjSvLZffhqbj1uuq" type="h2">
            En fungerande kapitalförsörjning
          </head>
          <p xml:id="i-LU4uuCJZ6d9FQG64c2y38M">
            Svenska folket ska vara ett ägande folk. En betydande del av
            svenskarnas förmögenhet är uppbunden i offentliga och privata
            fonder genom främst pensionssystemen. För gemene man är detta
            deras främsta finansiella tillgångar och de flesta har i övrigt
            ett relativt begränsat finansiellt kapital. Genom att kapitalet
            är bundet i olika fonder, vars investeringar inte är tillgängliga
            för de mindre företagen, skiljer sig Sverige från många andra
            länder. Möjligheterna och incitamenten för privatpersoner att
            investera främst i mindre bolag genom justeringar på skatteområdet
            ska ökas. Nystartade och små expanderande företag ska kunna erbjuda
            sina anställda att investera i företaget och vill därför underlätta
            för personaloptioner.
          </p>
          <head xml:id="i-EYQdqxcjh9L9TQci4SAF8P" type="h2">
            Utbilda rätt
          </head>
          <p xml:id="i-KGvqkpS2RdhyC13y9CTgWR">
            Utbildning är en av de nyckelfaktorer som återkommande lyfts
            fram i samband med industrins fortlevnad och utveckling i Sverige.
            För att tillgodose en kunskapsintensiv arbetsmarknad behöver vi
            vara särskilt duktiga på de naturvetenskapliga ämnena redan i
            grundskolan, vilket i sin tur ställer krav på duktiga lärare.
            Insatserna i naturvetenskap­liga ämnen, både vad gäller lärarutbildning
            och grundskola, ska intensifieras. Ett stort framtida behov finns
            av ingenjörer på såväl gymnasienivå som högskolenivå, varför riktade
            satsningar behövs för detta. Resursallokeringen till de högre
            lärosätena måste i hög grad styras av parametrar som kvalitet,
            arbetslivsanknytning och examen. På grund­skole- och gymnasienivå
            är det angeläget att fånga ungdomarnas teknikintresse i syfte
            att säkra kompetensförsörjningen för framtiden, vilket kan ske
            exempelvis genom så kallade teknikcollege. Stimulanser till vidareutbildning
            i arbetslivet, som framförallt ska användas i tider av lågkonjunktur,
            behövs. Ytterligare ett sätt att möta företagens skriande behov
            av yrkeskunniga är införandet av lärlingsanställningar.
          </p>
          <head xml:id="i-Y3MRsy9g7fgRHtwzhezPv9" type="h2">
            Kompetensförsörjning
          </head>
          <p xml:id="i-6u94JWqdWA1Ty5Rh3eTEkT">
            Svensk industris viktigaste tillgång är arbetskraften. Denna
            upprätthålls främst genom att arbetskraft i Sverige utbildas och
            att den matchas med det behov som finns på svensk arbetsmarknad.
            Men det kommer förutom detta alltid att finnas ett behov av att
            rekrytera viss högkompetent arbetskraft från andra länder. För
            kompetenser som inte står att finna på den svenska arbetsmarknaden
            är det därför viktigt att människor på ett strukturerat sätt ska
            kunna fylla luckorna på den svenska arbetsmarknaden. Arbetsgivare
            måste dock respektera svenska villkor i enlighet med den svenska
            modellen.
          </p>
          <head xml:id="i-Eyhy5Kfjyad6Arx18iPauP" type="h2">
            Forskning för en innovativ industri
          </head>
          <p xml:id="i-PCiG8cNe2kYqk6sYLU91Dk">
            Det är naturligt att utvecklandet av kunskapsintensiv industri
            bör gå hand i hand med forskning och utveckling i världsklass.
            Sveriges enda chans att vara en ledande industrination också i
            framtiden är att förbli innovativt och ligga i framkant i ett
            brett spektrum av forskningsområden. Politikens roll i detta sammanhang
            är att säkerställa ett gott klimat för innovationer, till exempel
            genom att ha tydliga statliga aktörer dit företag kan vända sig.
            Det handlar också om att våga prioritera det som är efterfrågat
            på arbetsmarknaden, såväl inom forskning som inom lärosäten. Det
            handlar vidare om rättsligt skydd för immateriella rättigheter
            och hela det institutionella ramverket, som utgör en av grundförutsättningarna
            för att utveckla nya industriella koncept i Sverige.
          </p>
          <head xml:id="i-Dw6SQUXmCApfRT4ptpFA4d" type="h2">
            Konkurrenskraftiga skatter
          </head>
          <p xml:id="i-LT2DrcSTJM4Q8x3jsg6hqM">
            Sverige ska ta ut skatter för att finansiera välfärd och investeringar
            i tillväxt. Samtidigt är det ett faktum att Sverige även på skatteområdet
            måste vara konkurrenskraftigt gentemot omvärlden. Politiska beslut
            påverkar ständigt näringslivet och svenska företags konkurrenskraft.
            Sverige har en rad skattepålagor som inte återfinns i andra länder.
            Dessa behöver ses över och en reform av skattesystemet utredas
            för att inte den svenska konkurrenskraften ska urholkas på sikt.
          </p>
          <head xml:id="i-NcgQyXNWrAvNPJfctH9Zk2" type="h2">
            En välfungerande infrastruktur
          </head>
          <p xml:id="i-GnQsfomM238wavGgopXqVN">
            Sverige är ett stort och relativt glesbefolkat land, vilket innebär
            stora utmaningar för det offentliga samhället. För tillverkningsindustrins
            del är transportinfrastrukturen avgör­ande för frakt av gods,
            men infrastrukturen måste också fungera tillfredsställande för
            arbetskraften. Sverige har sedan årtionden försummat investeringar
            och underhåll i transportinfrastrukturen, vilket medverkar till
            att det är högst angeläget att snarast påbörja upprustning och
            långsiktiga investeringar. Regeringen bör ge direktiv om att industrins
            villkor måste prioriteras upp inom infrastrukturplaneringen. Att
            Sverige inte ens når upp till det europeiska genomsnittet för
            investeringar i transportinfrastruktur, utan tvärtom ligger klart
            under, är oroväckande. Det är angeläget att inte ytterligare försvåra
            för åkerinäringen vars näring redan är hårt ansträngd. Även krafttag
            kring cabotagetransporter krävs, vilket innebär att en utländsk
            lastbil som lossar gods i Sverige har begränsade möjligheter att
            utföra inrikestransporter innan den lämnar landet för en internationell
            transport. Polisen måste utveckla och stärka kontrollerna på väg
            för att stoppa den olagliga trafiken i Sverige. Polisen ska också
            med hjälp av fysisk eller digital dokumentation ha en möjlighet
            att kontrollera om det rör sig om en laglig cabotagetransport
            eller en olaglig inrikestransport vid en kontroll längs de svenska
            vägarna. I grunden bör hela transportinfrastruktursystemet ses
            som en nationell ange­lägenhet. Tyngre lastbilar ska kunna trafikera
            fler sträckor och underhållsförhöjande åtgärder exempelvis av
            vissa broar för att göra detta möjligt bör ges prioritet.
          </p>
          <head xml:id="i-BpjcUPZTyWmD4ryDnmvczF" type="h2">
            Handel
          </head>
          <p xml:id="i-BFvWA1wXjCadLYyvbghDYc">
            Sverigedemokraterna är ett handelsvänligt parti. Internationell
            handel är nödvändig för landets ekonomi och handel generellt gynnar
            alla parter. Exportindustrin är även den motor som skapar förutsättningar
            för Sveriges välfärdsutveckling och genererar resurser som krävs
            för att finansiera välfärdens vidmakthållande. Det är därför viktigt
            att staten tar ansvar för att skapa de förutsättningar som krävs
            för att den svenska exportindustrin ska kunna utvecklas på ett
            effektivt sätt, vilket kräver en mängd åtgärder som samman­taget
            bygger en aktiv och offensiv näringspolitik. En fortsatt satsning
            på och utveckling av svensk krigsmaterielexport är av vikt. Det
            är i grunden en förutsättning för ett starkt och kostnadseffektivt
            inhemskt försvar. I handelsavtal med andra länder är det viktigt
            att slå vakt om värden som har en tydlig folklig förankring, exempelvis
            gällande djurskyddskrav.
          </p>
          <head xml:id="i-8ZdCCS49iPMh6QnRFfFcCE" type="h2">
            Enklare lagstiftning och regelverk
          </head>
          <p xml:id="i-J1RDw9Uq5Pd9aMVYcCc7WW">
            Regelbördan medför kostnader och minskad produktivitet genom
            en ökad administra­tion som inkräktar på företagens huvudsakliga
            verksamheter. Därför behöver den genomlysas och där så är möjligt
            regelkrånglet minskas. En pragmatisk hållning gällande regler
            i form av lagar, förordningar och föreskrifter måste gälla. Dessa
            har legitimitet i den mån de verkligen fyller ett behov. Företag
            ska förhålla sig och rapportera till så få myndigheter som möjligt.
            Samtidigt behöver en modell för systematiserat regelförenklingsarbete
            initieras där stat och näringsliv tillsammans strävar mot samma
            mål, nämligen ett bättre företagsklimat utan en mängd regler vars
            negativa ekonomiska effekter vida överstiger nyttan.
          </p>
          <head xml:id="i-X9BtHJ816ADFzrgKDoWt82" type="h2">
            Tillståndsprocesser
          </head>
          <p xml:id="i-4y2KeLdnSssVATC1aRz8kz">
            Entreprenörer som söker olika tillstånd för att expandera eller
            öppna ny verksamhet kan ibland fastna i en administrativ loop
            där ärendet bollas mellan olika kommunala aktörer och myndigheter
            utan en tydlig bortre tidsgräns. Möjligheten att införa bortre
            tids­gränser för ärendehantering bör övervägas. Jämte detta bör
            hanteringen vid över­klaganden av tillståndsärenden förenklas.
            Ett problem som många industriföretagare specifikt anger är att
            miljötillstånd för nya industrifastigheter drar ut på tiden samtidigt
            som affärsmöjligheterna är mycket goda för till exempel export
            till växande ekonomier.
          </p>
          <p xml:id="i-Sov7jwkuEwn1HRDzHcZGwo">
            Processen är kostsam för både företagen och samhället med skatteintäkter
            och arbetstillfällen som vida överstiger kostnaden för ett erforderligt
            antal handläggare. Dessa handläggare måste bli fler och deras
            uppgift ska vara att arbeta proaktivt och behjälpligt gentemot
            företag som vill expandera. Miljölagstiftningen ger idag otydliga
            besked om ansvarsfördelningen vid förorenad mark, till exempel
            vad gäller industri­tomter där föroreningar skett i sedan decennier
            nedlagda företag. Detta vill vi ska avhjälpas genom ett förtydligande
            av nuvarande regelverk. Staten bör stå med betryggande resurser
            för sanering.
          </p>
          <head xml:id="i-Ag1RLACk9WVL7WpQhVwbvE" type="h2">
            Konkurrenskraftsmål
          </head>
          <p xml:id="i-UZtaQGiUJhi9p3ehos5KHQ">
            Precis som redogjorts för ovan måste Sverige vidta åtgärder för
            att säkerställa svensk konkurrenskraft på den allt mer globaliserade
            marknaden. Tyvärr har andra politiker och partier hämmat den svenska
            konkurrenskraften genom symbolskatter, onödigt regel­krångel,
            långa tillståndsprocesser med mera. Redan idag har industriinvesteringar
            skett i andra länder istället för i Sverige på grund av bland
            annat effektbrist, och denna utveckling riskerar att fortsätta
            ifall åtgärder inte vidtas. Utöver de förslag som berörts tidigare
            i denna motion återfinns därför även ett behov av ett konkurrenskraftsmål.
            Målet ska syfta till att stärka Sveriges konkurrenskraft och bör
            bygga på ett konkurrens­kraftsindex som mäter konkurrenskraften
            på olika relevanta områden.
          </p>
        </div>
        <div xml:id="i-NpjEqczTvfAqEKRjKwP6ZJ" type="motSignatures">
          <list xml:id="i-MqaS31E2vgDRj2nKG2ktra">
            <item xml:id="i-GYZMo1YSumxwweZpPsbZyP" who="i-PtgVSQS6zzFSG7jQDufZYA">
              Tobias Andersson (SD)
            </item>
            <item xml:id="i-DYXhrqnM2eLvepAkPLdPWn" who="i-5JKbBodBpCZ1A4ajEWCxPv">
              Mattias Bäckström Johansson (SD)
            </item>
            <item xml:id="i-T2xiknJtoUnZZpRXn1xqko" who="i-TMwpsik9bguNXgjB4GcxTS">
              Jessica Stegrud (SD)
            </item>
            <item xml:id="i-RPhJm9KjYdrfsShDVhUpff" who="i-Y6pV2kmHmseFnW9xv9t8yX">
              Eric Palmqvist (SD)
            </item>
            <item xml:id="i-4qMbEgYGHiCa4ifE4Z9UqF" who="i-5cQcZgMfPXLpKbuzTtzgn6">
              Anette Rangdag (SD)
            </item>
          </list>
        </div>
      </div>
    </body>
  </text>
</TEI>
