<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SkU-02514">
  <teiHeader>
    <fileDesc>
      <titleStmt>
        <title>Rättvisa reseavdrag</title>
        <author corresp="i-Qqu9byP8zwudzHA8ErxkRe">av Rickard Nordin (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2514 av Rickard Nordin (C)</title>
          <idno type="rdwebb">H6022514</idno>
          <rs type="number">2514</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H6022514/text</ref>
          <ref type="dokument_url_html">http://data.riksdagen.se/dokument/H6022514</ref>
          <ref type="dokumentstatus_url_xml">http://data.riksdagen.se/dokumentstatus/H6022514</ref>
          <ref type="docx">http://data.riksdagen.se/fil/6FEA2EAE-224D-412F-A062-E8A9E349FD8B</ref>
          <ref type="pdf">http://data.riksdagen.se/fil/605138B9-61DB-4A39-8CAA-EAE948151614</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qqu9byP8zwudzHA8ErxkRe</idno>
            <name>Rickard Nordin</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-K6XeVnEup7EvJu8FSfDhLY" type="signed"/>
        <correspContext corresp="i-K6XeVnEup7EvJu8FSfDhLY">
          <note type="signatory" corresp="i-Qqu9byP8zwudzHA8ErxkRe"/>
        </correspContext>
        <correspAction xml:id="i-PTakg48BB4JwPxyGzvNpY7" type="submitted">
          <date when="2018-11-30"/>
          <time when="10:31:32"/>
        </correspAction>
        <correspAction xml:id="i-FWj8BmMuofjphB4NjvHM1e" type="reviewed">
          <date when="2018-11-30"/>
          <time when="11:05:13"/>
        </correspAction>
        <correspAction xml:id="i-UrzpTe1RUv1JDumbC45bNq" type="referred">
          <date when="2018-12-05"/>
        </correspAction>
        <correspAction xml:id="i-6e2FSiJN1Ao1Bwq4ULyFZZ" type="assigned">
          <date when="2019-06-12"/>
          <time when="16:35:24"/>
        </correspAction>
        <correspContext corresp="i-6e2FSiJN1Ao1Bwq4ULyFZZ">
          <ref type="assignedTo">Skatteutskottet</ref>
        </correspContext>
        <correspAction xml:id="i-Nhj6FAHLEr74z2cgtxVXtJ" type="behandlas_i"/>
        <correspContext corresp="i-Nhj6FAHLEr74z2cgtxVXtJ">
          <ref type="uppgift">2018/19:SkU10</ref>
          <ref type="ref_dok_id">H601SkU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SkU10</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Fp9xHYFJPMudR29fmEHNeL" type="motHeader">
        <div xml:id="i-VyVrEY62jL9Yf9TjTYcryz" type="motTitle">
          Motion till riksdagen 2018/19:2514 av Rickard Nordin (C) Rättvisa
          reseavdrag
        </div>
      </div>
      <div xml:id="i-5fyDgoZ887ssdxDaiPLXzm" type="motBody">
        <div xml:id="i-LoeqN5Zj9Cg2T5L6scSVxG" type="motProposal" subtype="förslag">
          <head xml:id="i-JpywjqXMGzoWAuWty8M5Sf">
            Förslag till riksdagsbeslut
          </head>
          <list xml:id="i-6PpzkhMAyxaPEYgW3NXeDg" style="ol">
            <item xml:id="i-M7PkJLEqQBySytHKmVtqrx">
              Riksdagen ställer sig bakom det som anförs i motionen om avståndsbaserade
              reseavdrag och tillkännager detta för regeringen.
            </item>
            <item xml:id="i-FWhjKD1tR65ZePeQ1BbvUW">
              Riksdagen ställer sig bakom det som anförs i motionen om skattefri
              milersättning och tillkännager detta för regeringen.
            </item>
          </list>
        </div>
        <div xml:id="i-2SQdKhKQxpUwcsRjXLWXCm" type="motContent">
          <head xml:id="i-2njDqeHEMpRzB6xvbVDXDx" type="h1">
            Motivering
          </head>
          <p xml:id="i-6iJMndEz9YgmdmWm6Zmiz2">
            Dagens reseavdrag motiveras ofta av behovet på landsbygden. Där
            sägs arbetsresorna vara längst och behoven störst. Sanningen är
            att det absoluta flertalet av reseavdragen görs i och kring storstäderna.
            Systemet missgynnar landsbygden, de som sägs tjäna på det, och
            istället subventioneras bilåkare i storstäder. Det är därför viktigt
            att bygga ett system som faktiskt gynnar långväga arbetspendling
            och kloka val av färdsätt.
          </p>
          <p xml:id="i-XvT1PBpHM7wvpUzPM2ZKj3">
            Enligt Skatteverkets uppgifter är upp emot hälften av reseavdragen
            felaktiga. Dagens regler med restidsvinster, uppvisande av bensinkostnader
            m.m. är krångliga och följs sällan. Arbetet med att kontrollera
            dessa blir också omfattande, vilket gör att färre kontroller genomförs.
            Danmark, Norge och Nederländerna har redan system som liknar det
            som beskrivs i motionen, och där har fusket i princip upphört.
          </p>
          <p xml:id="i-3Cy1pN7Nko4fQNj4wcwudh">
            Ytterligare ett problem med dagens reseavdrag är att det konstant
            gynnar det mest omiljövänliga resandet. Det är i princip bara
            bilister som har en chans att komma upp i de gränser som krävs
            för att få ett verkligt skatteavdrag. Några mycket långväga kollektiv­trafikresenärer
            kan också komma ifråga. Motorcyklister, mopedister, kollektivtrafik­resenärer
            och cyklister kommer inte upp i de summorna trots att de är betydligt
            mer miljövänliga och ibland pendlar långa sträckor.
          </p>
          <p xml:id="i-YXnWgrdrjSFvEsWyjbKcRE">
            De milersättningar som arbetsgivare skattefritt kan ge till sina
            anställda som använder eget fordon i tjänsten blir också skrattretande:
            250 kr per år för en cyklist jämfört med 18:50 kr per mil för
            en bilist. Den som tror att en cykel är underhållsfri och drivs
            av ingenting skulle kanske kunna nöja sig med det, men en cykel
            kräver underhåll precis som en bil, och drivmedlet är fysisk energi,
            vilket också kostar pengar i form av mat.
          </p>
          <p xml:id="i-7QuwHn93Pt91V4Qn4JLQNV">
            För att gynna de som väljer miljövänliga och hälsosamma färdsätt
            bör reseavdraget och den skattefria milersättningen därför bli
            färdsättsneutral. Lämpligen bör avdraget baseras på den faktiska
            sträckan. Det blir enklare för medborgaren, och kontrollen av
            Skattemyndigheten görs enkelt genom att kontrollera avståndet
            mellan bostaden och arbetsplatsen – inga kvitton behövs och inga
            restidsberäkningar behöver göras. En minimigräns på 10 km enkel
            väg skulle kunna motverka de största problemen med kort pendling
            som skulle äta upp mycket av pengarna i systemet.
          </p>
          <p xml:id="i-Ed4ML9KEEUHYhB81wVbMRN">
            Självklart innebär detta att den som cyklar långt antagligen
            skulle kunna tjäna några kronor på att välja detta färdsätt. Kollektivtrafikresor
            som redan är skattesubventionerade blir ytterligare subventionerade,
            ibland nästan gratis. Samtidigt ger det betydande samhällsvinster
            om fler använder enklare transportsätt. Hälsa och miljö förbättras,
            mindre yta behöver tas i anspråk för infrastruktur och parkeringsplatser,
            och de som verkligen behöver ta bilen kommer fram snabbare i den
            minskade trängseln.
          </p>
          <p xml:id="i-4KtyrU7KF6z2pFmZoJz9ad">
            Mitt förslag är också att göra det hela kostnadsneutralt för
            staten genom att den befintliga summan av kostnaderna omfördelas
            enligt ovanstående modell. Det ger inga ytterligare kostnader
            men väl incitament att välja enklare fordonsslag, vilket ger stora
            samhällsekonomiska vinster. Möjligheter att göra avdrag för kringkostnader
            i samband med resan, såsom trängselskatt och annat som inte har
            med avstånd att göra och som dessutom i princip alltid gynnar
            bilåkande i storstäder, bör tas bort.
          </p>
          <p xml:id="i-XF9wALZJnUtM28Te6V6qkp">
            Enligt SOU 2013:84 Fossilfrihet på väg och den rapport som WSP
            tog fram åt Energimyndigheten kostar felaktiga reseavdrag staten
            idag 1,7 miljarder kronor. Det är stora summor som skulle kunna
            användas där de verkligen behövs, exempelvis för att underlätta
            arbetspendling på landsbygden.
          </p>
          <p xml:id="i-WwerAjmdUutmcaijtsGWYC">
            Utredningen uppmanar dessutom regeringen att tillsätta en utredning
            kring reseav­draget för att göra det avståndsbaserat.
          </p>
          <p xml:id="i-KWRaow2xLV1bnZ1b24dMxh">
            Min uppmaning till regeringen blir därför densamma som utredningens.
            Tillsätt en utredning som får i uppdrag att analysera effekterna
            av nuvarande system djupare och föreslå ett avståndsbaserat system.
          </p>
        </div>
        <div xml:id="i-FN3FtBBqRXHmujohX1bTrh" type="motSignatures">
          <list xml:id="i-SPV3uv3pSDQJcUPVhwMeHh">
            <item xml:id="i-ycBDzLVwsfnFQQ2aT7wS3" who="i-Qqu9byP8zwudzHA8ErxkRe">
              Rickard Nordin (C)
            </item>
          </list>
        </div>
      </div>
    </body>
  </text>
</TEI>
