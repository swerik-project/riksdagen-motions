<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0311/mot_200001_MJ_0311-0001.pdf"/>
      <div type="motHeader" xml:id="i-qwvYtcXk3XNmBHnwWRYsN">
        <div type="motTitle" xml:id="i-46UzjdSKhhp5kwnnVZz4EZ"/>
        <div type="motSubmissionInfo" xml:id="i-F192LhvJbAi1JpqT37LUJn"/>
      </div>
      <div type="motBody" xml:id="i-8XCQrwDQZB5496qYmz9FzG">
        <div xml:id="i-NQbPUT27hDovPeTruVq98W">
          <p xml:id="i-H5ECWt2NMUWLBYUwV6UqHa">
            2000/01 mnr: MJ311 pnr: s26017
          </p>
          <p xml:id="i-SDeDEhLJzUujPtwY2WRTLM">
            Motion till riksdagen 2000/01:MJ311
          </p>
          <p xml:id="i-3ntxqG8efnnBTArAN8TWBE">
            av Bengt-Ola Ryttar m.fl. (s)
          </p>
          <p xml:id="i-FRA4Yj7sze5edwffhhzdyK">
            Förbättrad skogsvård
          </p>
          <p xml:id="i-L4L8P2hTcfQho8Z4JEpLRK">
            Förslag till riksdagsbeslut
          </p>
          <p xml:id="i-D2WRBQ1FpeNua3FafwXjQ8">
            Riksdagen tillkännager för regeringen som sin mening vad i motionen
            anförs om skyndsamma åtgärder för att förbättra skogsvården.
          </p>
          <p xml:id="i-NV8u7bbgYYvN9xSXSM19yU">
            Motivering
          </p>
          <p xml:id="i-3YV6nvNUnVkozGCYpuJnSQ">
            Trots allt som sägs är skogsnäringen den bransch som svarar för
            de största nettoexportinkomsterna i vårt land. Därmed är skogsnäringens
            effektivitet av strategisk betydelse för vårt välstånd. Brister
            i dagens skötsel av våra skogar får betalas med sämre ekonomiska
            resurser under många år framöver. De förändringar av skogsvårdslagen
            som trädde i kraft 1993 har utvärderats och är under utvärdering.
            Utfallet ger anledning till oro. Återbeskogning såväl som röjning
            och gallring är eftersatt på ett oacceptabelt sätt. Föryngringsåtgärderna
            i W- och X-län under 1997 var anmärkningsvärt låga i privatskogsbruket.
            Tre år efter avverkning var 48 procent av arealen markberedd,
            övriga markägare hade åtgärdat 99 procent. Skogsodling var utförd
            på 72 procent av den för skogsodling avsedda arealen, men i privatskogen
            var bara 49 procent åtgärdad. På 21 procent av den areal som avses
            att föryngras med naturlig föryngring är den valda metoden olämplig.
            Risken är alltså stor för att skogsmarken inte utnyttjas effektivt
            och att förutsättningarna för kvalitetsproduktion försämras. Enligt
            Skogsstyrelsen är den lämpliga årliga röjningsarealen 275 000
            ha. 1995 röjdes 187 000 ha. Med hänsyn till det uppdämda röjningsbehovet
            borde minst 300 000 ha röjas. Med antagandet att en skogsarbetare
            röjer en halv hektar om dagen innebär ett fullt ut tillgodosett
            röjningsbehov ungefär 1 650 fler säsongsarbetstillfällen än de
            redan sysselsatta i denna verksamhet. Förändringarna i skogsbruket
            gör att kvalificerade yrkesmän går arbetslösa, oftast på orter
            där samhället har uppenbara problem att bereda dem meningsfull
            sysselsättning. Till en försumbar kostnad skulle vi få ett på
            sikt
          </p>
          <p xml:id="i-VT43G8PK8dTeiy4yeqmuFA">
            29
          </p>
          <pb facs="riksdagen-motions-pdf/data/200001/mot_200001_MJ_0311/mot_200001_MJ_0311-0002.pdf"/>
          <p xml:id="i-P3rsix3c1TfmVBWQ1rcQuR">
            2000/01:MJ311
          </p>
          <p xml:id="i-J6wDcMKW6qSxaXWDEXqNUc">
            30
          </p>
          <p xml:id="i-LGAeyrbSqCmtKwuMzWUbRq">
            mycket lönsamt arbete utfört i trakter som lever under stort
            utflyttningstryck. En godare cigarr är det svårt att finna. Gallringen
            är inte lika dramatiskt misskött som övriga skogsvårdsåtgärder,
            men även här finns en betydande sysselsättningspotential som borde
            tas till vara. Skogen är en nationell tillgång som skall skötas
            så att den uthålligt ger en god avkastning samtidigt som den biologiska
            mångfalden behålls. Vid skötseln skall hänsyn tas även till andra
            allmänna intressen, skriver regeringen i budgetpropositionen och
            vi delar till fullo denna uppfattning. Men som vi visat ovan ser
            verkligheten annorlunda ut. Av budgetpropositionen framgår också
            att Skogsstyrelsen skall utvärdera skogspolitiken före utgången
            av 2001. Det innebär att det kommer att ta åtskilliga år innan
            möjligheterna till sysselsättningsökning och den ekonomiska potentialen
            i skogsbruket kan tas till vara. Vi motionärer anser att det redan
            nu finns tillräckligt underlag för att konstatera att skogsvården
            inte bedrivs på ett tillfredsställande sätt. Regeringen bör därför
            skyndsamt komma tillbaka till riksdagen med förslag som förbättrar
            skogsvården och därmed skapar lönsamma arbeten i glesbygd.
          </p>
          <p xml:id="i-Vq4CmYEnHcuKYr7ppyZ49k">
            Stockholm den 27 september 2000
          </p>
          <p xml:id="i-3c7HPLXTozEozbSzUiFyXo">
            Bengt-Ola Ryttar (s) Per Erik Granström (s) Barbro Hietala Nordlund
            (s) Laila Bäck (s)
          </p>
        </div>
      </div>
    </body>
  </text>
</TEI>
