<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-UU-01599">
  <teiHeader>
    <fileDesc>
      <titleStmt>
        <title>Mandatet för Förenta Nationernas utredning av orsakerna till Dag Hammarskjölds död</title>
        <author corresp="i-JLXuQC8Bjt8suyRFj6kC3h">av Gudrun Brunegård (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1599 av Gudrun Brunegård (KD)</title>
          <idno type="rdwebb">HA021599</idno>
          <rs type="number">1599</rs>
          <orgName type="comitteeAbbreviation">UU</orgName>
          <ref type="dokument_url_text">https://data.riksdagen.se/dokument/HA021599/text</ref>
          <ref type="dokument_url_html">https://data.riksdagen.se/dokument/HA021599</ref>
          <ref type="dokumentstatus_url_xml">https://data.riksdagen.se/dokumentstatus/HA021599</ref>
          <ref type="pdf">https://data.riksdagen.se/fil/1515E614-2D14-4DC3-A1AA-A9238CE4170F</ref>
          <ref type="docx">https://data.riksdagen.se/fil/C490AA83-BAD9-47C7-8C7D-9E5044692090</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JLXuQC8Bjt8suyRFj6kC3h</idno>
            <name>Gudrun Brunegård</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LnmBBsoc1YJGrwwNQUNgDs" type="signed"/>
        <correspContext corresp="i-LnmBBsoc1YJGrwwNQUNgDs">
          <note type="signatory" corresp="i-JLXuQC8Bjt8suyRFj6kC3h"/>
        </correspContext>
        <correspAction type="submitted" xml:id="i-PWV2cA5DKHpzRCAEVhCajq">
          <date when="2022-11-23"/>
          <time when="09:45:31"/>
        </correspAction>
        <correspAction type="reviewed" xml:id="i-qSbT1wjKzn1NsjaHUUMBK">
          <date when="2022-11-23"/>
          <time when="16:31:47"/>
        </correspAction>
        <correspAction type="referred" xml:id="i-GFDXMssuU6fc4Q3HXggkji">
          <date when="2022-12-01"/>
        </correspAction>
        <correspAction type="assigned" xml:id="i-9YQPMr6kHCmstus3cig8e2">
          <date when="2023-09-25"/>
          <time when="15:35:19"/>
        </correspAction>
        <correspContext corresp="i-9YQPMr6kHCmstus3cig8e2">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-ARJZF9tiJBN86zbV8fGyQN"/>
        <correspContext corresp="i-ARJZF9tiJBN86zbV8fGyQN">
          <ref type="uppgift">2022/23:UU7</ref>
          <ref type="ref_dok_id">HA01UU7</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UU7</ref>
          <ref type="ref_dok_titel">Internationella relationer m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:1599 av Gudrun Brunegård (KD) Mandatet för Förenta Nationernas utredning av orsakerna till Dag Hammarskjölds död</div>
      </div>
      <div type="motBody">
        <div type="motProposal" subtype="förslag">
          <head xml:id="i-PCG7KL3ev8P6UXAKtyYYKH">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-NPfBHn6wHLCnerzAQwursS">
              Riksdagen ställer sig bakom det som anförs i motionen om att
              Sverige fortsatt ska vara pådrivande i Förenta Nationernas generalförsamling
              för ett fortsatt sökande efter sanningen om orsakerna bakom flygkraschen
              som förorsakade Dag Hammarskjölds och femton andra personers död,
              i enlighet med domare Othmans och generalsekreterare Guterres
              rekommendation, och detta tillkännager riksdagen för regeringen.
            </item>
          </list>
          <list>
            <item sortKey="Yrkande 2" xml:id="i-5pvUfq3VZpSqj9sG4Ax6pf">
              Riksdagen ställer sig bakom det som anförs i motionen om att
              genom förtydligande i regleringsbrev eller på annat lämpligt sätt
              uppmana svenska arkivmyndigheter att släppa sekretessen på dokument
              som är kopplade till händelserna kring Dag Hammarskjölds och övrigas
              död, och detta tillkännager riksdagen för regeringen.
            </item>
          </list>
          <list>
            <item sortKey="Yrkande 3" xml:id="i-AGFqsvF648UTxYGeKPwwhP">
              Riksdagen ställer sig bakom det som anförs i motionen om att
              i Förenta Nationerna agera för att mandatet för den särskilde
              utredaren domare Mohamed Chande Othman förlängs, liksom att inkommet
              material systematiseras och tillgängliggörs för framtida forskning
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-CXo2zMxZ1Ux9RcWULepKBq">
            Motivering
          </head>
          <p xml:id="i-MJe2c9Crix4SZbvcQ7FZJv">
            Den 18 september 1961 störtade det svenska flygplanet SE-BDY
            Albertina. Planets passagerare var Förenta Nationernas generalsekreterare
            Dag Hammarskjöld, delar av hans stab samt den svenska besättningen,
            sammanlagt sexton personer ombord. Samtliga omkom. Planet var
            under inflygning till Ndola i den brittiska kolonin Nordrhodesia,
            där Dag Hammarskjöld skulle träffa ledaren för utbrytarrepubliken
            Katanga, Moïse Tshombe, i syfte att förhandla fram en lösning
            på det uppslitande krig som följde efter Katangas utropande av
            självständighet från det i sin tur nyligen självständiga Kongo.
            Katangaregimen stöddes av koloniala intressen, inte minst det
            belgiska gruvbolaget Union Minière.
          </p>
          <p xml:id="i-Vr6piwmLDrD9gtoukDNm2W">
            Den utredning som Förenta Nationerna tillsatte byggde till stor
            del på uppgifter från två nordrhodesiska utredningar. Den nordrhodesiska
            undersökningskommissionen menade att misstag av piloten var den
            minst osannolika orsaken till att planet störtade. FN-utredningen
            kom dock fram till ett öppet domslut efter slutsatsen att man
            varken kunde klart fastställa eller avskriva någon av hypoteserna
            yttre påverkan, tekniskt fel på flygplanet, sabotage av någon
            ombord på flygplanet eller misstag av besättningen. Detta byggde
            man delvis på att nordrhodesierna inte genomfört vissa erforderliga
            undersökningar av vraket, såsom nedsmältning av vrakdelar för
            att hitta eventuella spår av sprängämne eller ammunition. Förenta
            Nationernas generalförsamling beslutade att utredningen skulle
            återupptas om nya fakta framkom som kunde bidra till att förklara
            orsakerna bakom flygkatastrofen.
          </p>
          <p xml:id="i-5LS9u3wh4avajo95rd61VH">
            Under de decennier som följde dök olika vittnesuppgifter upp
            som talade för att någon form av attentat eller yttre påverkan
            låg bakom haveriet. Den brittiska historikern Susan Williams samlade
            och analyserade flera av dessa i boken ”Who Killed Dag Hammarskjöld?”
            2014. En fristående grupp, där bland andra Susan Williams och
            Sveriges tidigare ärkebiskop KG Hammar ingick, fick till stånd
            The Hammarskjöld Commission, en grupp internationellt renommerade
            jurister, däribland FN:s tidigare undergeneralsekreterare för
            rättsliga frågor, Hans Corell, vilka granskade de inkomna vittnesmålen
            och tillmätte dem tillräcklig grund för att återöppna FN-utredningen.
          </p>
          <p xml:id="i-PE85oS8gnNbK4z46wrXEtj">
            År 2015 beslutade Förenta Nationernas generalförsamling att återuppta
            utredningen av orsaken till flygkatastrofen. Den internationellt
            respekterade tanzaniske domaren Mohamed Chande Othman utsågs 2016
            till särskild utredare (Eminent Person). I en resolution 2017
            uppmanades berörda länder att öppna sina arkiv och tillsända domare
            Othman dokument som kunde bidra till att ge klarhet åt händelseförloppet.
            I sin första rapport kunde domare Othman konstatera att allt pekade
            på att planet kraschade på grund av någon form av yttre påverkan.
            Det fanns dock fortfarande oklarheter och flera länder hade inte
            följt uppmaningen att öppna sina arkiv. Generalförsamlingen beslutade
            därför genom en resolution i december 2019 att förlänga utredningen
            och utökade uppmaningen till ytterligare ett antal länder, där
            värdefullt arkivmaterial skulle kunna finnas.
          </p>
          <p xml:id="i-Xgh83hBQYuzyhhjsqqUQQt">
            I juli 2022 lämnades domare Othmans slutrapport in. I inledningen
            till rapporten till generalförsamlingen daterad den 25 augusti
            2022 instämmer generalsekreterare António Guterres i Othmans slutsats,
            att det inte vore rimligt att i detta läge komma fram till en
            slutsats kring orsaken till den tragiska händelsen baserat på
            information som nu är tillgänglig men ännu ofullständig. Han anför
            vidare att ingen betydande ny information har tillhandahållits
            från nyckelnationer sedan mitten på 2017, trots att det är närmast
            helt säkert att sådan information finns, radiokommunikation inberäknat.
          </p>
          <p xml:id="i-eBAKt6puVrwfo9AngkxQa">
            Vid ett möte i Uppsala i somras berättade Othman att nytt material
            tillkommer undan för undan, som kan bidra till att kasta ljus
            över gåtan, inte minst från privat­personer som nedtecknat minnen
            eller ögonvittnesupplevelser eller gjort betydelsefulla arkivfynd.
            Det förekommer också att länder släpper sekretessen på dokument
            som av någon anledning inte tidigare tillställts utredningen,
            trots generalförsamlingens ut­tryckliga uppmaning. Exempelvis
            släppte Storbritannien nyligen sekretessen för vissa dokument
            från den aktuella perioden.
          </p>
          <p xml:id="i-4WHP7GKnHHVsnYUizBk3R9">
            Det är min uppfattning att Sverige även fortsättningsvis ska
            vara pådrivande i Förenta Nationerna för ett fortsatt sökande
            efter sanningen. Det är därför av yttersta vikt att Förenta Nationernas
            uppdrag förlängs ytterligare, liksom att inkommet material tillgängliggörs
            för framtida forskning.
          </p>
        </div>
        <div type="motSignatures">
          <list>
            <item xml:id="i-BkBgTmQ6jf7JA8tNzh39wx" who="i-JLXuQC8Bjt8suyRFj6kC3h">
              Gudrun Brunegård (KD)
            </item>
          </list>
        </div>
      </div>
    </body>
  </text>
</TEI>
