<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-SoU-00409">
  <teiHeader>
    <fileDesc>
      <titleStmt>
        <title>Aids är vår tids farligaste epidemi. På kort tid har smittan spritt sig till  praktiskt taget alla länder i världen. Särskilt hårt drabbade är vissa länder i  Afrika samt städer som San Francisco och New York. Överallt där  sjukdomen har fått fäste växer</title>
        <author corresp="i-MYV5TtBU5tQGwqDu4dq25s">Bengt Westerberg m. fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Aids är vår tids farligaste epidemi. På kort tid har smittan spritt sig till  praktiskt taget alla länder i världen. Särskilt hårt drabbade är vissa länder i  Afrika samt städer som San Francisco och New York. Överallt där  sjukdomen har fått fäste växer</title>
          <idno type="rdwebb">GA02So409</idno>
          <rs type="number">So409</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GA02So409/text</ref>
          <ref type="dokument_url_html">http://data.riksdagen.se/dokument/GA02So409</ref>
          <ref type="dokumentstatus_url_xml">http://data.riksdagen.se/dokumentstatus/GA02So409</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>interpellation av Ingrid Ronne-Björkqvist</name>
            <state type="partyAffiliation" ref="Q53764745">
              <desc>fp</desc>
            </state>
          </person>
          <person gender="man">
            <idno>i-MYV5TtBU5tQGwqDu4dq25s</idno>
            <name>Bengt Westerberg</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-788GHtzSVWps3NNq8zFMiq</idno>
            <name>Ingemar Eliasson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-A8ft8hMHUcZDSE5fKdjGpq</idno>
            <name>Kerstin Ekman</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-DDBp1Uv1xUyCgUST4Mk7Ub</idno>
            <name>Karin Ahrland</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-5FsdBgp7zC1W8jXSUkwwDq</idno>
            <name>Birgit Friggebo</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-9J1gmLVJSnGBRMzrAVvtvR</idno>
            <name>Anne Wibble</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-P7oVLGoBfbz4RGE5XkQtLN</idno>
            <name>Jan-Erik Wikström</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-B1jH6xuNdP1VDkcHJM5hF3</idno>
            <name>Daniel Tarschys</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6Ymx9wrhTTcXoWc55dKQrd" type="signed"/>
        <correspContext corresp="i-6Ymx9wrhTTcXoWc55dKQrd">
          <note type="signatory" corresp="r-0"/>
          <note type="signatory" corresp="i-MYV5TtBU5tQGwqDu4dq25s"/>
          <note type="signatory" corresp="i-788GHtzSVWps3NNq8zFMiq"/>
          <note type="signatory" corresp="i-A8ft8hMHUcZDSE5fKdjGpq"/>
          <note type="signatory" corresp="i-DDBp1Uv1xUyCgUST4Mk7Ub"/>
          <note type="signatory" corresp="i-5FsdBgp7zC1W8jXSUkwwDq"/>
          <note type="signatory" corresp="i-9J1gmLVJSnGBRMzrAVvtvR"/>
          <note type="signatory" corresp="i-P7oVLGoBfbz4RGE5XkQtLN"/>
          <note type="signatory" corresp="i-B1jH6xuNdP1VDkcHJM5hF3"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_so_409/mot_198687_so_409-001.pdf"/>
      <div xml:id="i-BPkkk4Yhhy9k3cU9nzcggC" type="motHeader">
        <div xml:id="i-vN8ucVYZvaaSp7vjV2Kys" type="motTitle"/>
        <div xml:id="i-SDAo5bvuYHCuLbLhWixUjs" type="motSubmissionInfo"/>
      </div>
      <div xml:id="i-6V7bponBw4Hssv4fV6Qibf" type="motBody">
        <div xml:id="i-GGo9NEDonfqkoJSKtdNEQb">
          <p xml:id="i-WG19fr4guKRU3bAJDFwTW2">
            Motion till riksdagen Ö
          </p>
          <p xml:id="i-9yL9aAmP1XRdoTkip5aGJK">
            1986/87:S0409 ÖR
          </p>
          <p xml:id="i-TcStHaNJ9fRELTcfjYM2gJ">
            Bengt Westerberg m. fl. (fp)
          </p>
          <p xml:id="i-BKN5ALQ19cs8duDqqrf5Vh">
            ö Mot. Aids 1986/87 S0409—-412 Motion
          </p>
          <p xml:id="i-DwLj49ksXtjQCscvo8yJfa">
            Aids är vår tids farligaste epidemi. På kort tid har smittan
            spritt sig till praktiskt taget alla länder i världen. Särskilt
            hårt drabbade är vissa länder i Afrika samt städer som San Francisco
            och New York. Överallt där sjukdomen har fått fäste växer antalet
            fall enligt ett relativt regelbundet mönster. I Sverige har hittills
            90 patienter utvecklat aids. För närvarande registreras ett nytt
            fall ungefär varje vecka. Immunbristsjukdomen aids förorsakas
            av ett virus som numera går under namnet HIV (Human Immunodeficiency
            Virus). Över 10 miljoner männi- skor i hela världen anses hittills
            ha blivit smittade av detta virus. HIV kan förutom aids även framkalla
            grava skador på det centrala nervsystemet samt öka risken för
            vissa typer av cancer. HIV-infektionen är än så länge obotlig.
            Hur stor andel av de HIV-smittade som utvecklar aids kan ännu
            inte anges med säkerhet, men med de erfarenheter som vunnits under
            senare tid har prognosen snarast blivit alltmer pessimistisk.
            Antalet kända patienter med HIV-infektion i Sverige är för närvarande
            1 200. Härtill antas emellertid komma ett flerdubbelt större antal
            smittbärare som inte själva är medvetna om sin infektion. Aids
            och HIV-viruset ställer såväl det internationella samfundet som
            vårt eget samhälle inför stora problem. Kraftfulla och skyndsamma
            åtgärder måste sättas in för att hejda smittspridningen. Sverige
            måste delta i de internationella ansträngningarna att bekämpa
            sjukdomen, bl.a. genom forskningssamarbete och bistånd i samverkan
            med Världshälsoorganisatio- nen. Samtidigt måste en massiv informationskampanj
            genomföras här hemma. På åtskilliga arbetsområden måste förändringar
            vidtas för att minska riskerna för smittspridning. En annan central
            uppgift är att utveckla vårdinsatserna inom socialtjänsten och
            hälso- och sjukvården så att HIV- infekterade kan få det stöd
            och bistånd som de behöver. Aids-epidemin medför risker för social
            stigmatisering och förnyad spridning av fördomar, bl.a. gentemot
            homosexuella. Sådana tendenser måste stävjas. I fjolårets partimotion
            (1985/86:S0416) kritiserade folkpartiet regeringen för senfärdighet
            och obeslutsamhet i dess hantering av aidsfrågan. Vi framhöll,
            att det anslag om 5 milj. kr. som i budgetförslaget för 1986/87
            begärdes för aidsinsatser vittnade om en grav underskattning av
            situationens allvar. Folkpartiet föreslog att anslaget i stället
            skulle sättas till 50 milj. kr., att ett nationellt högkvarter
            borde inrättas för att ge arbetet en mer bestämd
          </p>
          <p xml:id="i-3FcbAmxx5mZJccfxGNmGAR">
            1 Riksdagen 1986/87. 3 saml. Nr S0409-412
          </p>
          <p xml:id="i-5jLZXMMSTebEnceJe2zABz">
            BEE aa a LENS Sa ARD SR fa RRS
          </p>
          <pb facs="riksdagen-motions-pdf/data/198687/mot_198687_so_409/mot_198687_so_409-002.pdf"/>
          <p xml:id="i-HP64VbdZDRXiT3VfN7ATak">
            ledning samt att ett kraftfullt åtgärdsprogram skyndsamt borde
            utvecklas. Sedan riksdagen (SoU 1985/86:15) ställt sig bakom kravet
            på större resurser och kraftfulla insatser återkom regeringen
            i proposition 1985/86:171 med ett förslag om att ytterligare 75
            milj. kr. skulle anvisas för bekämpningen av aids under vart och
            ett av budgetåren 1986/87 och 1987/88. Härutöver begärdes 50 milj.
            kr. som bidrag till kommuner och landsting för deras arbete med
            vård och behandling under år 1987. Den bedömning som vi redovisar
            i denna motion är att regeringens aidsinsatser i flera avseenden
            har utvecklats positivt under 1986. Inte minst genom de avsevärt
            ökade resurser som riksdagen nu har beviljat har handlingsmöjligheterna
            kraftigt vidgats. Ännu kvarstår dock betydande brister i regeringens
            hantering av epidemin. Framför allt saknas det tempo i insatserna.
            Informationsprogrammet har ännu inte körts i gång på allvar. Forskningen
            är för blygsam och försvåras bl.a. av att regeringen har försinkat
            beslutet om driftsanslag till ett nytt högrisklaboratorium. Det
            centrala stödet till läkare och annan vårdpersonal är fortfarande
            bristfälligt. Viktiga problem kring arbetslivets anpassning till
            epidemin har inte penetre- rats. Den s.k. aidsdelegationen har
            fungerat som ett i flera avseenden värdefullt samrådsorgan, men
            den har inte utvecklats till det kraftfulla ledningsorgan som
            vi efterlyste i fjolårets partimotion. Vi upprepar därför i denna
            motion kravet på en effektivare nationell ledning av arbetet mot
            aids.
          </p>
          <p xml:id="i-9Mhcbh1sJJfMyT89kYf3Hc">
            Information
          </p>
          <p xml:id="i-HdFArJQ26iGHjmb4kokzFL">
            Ett program för en omfattande informationsverksamhet har under
            1986 utarbetats inom aidsdelegationen. Vad som hittills har verkställts
            är huvud- sakligen vissa punktinsatser i form av kortare TV-annonser,
            broschyrer från socialstyrelsen m. m. Vissa landsting och frivilliga
            organisationer har också bidragit till informationsspridningen.
            Samtidigt har den omfattande publici- teten kring aids i massmedierna
            skapat en vidsträckt medvetenhet om epidemin. Vid sidan om korrekta
            upplysningar har nyhetsflödet emellertid också innehållit många
            mer eller mindre missvisande uppgifter, t.ex. om smittans spridningsvägar.
            Ju längre verkställigheten av den beslutade informationskampanjen
            dröjer, desto rimligare ter det sig att förskjuta dess tonvikt
            från förmedling av basfakta till korrigering av olika slags missförstånd
            som uppstått kring epidemin. Vid sidan av ren informationsförmedling
            behövs också insatser av beteendepåverkande natur. Risken är annars
            påtaglig att vi inom kort befinner oss i ett läge där kunskaperna
            om infektionen är vitt utbredda, men där särskilt utsatta grupper
            ändå inte rättar sig efter dessa kunskaper. Alkoholbruket erbjuder
            härvidlag en nedslående parallell: det råder knap- past någon
            större okunnighet om alkoholens skadeverkningar, men dessa insikter
            hindrar ändå inte ett omfattande missbruk. I detta läge vill vi
            särskilt trycka på behovet av muntlig information. Inte minst
            för skolungdom, värnpliktiga och grupper inom vissa berörda arbets-
            områden behövs en kunskapsförmedling som går utöver den som kan
            spridas genom annonser och broschyrer. Aidsepidemin ger upphov
            till många frågor som måste få diskuteras och penetreras. Ansvarsfördelningen
            för denna
          </p>
          <p xml:id="i-DnEJzLWUGWZ5PfdiT4zgP1">
            Mot. 1986/87 S0409
          </p>
          <pb facs="riksdagen-motions-pdf/data/198687/mot_198687_so_409/mot_198687_so_409-003.pdf"/>
          <p xml:id="i-XvvA8DRQonGDirkFoz72Qm">
            RE EE
          </p>
          <p xml:id="i-AE3o49da6YUbbtxhLEpH3Y">
            muntliga information mellan -kommuner och landsting är en fråga
            som Mot. 1986/87 snarast behöver lösas. Utbildning och fortlöpande
            vidareutbildning måste — $0409 organiseras. Även om huvuddelen
            av den operativa verksamheten bör ske inom den kommunala sfären
            bär regeringen enligt vår uppfattning ett ansvar för att arbetet
            skyndsamt kommer i gång. Ett annat viktigt behov som ännu inte
            är tillfredsställt är utgivningen av en kvalificerad tidskrift
            för vidareinformatörer. De många mer eller mindre korrekta uppgifter
            som cirkulerar i massmedierna gör det särskilt angeläget att informationsförmedlarna
            fortlöpande får kännedom om de nya rön som rapporteras i vetenskapliga
            publikationer. En tidskrift för seriös information om aidsepidemin
            bör etableras snarast. Forskningens informationsbehov bör också
            ägnas uppmärksamhet. Möj- ligheten att följa utländsk forskning,
            t. ex. via litteratursökningar, behöver förbättras.
          </p>
          <p xml:id="i-3ZPeZ9B5UDA3YsJ39qhP6r">
            Forskning
          </p>
          <p xml:id="i-WCtD2RuyCiPz2U8CUcftf8">
            En radikal vidgning av forskningen kring aids och HIV är nödvändig
            för att tämja epidemin. Dramatiken i farsotens spridning motiverar
            vad som på engelska brukar kallas ett crash program, dvs. en snabb
            och bred satsning där fångstnäten kastas i många olika riktningar
            samtidigt, där materiella resurshinder beslutsamt elimineras och
            där forskarpotentialen snabbt ökas genom rekrytering från närgränsande
            områden. Centrala mål för den medicinska aidsforskningen är att
            genom epidemiolo- | giska studier skapa en klarare bild av sjukdomens
            spridningsvägar samt att
          </p>
          <p xml:id="i-SmAMp1TvmrWNm4DdemZQ4W">
            genom molekylärbiologisk forskning utveckla vacciner samt läkemedel
            som kan utnyttjas för att minska HIV-virusets förmåga att framkalla
            aids och andra sjukdomar hos infekterade patienter. Andra uppgifter
            är att förfina testningstekniken och att vidga kunskapen om de
            faktorer som påverkar sjukdomsförloppet. Vid sidan härav behövs
            även forskning kring sjukdo- mens sociala och psykologiska aspekter,
            inriktad t. ex. på sexualbeteende, kristerapi och motivationsfrågor.
            Sverige har en betydande vetenskaplig kompetens inom sådana för
            aidsforskningen viktiga områden som vaccinforskning, immunologi
            och utveckling av antivirala läkemedel. Kontaktnätet med forskare
            i andra länder är väl utbyggt. Vi har därför goda förutsättningar
            att göra viktiga insatser i den omfattande forskning som nu dras
            i gång. En central politisk uppgift bör vara att se till att den
            svenska aidsforskningen inte hämmas av resursbrist utan tvärtom
            ges all tänkbar uppmuntran. De åtgärder som regeringen hittills
            har vidtagit för att stimulera aids- forskningen kan inte anses
            tillfredsställande. Det finansiella stödet är otillräckligt. De
            medel som kanaliseras till forskningen via medicinska forskningsrådet
            (MFR) och styrelsen för teknisk utveckling (STU) uppgår för närvarande
            till omkring 3,1 milj. kr. per år. Av de 35 ansökningar som inkom
            när MFR år 1985 avdelade särskilda medel för aidsforskning kunde
            anslag beviljas endast till 20 projekt. Talande är att svenska
            forskare enbart inom områdena immunologi och vaccinforskning i
            konkurrens med ameri- kanska forskare har fått större anslag från
            statliga myndigheter i USA än vad 3
          </p>
          <pb facs="riksdagen-motions-pdf/data/198687/mot_198687_so_409/mot_198687_so_409-004.pdf"/>
          <p xml:id="i-EsfqmYfTkmJGc6dUsXeCL">
            som hittills totalt har delats ut från statliga myndigheter i
            Sverige för medicinsk forskning. Professor Hans Wigzell, som på
            regeringens uppdrag har utarbetat ett program för svensk forskning
            kring aids, bedömer att hittills beviljade medel skulle behöva
            mer än tredubblas. Vi stöder denna bedömning, men vill tillfoga
            att det också krävs medel för den mera behandlings- och beteendeve-
            tenskapligt inriktade forskning som inte täcks av Wigzells forskningspro-
            gram. I budgetpropositionen föreslår regeringen att 5 milj. kr.
            ställs till förfogande för forskning om aids. Detta är endast
            hälften av vati Wigzell har föreslagit enbart för den medicinskt
            inriktade forskningen. Forskningen bör inom ramen för aidsanslaget
            ges ett så stort utrymme att det framlagda medicinska forskningsprogrammet
            samt den här angivna kompletterande forskningen kan genomföras.
            Detta bör föreskrivas vid riksdagens beslut om anslaget A 5. En
            allvarlig flaskhals för den medicinska aidsforskningen är bristen
            på säkerhetslaboratorier för arbete med HIV. Långt framskridna
            planer finns att knyta en sådan enhet till statens bakteriologiska
            laboratorium. Härige- nom skulle det gå att säkerställa tillgången
            av virologiskt material såväl för vaccinframställning som för
            utveckling av förfinad antiviral terapi. Anlägg- ningen kan leasas,
            varför investeringskostnaden inte behöver belasta stats- budgeten.
            Den årliga kostnaden har beräknats till 2,5 milj. kr. Iordningstälandet
            av detta viktiga laboratorium har försinkats genom att ärendet
            inte har kunnat handläggas med tillbörlig skyndsamhet i regerings-
            kansliet. Anskaffningen av den mest tidskrävande utrustningen,
            autoklaven, har fått avbrytas. Vi finner regeringens senfärdighet
            klandervärd och föreslår att riksdagen inom ramen för aidsanslaget
            öronmärker 2,5 milj. kr. för detta ändamål.
          </p>
          <p xml:id="i-Q2yVV4oPNJNRGNuFG5hLrf">
            Bistånd
          </p>
          <p xml:id="i-R92LqNqbieGuN39Rikwpdy">
            Den mest nedslående nyheten på aidsområdet under det senaste
            året är de dramatiska rapporter som nått oss från Afrika. Epidemins
            spridning inom stora delar av den afrikanska kontinenten är så
            omfattande att den utan överord måste betecknas som katastrofal.
            Uppgifterna är visserligen ofull- ständiga, men redan det vi hittills
            vet måste leda till radikalt vidgade hjälpinsatser. Den rivstart
            som redan skett förtjänar uppskattning. Sverige har engagerat
            sig såväl i bilateralt aidsbistånd som i multilateral samverkan
            via Världshäl- soorganisationen. Härtill kommer det nordiska samarbetet,
            som främst är inriktat på frivilliga insatser. Allt talar för
            att detta bistånd behöver mångdubblas i omfång. Enligt vår bedömning
            finns det skäl att inrikta planeringen både på en kraftig vidgning
            av aidsbiståndets andel av det bilaterala svenska biståndet och
            på avsevärt ökade insatser via Världshälsoorganisationen. Direkta
            insatser bör kunna göras också i länder som inte är programländer,
            såsom t. ex. Uganda. Innan utrymme kunnat beredas för aidsinsatser
            inom ordinarie finan- sieringsramar bör de särskilda medel som
            finns avsatta för katastrofbistånd
          </p>
          <p xml:id="i-C5GFNm3zU3yPWqRn96XxJZ">
            Mot. 1986/87 S0409
          </p>
          <pb facs="riksdagen-motions-pdf/data/198687/mot_198687_so_409/mot_198687_so_409-005.pdf"/>
          <p xml:id="i-HWnr8ACh6yz16MQfwxjUVd">
            kunna utnyttjas. Detta bör riksdagen ge regeringen till känna
            i samband med årets biståndsbeslut.
          </p>
          <p xml:id="i-9eGX7RPnoJcQ6ML9tESdXo">
            Arbetsmiljöfrågor
          </p>
          <p xml:id="i-KrKmKc4Z8GoRg3GPyDGzUW">
            HIV-smittan aktualiserar arbetsmiljöproblem inom många olika
            yrkesgrup- per. Personal inom t. ex. polisen, sjukvården, socialtjänsten,
            kriminalvår- den och många andra arbetsområden kan komma i beröring
            med infekterade personer. I Förenta staterna, där många barn blivit
            smittade, finns samma problem inom barnomsorgen och skolan. Det
            är bara en tidsfråga innan motsvarande förhållanden dyker upp
            även hos oss. Tidningsnotiser under de senaste åren visar att
            oron och diskussionen har nått allt fler yrkesgrupper. Mycket
            av den ängslan som råder kring aids är lyckligtvis obefogad och
            bör kunna lägga sig när informationen om smittvä- garna når ut
            till de oroliga. Det finns inga belägg för att viruset överförs
            genom beröring, luft eller vatten. Praktiskt taget all känd överföring
            har skett genom sexuellt umgänge eller genom exponering av blod
            mot blod. Vid något enstaka tillfälle har olycksfall inom sjukvården
            (personal som stuckit sig på förorenade spetsar) lett till infektion.
            Smittämnet har isolerats även i sådana kroppsvätskor som tårar
            och saliv, men det finns inga säkra belägg för att överföring
            av smittan kan ske genom sådana ämnen. Trots att riskerna är starkt
            begränsade är farsoten emellertid så allvarlig att arbetsmiljöproblemen
            kräver en mycket omfattande uppmärksamhet. Re- dan i fjolårets
            motion påtalade vi att det stora behovet av information till olika
            yrkesgrupper är långt ifrån täckt. Vad som skett under det senaste
            året ger tyvärr inte anledning att ändra den bedömningen. Arbetarskyddsstyrel-
            sen har vidtagit vissa åtgärder, men vi kan inte finna att myndigheten
            har ägnat aidsepidemin tillräcklig uppmärksamhet. I många länder
            har frågan om HIV-infekterades deltagande i yrkeslivet kommit
            att bli kontroversiell. I Norge har t. ex. under det senaste året
            en servitör avskedats sedan hans arbetsgivare fått kännedom om
            att den anställde var HIV-infekterad. På samma sätt har en anställd
            inom vårdsek- torn avskedats av Oslo kommun. Något motvarande
            fall är inte känt i Sverige, men i åtminstone ett fall har en
            pilot i ett flygbolag omplacerats sedan arbetsgivaren fått kännedom
            om HIV-infektionen. Det ter sig ofrånkomligt att en diskussion
            om HIV-infekterades yrkesverk- samhet förr eller senare kommer
            att aktualiseras på olika områden. Om det saknas noggranna och
            sakkunniga centrala överväganden kring desa frågor är det stor
            risk att det uppstår olustiga debatter kring enskilda infekterade
            personer. Vi föreslår därför att riksdagen tar initiativ till
            ett brett nationellt samråd kring ämnet ”HIV i arbetslivet”. Ett
            sådant nationellt samråd bör organiseras under medverkan av t.
            ex. företrädare för medicinsk och etisk expertis, arbetarskyddet,
            socialtjänsten, klientorganisationer, arbetsmark- nadens parter
            och de politiska partierna. Till de problem som behöver behandlas
            vid en sådan genomgång av anpassningsproblemen på olika områden
            hör även kontakterna med HIV- infekterade klienter. Det förhållandet
            att flertalet av smittbärarna är omedvetna om sitt tillstånd gör
            att vissa försiktighetsåtgärder generellt kan
          </p>
          <p xml:id="i-68B3egoiaH4z38gKcykXJh">
            Mot. 1986/87 S0409
          </p>
          <pb facs="riksdagen-motions-pdf/data/198687/mot_198687_so_409/mot_198687_so_409-006.pdf"/>
          <p xml:id="i-Ht2JkRuTCdSq3cDQeRkZ5S">
            behöva sättas in vid arbetsuppgifter som förutsätter beröring
            av främmande människors blod. Därutöver krävs fortsatta överväganden
            av de anstalter som erfordras vid kontakter med kända smittbärare
            samt patienter med utvecklad aids. Det är angeläget att sådana
            försiktighetsåtgärder inte ekonomiskt belastar smittbärarna, bl.
            a. därför att det då kan uppstå ett ekonomiskt incitament att
            förtiga ett infektionstillstånd. Som svar på en interpellation
            av Ingrid Ronne-Björkqvist (fp) har socialministern nyligen utlovat
            en justering av tandvårdstaxan i syfte att undanröja ett sådant
            negativt incitament.
          </p>
          <p xml:id="i-EVEczDX2kALa4AFGxpFHJA">
            Omsorgen om HIV-infekterade patienter
          </p>
          <p xml:id="i-BYjBpP2jaDBhwy5q7Qt8an">
            Detta problem exemplifierar ett annat frågekomplex som hittills
            knappast har börjat bearbetas. Hur skall vi sörja för vården och
            omsorgen om ett ökande antal HIV-patienter? Under vilka ekonomiska,
            sociala och psykolo- giska villkor kommer de infektionsdrabbade
            att leva? Hittills har det i huvudsak varit de behandlande läkarnas
            ensak att hålla kontakt med sina patienter. I vissa fall har psykosociala
            stödinsatser kunnat sättas in. Vidare har smittskyddsläkarna haft
            kontakt med vissa patienter, särskilt sådana som från smittskyddssynpunkt
            varit mer problematiska. Det finns emellertid ingen samlad överblick
            över HIV-patienternas levnadsbetingelser. Socialstyrelsens kontakter
            med behandlande läkare har av allt att döma varit begränsade.
            Från socialtjänsten, polisen och narkoman- vården har kommit ytterst
            oroande rapporter om svårigheterna att på lämpligt sätt motivera
            och ta hand om många kända narkotikaberoende smittbärare. Även
            om det står klart att det stora flertalet HIV-patienter följer
            de förhållningsregler som utfärdas av de behandlande läkarna är
            det också känt att många smittbärare faller in i depressioner,
            desperationer och destruktivt beteende. Enligt folkpartiets bedömning
            behöver ett flertal utvecklingsprojekt initieras för att förbättra
            vår kapacitet att hjälpa och stödja HIV-patienter. Vi föreställer
            oss att organisationer av typ RFSU, RFSL, Läkare mot aids m. fl.
            kan spela en väsentlig roll för detta arbete, men även kyrkorna,
            de fackliga organisationerna och andra folkrörelser bör kunna
            bidra. Vissa projekt bör kuna organiseras inom ramen för socialtjänsten.
            Finansiellt stöd bör kunna utgå av aidsmedel samt genom delegationen
            för social forskning. En förbättrad omsorg om patienterna förutsätter
            bl. a. vidgade och fortlöpande utbildningsinsatser riktade till
            läkare och annan personal inom hälso- och sjukvården. Den tillsyn
            och samordning som för närvarande bedrivs genom socialstyrelsen
            är knappast tillfredsställande.
          </p>
          <p xml:id="i-H9HhqukAKmTv2VENcqZ7DV">
            Testning och smittspårning
          </p>
          <p xml:id="i-MWTYKWwJ5B2SZSt7FKEF6z">
            Det största hotet för fortsatt smittspridning kommer från de
            smittbärare som inte är medvetna om sin infektion. Därför är det
            av yttersta vikt att så många som möjligt av dem som misstänker
            att de kan ha utsatt sig för HIV-viruset genomgår testning. Från
            infektionsläkarna rapporteras en nedgång i testningsfrekvensen
            som
          </p>
          <p xml:id="i-B6DPaGuaz3auTmrf6VWyAy">
            Mot. 1986/87 S0409
          </p>
          <pb facs="riksdagen-motions-pdf/data/198687/mot_198687_so_409/mot_198687_so_409-007.pdf"/>
          <p xml:id="i-DtinvLvuKMmZmXBjaxZkRa">
            kan sättas i samband med regeringens beslut att införa HIV-infektionen
            i smittskyddskungörelsen. Det är möjligt att detta beslut var
            ett misstag, men det kan inte nu göras ogjort. I stället gäller
            det att minimera skadorna genom att så långt som möjligt stärka
            förtroendet för sjukvården. I syfte att stimulera en ökad testningsverksamhet
            har regeringen efter bemyndigande av riksdagen öppnat en möjlighet
            för anonym provtagning. Anonymiteten bryts emellertid i det fall
            då testet visar sig vara positivt. Talrika infektionsläkare har
            vädjat till riksdag och regering om att vidga möjligheten till
            anonymitet därhän att denna kan bestå även vid positiva resultat.
            Folkpartiet anser nu som tidigare att riksdagen har skäl att lyssna
            till de läkare som ger detta råd. Riksdagsmajoriteten har emellertid
            avvisat detta förslag. Den anför att den enskildes anspråk på
            bevarad integritet måste vägas mot samhällets krav på kontroll
            över smittan. Enligt vår uppfattning är detta en olycklig felbedömning
            av problemet. Det är just det allmännas intresse av att hindra
            smittspridningen som för oss framstår som det viktigaste skälet
            för att tillåta den som så önskar fullständig anonymitet. Den
            lilla gruppen av misskötsam- ma kända smittbärare som till äventyrs
            skulle kunna förbli okänd om fullständig anonymitet medgavs är
            nämligen en långt mindre fara än de tusentals okända och omedvetna
            smittbärare som det gäller att stimulera till testning. Sedan
            HIV-infektion har konstaterats är det en viktig uppgift att försöka
            blottlägga den kedja varigenom smittan har färdats. Sådan smittspårning
            kan rädda liv. Enstaka läkare har gjort utmärkta insatser på detta
            område, men denna sorts detektivarbete behöver mer stöd och stimulans.
            Staten har här ett ledningsansvar som behöver ägnas ökad energi.
          </p>
          <p xml:id="i-877DMU8VFctG3zhoBWvB66">
            Ledningen av aidsarbetet
          </p>
          <p xml:id="i-D3SLsLURWneFZW2owAeP84">
            I fjolårets partimotion framhöll folkpartiet att den särskilda
            delegation som regeringen hade tillkallat tycktes fungera ungefär
            som en vanlig offentlig utredning. Resursbrist, oklar lagstiftning
            och friktioner mellan olika offentli- ga organ tilläts bromsa
            insatserna mot smittan. Vi efterlyste därför en mer kraftfull
            och energisk ledning av kampen mot smittan. I motionen föreslogs
            ”ett nationellt högkvarter som dag för dag leder arbetet”. Regeringens
            omedelbara reaktion på denna kritik blev att inbjuda företrädare
            för samtliga politiska partier att ingå i aidsdelegationen. Sedan
            riksdagen ställt sig bakom kravet på kraftfulla åtgärder återkom
            också regeringen med ett tjugo gånger högre anslagsäskande än
            vad som hade föreslagits i budgetpropositionen. Mot denna bakgrund
            kunde folkpartiet förra våren ställa sig bakom ett enigt uttalande
            av socialutskottet av följande lydelse: ”En gemensam ledning behövs
            för arbetet mot AIDS. Den nu snart ett år gamla AIDS-delegationen,
            i vilken numera också ingår företrädare för alla fem riksdagspartierna,
            kan enligt utskottets mening utvecklas till ett bra instrument
            för en sådan ledning.” Vår nuvarande bedömning är att aidsdelegationen
            otvivelaktigt har genomgått en uppryckning under året. Härtill
            har inte minst medverkat de nya resurser som riksdagen i våras
            ställde till regeringens förfogande.
          </p>
          <p xml:id="i-73BAQH45wnkEMdSZUDL1pU">
            Mot. 1986/87 S0409
          </p>
          <pb facs="riksdagen-motions-pdf/data/198687/mot_198687_so_409/mot_198687_so_409-008.pdf"/>
          <p xml:id="i-B957Wgjf2bg8N1ZYXReJEV">
            Samtidigt måste vi notera att en hel del av de gamla problemen
            kvarstår. Delegationen har fyllt en värdefull funktion som forum
            för rapportering om olika myndigheters arbete, avstämning av de
            politiska partiernas synpunkter och som organ för diskussion om
            den allmänna inriktningen av aidsarbetet. Däremot har den inte
            haft befogenheter att fatta operativa beslut om fördelning av
            anslag och inte heller kunnat fungera som ett aktivt ledningsor-
            gan. En oklar funktionsfördelning mellan vissa myndigheter kvarstår
            (t. ex. socialstyrelsen och SBL). Varken delegationen som sådan
            eller dess ledning har kunnat fungera som opinionsbildare och
            auktoritativt språkrör när olika missuppfattningar om epidemin
            och dess spridningsvägar tidvis gripit omkring sig. Den kommittémässiga
            arbetsrytmen med ungefär ett samman- träde varje månad har inte
            heller gjort det möjligt för aidsdelegationen att hålla ett tillräckligt
            högt tempo i sitt arbete. Några av de försinkningar och tillkortakommanden
            som registrerats ovan får ses som en följd av att aidsdelegationen
            alltför lätt har fallit in i den gängse kommittélunken. Mot denna
            bakgrund finner vi det motiverat att ånyo framföra vårt förslag
            om en effektivare ledning av aidsarbetet. Farsoten är så allvarlig
            att den kräver en mer kraftfull mobilisering av engagerad expertis
            på olika berörda verksamhetsområden. Ledningen av detta arbete
            bör anförtros åt en person som förenar vetenskaplig auktoritet
            med organisatorisk talang och som
          </p>
          <p xml:id="i-A43vnpP65uJoc6H2oj7uCZ">
            odelat kan ägna sin tid åt uppgiften.
          </p>
          <p xml:id="i-Wy82Ji9dEwUcCJu4dm4KFc">
            En riksförening mot aids
          </p>
          <p xml:id="i-888xaCcE8zuToaqHYy8NQ7">
            En utomordentligt viktig uppgift är att stimulera frivilliga
            initiativ mot epidemin. Värdefulla insatser görs t. ex. av sådana
            organisationer som Noaks ark, RFSL och Läkare mot aids. Stat,
            landsting och kommun bör på olika sätt understödja sådan verksamhet.
            Det finns också skäl att på frivillig väg stimulera en mångsidig
            forskning kring aids och HIV. Efter mönster av de organisationer
            som har bildats för att bekämpa andra allvarliga sjukdomar, t.
            ex. Riksföreningen mot cancer, bör en organisation skapas för
            att möta hotet från HI'V-smittan. På grund av de särskilda omständigheterna
            i detta fall, inte minst sjukdomens epidemiska karaktär, finner
            vi det motiverat att riksdagen tar initiativ till bildandet av
            en sådan riksförening. Inom ramen för aidsanslaget bör därför
            1,5 milj. kr. avsättas som grundplåt för denna organisation.
          </p>
          <p xml:id="i-DzDC4AjBsxBE11bhXvT6KM">
            Från HTLV-III till HTV
          </p>
          <p xml:id="i-6LVqnay33Rk4wsgjrAjSK7">
            Det virus som förorsakar aids gick tidigare under namnet HTLV-III
            (humant Tlymfotropt virus nr 3). Vid sidan av HTLV-III finns även
            humanvirustyper med andra nummerbeteckningar (1, 2 och 4) samt
            besläktade apvirus med benämningen STLV. Efter beslut av Världshälsoorganisationen
            är benämningen på det virus som förorsakar aids numera HIV (Human
            Immunodeficiency Virus eller Humant immunbristvirus). I svenska
            författningar brukas emellertid ännu den tidigare använda benämningen.
            För att undvika förvirring i det fortsatta informationsarbetet
            bör ett namnskifte genomföras i samtliga författnings-
          </p>
          <p xml:id="i-6zEjc1GurH5dR1p6snZr8M">
            Mot. 1986/87 S0409
          </p>
          <pb facs="riksdagen-motions-pdf/data/198687/mot_198687_so_409/mot_198687_so_409-009.pdf"/>
          <p xml:id="i-2WB5ujP1P2QCYg5XfGVfKk">
            texter där HTLV-III omnämns. Detta bör riksdagen som sin mening
            ge regeringen till känna.
          </p>
          <p xml:id="i-WE77vCgdykaEpHLcg7a8qL">
            Anslagsfrågor
          </p>
          <p xml:id="i-NoCt9rPa8TBAZP2anaWnju">
            För insatser mot aids äskar regeringen för nästkommande budgetår
            dels 80 milj. kr. under anslaget A 5, dels 18 milj. kr. under
            anslaget E 16, dels slutligen 25 milj. under anslaget E 18. För
            budgetåret 1987/88 blir anslaget därmed ungefär detsamma som för
            budgetåret 1986/87. En jämförelse mellan kalenderåren 1987 och
            1988 utfaller emellertid annorlunda. Det anges inte i budgetpropositionen
            att det extra bidraget på 50 milj. kr. som under kalenderåret
            1987 utgår till vissa särskilt drabbade kommuner och landsting
            kommer att utgå även under 1988. En annan nyhet är att regeringen
            föreslår en gemensam kostnadsram för socialstyrelsens och SBL:s
            insatser mot aids. I praktiken torde denna ram innebära lägre
            anslag till dessa båda myndigheter än vad de förfogar över under
            innevarande budgetår. Det verkliga resursläget blir emellertid
            beroen- de av hur de medel som begärs under anslaget A 5 utnyttjas.
            Vår preliminära bedömning är att de föreslagna anslagen bör vara
            tillräckliga för de insatser som kan sättas in under 1987. Under
            kommande år behövs emellertid en successiv stegring av åtgärderna
            mot aids och HIV- smittan, inte en dämpning. Vi förutsätter därför
            att regeringen återkommer till riksdagen med begäran om ytterligare
            medel i anslutning till den aktivisering av insatserna mot aids
            som föreslås i motionen.
          </p>
          <p xml:id="i-UuMMqmwwwcL7TYCtx7poXg">
            Hemställan
          </p>
          <p xml:id="i-XoR2S4DZUqp7yfd2F95aBs">
            Med hänvisning till det anförda hemställer vi 1. att riksdagen
            som sin mening ger regeringen till känna vad som i motionen anförts
            beträffande behovet av en effektivare ledning av arbetet mot aidsepidemin,
            2. att riksdagen som sin mening ger regeringen till känna vad
            som i motionen anförts om information om aids, 3. att riksdagen
            vid sitt beslut om anslaget A 5 föreskriver att forskningen om
            aids bör ges ett i förhållande till budgetpropositionen vidgat
            utrymme inom anslagsramen, 4. att riksdagen vid sitt beslut om
            anslaget A 5 föreskriver att omedelbara åtgärder bör vidtas för
            inrättande av ett s. k. högrisklabo- ratorium, [att riksdagen
            i anslutning till årets beslut om utvecklingsbiståndet uttalar
            att katastrofbiståndsmedel bör kunna tas i anspråk för aidsinsatser!],
            [att riksdagen i anslutning till årets beslut om utvecklingsbiståndet
            uttalar att planeringen på biståndsområdet bör inriktas på avsevärt
            vidgade svenska aidsinsatser såväl via Världshälsoorganisationen
            som inom vår egen bilaterala biståndsverksamhet!'],
          </p>
          <p xml:id="i-3RPdBgnCcRgibTPGtDeTgw">
            Mot. 1986/87 S0409
          </p>
          <pb facs="riksdagen-motions-pdf/data/198687/mot_198687_so_409/mot_198687_so_409-010.pdf"/>
          <p xml:id="i-5GfhYe3kZkaVB5T9hrRrte">
            5. att riksdagen som sin mening ger regeringen till känna vad
            som i motionen anförts om behovet av ett nationellt samråd om
            problemen kring HIV-infektionen i arbetslivet, 6. att riksdagen
            som sin mening ger regeringen till känna vad som i motionen anförts
            om införande av möjlighet till fullständig anonymi- tet vid testning
            avseende HIV-infektion, 7. att riksdagen tar initiativ till bildande
            av en riksförening mot aids genom att vid beviljande av det äskade
            anslaget A 5 för insatser mot aids föreskriva att 1,5 milj. kr.
            skall avsättas som grundplåt för en sådan förening, 8. att riksdagen
            som sin mening ger regeringen till känna att beteckningen HTLV-III
            bör ändras till HIV i av regeringen och regeringen underställda
            myndigheter utfärdade författningar.
          </p>
          <p xml:id="i-3GrChTQr4XJAUdYcHoGcgM" type="date">
            Stockholm den 13 januari 1987
          </p>
          <p xml:id="i-Gfb4cXSinAyPa6an7btkRL">
            Bengt Westerberg (fp)
          </p>
          <p xml:id="i-LZcYQvudFGW83Ak4r9nrLs">
            Ingemar Eliasson (fp) Kerstin Ekman (fp) Karin Ahrland (fp) Birgit
            Friggebo (fp) Anne Wibble (fp) Jan-Erik Wikström (fp)
          </p>
          <p xml:id="i-Non3mKLson2PXRzUPBXrwT">
            Daniel Tarschys (fp)
          </p>
          <p xml:id="i-EdHvzSr28F8G4cfgumoSLu">
            ! 1986/87:U203
          </p>
          <p xml:id="i-GSGX1iTcSVkJD6GEfjutSi">
            Mot. 1986/87 S0409
          </p>
          <p xml:id="i-4FDmNA4aimgWiHFPpcakU2">
            10
          </p>
        </div>
      </div>
    </body>
  </text>
</TEI>
