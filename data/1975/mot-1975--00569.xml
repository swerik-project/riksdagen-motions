<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--00569">
  <teiHeader>
    <fileDesc>
      <titleStmt>
        <title>om åtgärder för att öka SJ:s konkurrenskraft.</title>
        <author>av herrar Helén och Fälldin</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om åtgärder för att öka SJ:s konkurrenskraft.</title>
          <idno type="rdwebb">FY02569</idno>
          <rs type="number">569</rs>
          <ref type="dokument_url_text">http://data.riksdagen.se/dokument/FY02569/text</ref>
          <ref type="dokument_url_html">http://data.riksdagen.se/dokument/FY02569</ref>
          <ref type="dokumentstatus_url_xml">http://data.riksdagen.se/dokumentstatus/FY02569</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qz4kjjKSzCm5RwSxi2vkro</idno>
            <name>GUNNAR HELÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-PDvEfAmYAgGTBhkGvyY7F4</idno>
            <name>THORBJÖRN FÄLLDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KhfMBEf3apNWWKHgouctiJ" type="signed"/>
        <correspContext corresp="i-KhfMBEf3apNWWKHgouctiJ">
          <note type="signatory" corresp="i-Qz4kjjKSzCm5RwSxi2vkro"/>
          <note type="signatory" corresp="i-PDvEfAmYAgGTBhkGvyY7F4"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__569/mot_1975__569-001.pdf"/>
      <fw xml:id="i-NEXFiwBnXQE4wZCzZncsoA">
        Mot. 1975:569 H"
      </fw>
      <div type="motHeader" xml:id="i-N7WxcYKQkCKuzgeJZZkBJ1">
        <div type="motTitle" xml:id="i-NDmJX41dhdoed4jBoDkhs6"/>
        <div type="motSubmissionInfo" xml:id="i-L8B3gTMmTVAXq2m13Ekd7y"/>
      </div>
      <div type="motBody" xml:id="i-FMkPQQzoMLAFe9AoYLGKjZ">
        <div xml:id="i-PafTqRgebts44r1BTx5QxK">
          <p xml:id="i-Qajctt93DJixqzWJssQVGA">
            Nr 569
          </p>
          <p xml:id="i-JLx6HxGi8eXSdTRvfmtF9J">
            av herrar Helén och Fälldin om åtgärder för att öka SJ:s konkurrenskraft.
          </p>
          <p xml:id="i-BNUT3uxjXSYzZKP5Nr5muQ">
            Sammanfattning
          </p>
          <p xml:id="i-NcnyquwW3BpHqXQsS77NKG">
            De senaste årtiondena har varit en nedgångsperiod för järnvägarna.
            Nu har förutsättningarna ändrats. Den tekniska utvecklingen har
            satt fart. Den nya energisituationen och en ökad förståelse för
            miljökraven har gett kol- lektivtrafiken ett bättre konkurrensläge.
            Utvecklingsmöjligheterna är nu sto- ra. Men då krävs också en
            ny järnvägspolitik. I motionen läggs fram förslag till en nyinriktning
            av SJ:s verksamhet. Den hittills förda nedskärningspolitiken måste
            upphöra. Inga järnvägs- nedläggelser skall få göras mot berörda
            kommuners vilja i avvaktan på på- gående utredningsarbete. I motionen
            föreslås vidare en förstärkning av järn- vägarnas konkurrenskraft
            genom bl. a. prissänkningar på vissa sträckor, för- bättrad regional
            och lokal trafik, chartervagnar, bättre service i restaurang-
            vagnar och bättre sovvagnar. Den s.k. snittaxan måste bort. SJ:s
            investeringsplan bör göras om till ett aktionsprogram, som utgår
            från att SJ skall ta hand om en väsentligt ökad andel av person-
            och godstrafiken. Anslagen för nästa budgetår bör höjas med 40
            milj. kr. utöver vad regeringen föreslagit. Detta möjligghör bl.
            a. anskaffning av fler motorvagnar, person- vagnar och lok. Möjligheterna
            till ytterligare investeringar med internationell finansiering
            bör också prövas. Riksdagen bör nu fatta principbeslut om införande
            av snabbtåg som kraf- tigt kan reducera nuvarande restider på
            vissa sträckor.
          </p>
          <p xml:id="i-GKs7hoMUquKmP2JKhzJgtz">
            1. Ny chans för järnvägarna
          </p>
          <p xml:id="i-TBDYEfMpXcVZS6UtDCvMDo">
            Tilltron till järnvägens framtid i Sverige har länge på de flesta
            håll varit svag. Den uppfattningen rådde att järnvägstrafiken
            i allt större utsträckning skulle komma att ersättas med vägtrafik.
            Tusentals kilometer järnväg lades ned. Hundratals stationer drogs
            in. Persontrafiken koncentrerades till kom- munikationer mellan
            de större städerna. Stora delar av landet blev utan järnvägsservice.
            1950- och 1960-talen blev en nedgångsperiod för järnvägs- trafiken.
            Nu börjar förutsättningarna förändras. Järnvägarna har fått en
            ny chans, beroende framför allt på tre omständigheter. För det
            första har det blivit alltmera klart att bilismen vid sidan av
            sina obestridliga fördelar också har nackdelar, som framträder
            särskilt tydligt
          </p>
          <pb facs="riksdagen-motions-pdf/data/1975/mot_1975__569/mot_1975__569-002.pdf"/>
          <fw xml:id="i-PSpk7x5ATegrAgZwMsXf1g">
            Mot. 1975:569 12
          </fw>
          <p xml:id="i-K1Vr5Mpo3ncFXLakzEVQ8X">
            vid en stark expansion. Trängsel på vägarna, stora olycksfallsrisker,
            buller och avgaser är minusposter från såväl mänskliga som samhällsekonomiska
            utgångspunkter. För det andra har den tekniska utvecklingen på
            järnvägsområdet satt ny fart, internationellt sett. Allt fler
            länder satsar på snabba järnvägsför- bindelser. I bl. a. Japan,
            Frankrike och Västtyskland går tågen med has- tigheter på 200
            km i timmen mellan de större städerna. Omfattande insatser för
            forskning och utveckling görs på ännu snabbare projekt. För det
            tredje kommer den nya energisituationen, som inträtt efter ol-
            jekrisen, att ytterligare påskynda utvecklingen på järnvägsområdet.
            Spår- bunden trafik är energisnål. De höga bränslepriserna får
            allt fler att ta tåget. Dessa tendenser börjar göra sig gällande
            också i Sverige. Knapphet på energi och höga drivmedelspriser
            ökar den kollektiva trafikens konkurrens- kraft. Den omställning
            till ett samhälle med bättre energihushållning som är nödvändig
            kräver också en ökad satsning på kollektivtrafiken. Men själv-
            fallet krävs då att regeringen och SJ intar en mer positiv inställning
            till järnvägstrafiken. 1974 hade de bästa förutsättningar att
            bli ett järnvägens år. På grund av bl. a. energisituationen och
            högkonjunkturen ökade trafiken mycket mer än beräknat. Persontrafikens
            nedåtgående trend hade brutits redan tidigare, och 1974 innebar
            en betydande ökning i stället för den prognoserade ned- gången.
            Godstrafikens ökning var redan under 1973 mer än dubbelt så stor
            som beräknat, och den gynnsamma utvecklingen har fortsatt också
            under 1974. Resultatet visade sig också redan under budgetåret
            1973/74, då SJ trots mycket omfattande avskrivningar gav ett stort
            överskott. Riksdagen var också mycket positiv till järnvägstrafiken
            och anslog ytterligare 30 milj. kr. utöver vad regeringen föreslagit
            till investeringar. Riksdagen be- gärde vidare att SJ skulle arbeta
            om den pessimistiska tioårsplan för in- vesteringar som lades
            fram 1973 till ett aktionsprogram. Detta skulle syfta till att
            ge SJ en väsentligt ökad del av såväl person- som godstrafiken.
            Vad som nu krävs är ett uppbrott från den nedskärningspolitik
            som re- geringen och SJ bedrivit. Ett nytänkande och en ny optimism
            måste till. Vi vill i denna motion lägga fram förslag till en
            nyinriktning av SJ:s verksamhet, som gör det möjligt för järnvägarna
            att återta andelar av det trafikarbete som förlorats under de
            senaste åtiondena. De omfattar teknisk utveckling, bättre service,
            utökade investeringar och skäliga biljettpriser. De bör genomföras
            i avvaktan på förslagen från den pågående trafikpolitiska utredningen.
          </p>
          <p xml:id="i-RXgBtYq9MEBBD5n351mkde">
            2. Stopp för nedskärningspolitiken
          </p>
          <p xml:id="i-5waAHZmfB4hzFFezBG8HUh">
            På mindre än 20 år har trafiken på ca 3 500 km järnväg lagts
            ned. Orsaken har varit att trafiken betecknats som olönsam. Enligt
            SJ:s bedömningar är mer än hälften av det nuvarande järnvägsnätet
            olönsamt. Men det är
          </p>
          <pb facs="riksdagen-motions-pdf/data/1975/mot_1975__569/mot_1975__569-003.pdf"/>
          <fw xml:id="i-JEX2DPcgMzGnUU6gHAcFrZ">
            Mot. 1975:569 13
          </fw>
          <p xml:id="i-C3qu7vZTjCS8YBoxt6xsXN">
            inte särskilt meningsfullt att dra strikta gränser mellan olönsamma
            och lön- samma bandelar. Bibanor, förbindelsebanor och matarbanor
            förser de ”lön- samma” stamlinjerna med trafikunderlag och kan
            därför inte utan vidare separeras ens redovisningstekniskt. Hela
            järnvägssystemet måste tillsam- mans med integrerad busstrafik
            ses som ett system. SJ är ett företag, som bör betecknas som allmännyttigt,
            och det bör därför drivas från samhällsekonomiska utgångspunkter.
            Detta motiverar en or- dentlig omprövning av principerna för SJ:s
            verksamhet. En sådan ompröv- ning sker också inom den trafikpolitiska
            utredningen. I dess direktiv sägs bl. a. att en lägre avgiftsnivå
            inom SJ — som kan leda till ett visst underskott för trafikgrenen
            — skulle kunna tänkas innebära en samhällsekonomisk vinst jämfört
            med en eljest erforderlig utbyggnad av vägnätet. I utredningsdirektiven
            sägs också att den beräkningsmetodik som hittills använts beträffande
            det olönsamma järnvägsnätet gör det svårt att numera klarlägga
            verkningarna av en tänkt nedläggning av trafik, varför en om-
            prövning bör ske. I denna motion berörs inte de mer långsiktiga
            synpunkterna på järn- vägstrafiken. Det kommer att behandlas i
            separata motioner.
          </p>
          <p xml:id="i-AsQvqKsCDWLYcbsfVfvb3G">
            Nedläggningar
          </p>
          <p xml:id="i-Pb5MqH9pcgNVp36ZARaajR">
            Enligt riksdagens beslut bör inga nedläggningar av järnvägstrafik
            göras mot berörda kommuners vilja i avvaktan på resultatet av
            utredningsarbetet. Därför har det väckt stor uppmärksamhet att
            kommunikationsministern signalerat att järnvägsnedläggningar kan
            ske också innan utredningsarbetet beträffande en ny integrerad
            trafikpolitik föreligger. Kommunikationsministern bygger sitt
            resonemang på vissa mycket scha- blonmässiga beräkningar beträffande
            kostnader per personkilometer för landsvägsbuss resp, motorvagn.
            Dessa skulle visa att motorvagnsalternativet blir minst dubbelt
            så dyrt som landsvägsbussalternativet. I vissa samman- hang har
            nämnts siffror som skulle innebära avsevärt större skillnader.
            Så schablonmässiga beräkningar kan givetvis inte få ligga till
            grund för så viktiga beslut som indragning av järnvägstrafik.
            De motsägs ju också av det enkla förhållandet att SJ:s biljettpriser
            för landsvägsbuss är högre än järnvägs- biljetten för samma sträcka.
            Större hänsyn bör då tas till de samhällsekonomiska beräkningar
            som länsstyrelserna fått i uppdrag att utföra i samband med den
            regionala tra- fikplaneringen. De har speciellt utrett läget i
            fråga om vissa delar av det järnvägsnät som betecknas som olönsamt.
            Resultatet har blivit att länsstyrel- serna i fråga om vissa sträckor
            funnit att landsvägsalternativet är fördel- aktigare under det
            att järnvägsalternativet är fördelaktigare i andra fall trots
            att även dessa visar ett företagsekonomiskt underskott. Det är
            av stort värde att utredningar av detta slag nu påbörjats. Tyvärr
            kan de inte ännu tillmätas någon avgörande betydelse på grund
            av stora
          </p>
          <pb facs="riksdagen-motions-pdf/data/1975/mot_1975__569/mot_1975__569-004.pdf"/>
          <fw xml:id="i-VaM8y2nyP5YirAFvGBv873">
            Mot. 1975:569 14
          </fw>
          <p xml:id="i-TadXuB5hbesb6ZE1DFY8qQ">
            brister i utredningsmaterialet. För det första finns ännu inte
            någon rätt- visande vetenskaplig metodik för nyttokostnadskalkyler
            av detta slag. För det andra har utredningarna företagits på grundval
            av trafikvolymen år 1973 —- alltså innan resandeökningen på SJ
            började. För det tredje har länsstyrel- serna ej haft tillgång
            till SJ:s kalkyleringsmetoder, vilket är av särskild be- tydelse
            eftersom beräkningarna beträffande underskottets storlek bygger
            på en metodik som även kommunikationsministern underkänt i direktiven
            för den trafikpolitiska utredningen. Vi anser det angeläget att
            riksdagen med anledning av kommunikations- ministerns uttalanden
            upprepar sitt beslut att inga nedläggningar av järn- vägstrafik
            skall göras mot berörda kommuners vilja i avvaktan på resultatet
            av utredningsarbetet. Dessutom bör SJ bedriva en aktiv försäljningsverksamhet
            i syfte att öka trafiken också på dessa bandelar. När samhället
            genom regionalpolitiska och arbetsmarknadsmässiga stimulanser
            stöder vissa orter och regioner är det orimligt att SJ från snävt
            företagsekonomiska utgångspunkter skall skära ned trafikutbudet
            på järnvägen för samma orter och regioner. Det finns exempel på
            kommuner och företag som skulle vara villiga att medverka i en
            ökad satsning på järnvägstrafik men som inte mötts av något aktivt
            intresse från SJ:s sida. Det bör vara möjligt att genom aktiva
            säljinsatser, taxeförändringar — till vilka vi återkommer — och
            med andra medel öka resandefrekvensen. Även berörda kommuner kan
            göra åtskilligt mer för att stimulera efterfrågan, när järnvägstrafiken
            är hotad.
          </p>
          <p xml:id="i-CTKrcf88ZeXRaFpoBd6AAZ">
            Trafikförsämringar
          </p>
          <p xml:id="i-2HWGPPgy52dNpLfyLkFRE7">
            SJ:s nuvarande målsättning är att samtliga tåg skall vara lönsamma.
            Vid de regelbundna översyner av tidtabellerna för den regionala
            och lokala tra- fiken som görs av de olika trafikdistrikten inom
            SJ har man direktiv att successivt rensa ut sådana förbindelser
            som anses olönsamma. En skärpning härvidlag synes ha skett i samband
            med införandet av sommartidtabellen fr.o.m. den 1 juni 1975. Detta
            är en orimlig linje från allmän transportservicesynpunkt. Man
            kan inte se varje tågförbindelse separat. Det är naturligt att
            vissa tåg på en ban- sträcka visar överskott under det att andra
            från strikt företagsekonomiska utgångspunkter visar underskott.
            Tillsammans ger de dock en transport- försörjning, som ger motiv
            för att använda tåget. Om de ”olönsamma” tågen försvinner, är
            det sannolikt att transportförsörjningen blir så dålig, att frekvensen
            också för de ”lönsamma” tågen minskar. Detta är ett för- hållande
            som varje trafikföretag måste beakta. SJ kan inte få vara något
            undantag när det gäller ansvaret för en bred transportservice.
            Dessa indragningar genomförs vidare utan att man avvaktar resultatet
            av den regionala trafikplaneringen och förrycker de planer som
            redan fast-
          </p>
          <pb facs="riksdagen-motions-pdf/data/1975/mot_1975__569/mot_1975__569-005.pdf"/>
          <fw xml:id="i-HMKtEUeGH86b52z4n2J9Q7">
            Mot. 1975:569 15
          </fw>
          <p xml:id="i-GuDqQhc57PMriXCQwPN7Dm">
            ställts av länsstyrelserna. Bedömningarna görs vidare på snävt
            företagsekonomiska grunder och tar bara begränsad hänsyn till
            den genomgående trafiken. Ett led i samma indragninspolitik är
            den pågående nedläggningen av sta- tioner, som leder till försämrad
            service och undergräver möjligheterna att utveckla trafiken. Genom
            den försämrade servicen minskar också underlaget för banorna,
            vilket leder till krav från SJ på nedläggning. Indragningarna
            leder också till försämrade förutsättningar för personfjärrtrafik
            och godstrafik. I första hand bör SJ genom aktiv försäljningsverksamhet
            försöka öka trafiken på dessa stationer. Om en nedläggning trots
            detta anses motiverad bör kom- munerna få verkliga möjligheter
            till samråd och inflytande över beslutet. De nuvarande formerna
            för beslut på detta område är klart otillfredsställande. Man är
            här inne i en ond cirkel som måste brytas. För att SJ skall ha
            förutsättningar att utvecklas måste även denna nedläggningspolitik
            överges. Som ett första steg bör SJ bli redovisningsskyldigt till
            kommunikations- departementet för alla förslag till förändringar
            i trafiken, som innebär mins- kad service framför allt inom stödområdet
            och i andra områden där SJ har avgörande betydelse för kommunikationerna.
            Det är också angeläget att tidtabllerna utformas på det sättet,
            att an- slutningstrafik även med bussar och postbussar anpassas
            till den genom- gående trafiken, och att tidtabellerna anpassas
            efter gängse arbetstider. SJ får inte vad man begärt för drift
            av olönsamma järnvägslinjer. Vi delar departementschefens uppfattning
            att SJ inte bör få ersättning för pen- sionärs- och studeranderabatter
            etc. och försök med andra rabatter. Dessa syftar till att öka
            resandet. Vi vill understryka att den nedräkning av an- slagsbegäran
            som görs inte får leda till att SJ ytterligare försämrar servicen
            på detta nät. Problemen måste i stället lösas genom aktiva försäljnings-
            och serviceinsatser.
          </p>
          <p xml:id="i-LUfsMGMN2ctsXG9TKKn89N">
            3. Återhämtning
          </p>
          <p xml:id="i-JxbAYKV6Ugtjr5pY6xF99F">
            Möjligheterna att genom förbättringar av service, förändrade
            taxor och andra liknande insatser öka järnvägarnas konkurrenskraft
            är enligt vår me- ning betydande. Vi lägger här fram förslag som
            bör genomföras i avvaktan på den trafikpolitiska utredningen.
          </p>
          <p xml:id="i-NJySYd4117HUfgETDRSnAN">
            Sänkta priser
          </p>
          <p xml:id="i-4PdBD54x5HEB5ozXDJrzf4">
            De flesta människor tycker att det är för dyrt att åka tåg. Låginkomst-
            familjer har bara i begränsad utsträckning möjlighet att utnyttja
            SJ:s tjänster. I riksdagsmotioner har tidigare föreslagits införandet
            av billiga månadskort för obegränsat resande inom ett län. Denna
            fråga utreds nu sedan kom- munikationsministern tagit upp förslaget.
            Detta är givetvis mycket värde- fullt. En sådan reform skulle
            avsevärt kunna öka resandefrekvensen och
          </p>
          <pb facs="riksdagen-motions-pdf/data/1975/mot_1975__569/mot_1975__569-006.pdf"/>
          <fw xml:id="i-8dZLqKLUfQ3hBphrwfXZsg">
            Mot. 1975:569 16
          </fw>
          <p xml:id="i-BRGiSetRQHM8mudno4Jh37">
            ge betydande sociala fördelar. Det pågående utredningsarbetet
            bör dock inte hindra att även andra försök med prissänkningar
            prövas. De försök som hittills gjorts har visat att resandefrekvensen
            ökar när priserna sänks. SJ anser emellertid att sänkningar av
            biljettpriserna är en skenlösning, eftersom det ökade antalet
            resande inte alltid är tillräckligt stort för att väga upp effekten
            av sänkningen. Förutsättningarna har emel- lertid ändrats genom
            bl. a. den nya energisituationen med höjda olje- och bensinpriser.
            Det finns stor ledig kapacitet i vissa persontåg och under vissa
            dagar vilken kan möta en ökande efterfrågan. Rejäla prissänkningar
            på vissa sträckor där det finns stor ledig kapacitet i tågen samt
            på sträckor som är socialt och regionalpolitiskt viktiga bör genomföras.
            Försök med kraftigt reducerade priser på inlandsbanan bör sättas
            i gång utan dröjsmål även i syfte att främja turismen i Norrlands
            inland. På de riktigt långa sträckorna är en sänkning av taxorna
            särskilt väl moti- verad. En sådan kan innebära att ett maxipristak
            införs vid viss sträcka, t. ex. 500 km, eller en procentuellt
            stigande reduktion vid resor över t. ex. 400 km utöver vad som
            sker i gällande zontaxor. Dessa försök med prissänkningar skulle
            ge värdefullt material för pågående utredningar och ge bättre
            fart åt den uppgång i resandet som nu kommit i gång. SJ bör vidare
            upplåta vissa vagnar i tågen till charterresor. Därigenom skulle
            det vara möjligt att öka beläggningen och vinna nya resenärer.
            En dubbelt så stor beläggning i chartervagnarna som i vanliga
            personvagnar borde på vissa sträckor vara fullt möjlig, t.ex.
            70 procents beläggning i stället för nuvarande ca 35 procent.
            De försök som har gjorts avbröts snabbt. En utvärdering skulle
            göras, men den har inte kommit till stånd. SJ måste här frigöra
            sig från det snäva, strikt företagsekonomiska kravet att få full
            lönsamhet för varje kilometer på varje resa — liksom från rädslan
            att den reguljära trafiken skulle lida allvarlig skada. Chartervagnar
            skulle ge ökade intäkter för SJ. Chartertrafik av detta slag bör
            utan dröjsmål sätta i gång och sedan utvidgas. SJ har under en
            del år tillämpat den s.k. snittaxan. Den innebär bl. a. att den
            som har tur-och retubiljett på SJ får lösa tilläggsbiljett, om
            SJ på någon sträcka satt in buss i stället för tåg, eftersom bussresan
            ansetts vara en ny resa och den fördelaktiga zontaxeberäkningen
            avbrutits. Denna taxa har vållat stark irritation och sannolikt
            lett till minskad trafik. Riksdagen har vid två tillfällen slagit
            fast att denna olägenhet skall eli- mineras. Regeringen har också
            meddelat detta till SJ. Det är nödvändigt att riksdagens intentioner
            nu omedelbart fullföljs genom att denna form av snittaxa upphör.
          </p>
          <p xml:id="i-SFrWae17Bxgu19ygPs7ei5">
            Bättre service
          </p>
          <p xml:id="i-RvhaMa2xMoQPB4FjTFrKqD">
            Förbättrad service till de resande och till dem som utnyttjar
            SJ för gods- transporter kan ge SJ möjligheter att öka sin transportandel.
          </p>
          <pb facs="riksdagen-motions-pdf/data/1975/mot_1975__569/mot_1975__569-007.pdf"/>
          <fw xml:id="i-Y1yuAXQjMXg49sKgG47Qni">
            Mot. 1975:569 17
          </fw>
          <p xml:id="i-Kckquqc3WYMM4PBjVznaju">
            Omfattande kritik riktas mot restaurang- och sovvagnarna. Priserna
            i res- taurangvagnarna är höga. Restaurationen bör i större utsträckning
            ses som en del av den service som SJ erbjuder sina resande. Servering
            bör finnas på ffer tåg än för närvarande. Själservering och automater
            med lättare mål- tider bör kunna sättas in i större utsträckning,
            inte minst med tanke på familjer med barn. Sovvagnarnas bekvämlighet
            måste snabbt förbättras. Införandet av andra klass sovvagnar med
            två bäddar måste påskyndas. Den otillräckliga ka- paciteten när
            det gäller sovvagnar har på senare tid lett till att SJ fått avvisa
            resande. Familjevänliga sovvagnar av hög standard bör anskaffas.
            I detta sammanhang vill vi framhålla att SJ vid ny- och ombyggnad
            av personvagnar bör vidta åtgärder som underlättar för handikappade
            per- soner att åka tåg. Servicen till passagerarna kan förbättras
            ytterligare genom införande av internradio på vissa tåg. Sådan
            finns på bl. a. vissa norska tåg. Upplysningar skulle kunna lämnas
            om nästa station, var avstigning skall ske, anslutande tåg, uppgifter
            om förseningar och orsaken till dessa men också information av
            turistiskt intresse. Det vore värdefullt om denna service även
            kunda utvecklas till att omfatta möjligheter till radiomottagning
            och musik genom hörlurar. Även konfe- rensservicen bör kunna utvecklas.
            Resebyråerna får f.n. endast tillgodoräkna sig resultat som de
            uppnår genom den service som ger direkta biljettintäkter. Detta
            alltför strikta krav på lönsamhet gör att man inte kan ge tillräckliga
            möjligheter att ge all- mänheten även den service som skapar allmän
            goodwill för SJ.
          </p>
          <p xml:id="i-QK4QkU8MwCd26njz8pRCvU">
            Snabbtåg
          </p>
          <p xml:id="i-N1GfyHv94VKDpyRzFjvw31">
            I en rad länder finns snabbtåg i trafik. Det gäller sedan åtskilliga
            år Japan men även t. ex. Tyskland, Frankrike och England. Planer
            finns också i flera länder på utnyttjandet av ny teknik så som
            svävtåg med hastigheter på över 300 km/tim. Det svenska järnvägssystemet,
            som i en rad andra avseenden vid en in- ternationell jämförelse
            är avancerat, ligger långt efter när det gäller snabba transporter.
            Frågan om införande av snabbtåg i Sverige har varit aktuell länge.
            Prov med motorvagnar med lutande vagnskorgar anpassade för svens-
            ka förhållanden har gjorts och ett nytt provtåg har börjat testas.
            Något de- finitivt klartecken har dock inte getts när det gäller
            införandet av snabbtåg. Det har lett till att utvecklingsarbetet
            inte gått så snabbt som vore önskvärt. SJ:s planering har också
            påverkats negativt t. ex. i fråga om vagnsanskaff- ning. För ett
            land som Sverige med långa avstånd mellan orterna finns det all
            anledning att sätta in snabbtåg. Restiderna exempelvis på sträckan
            Umeå-Stockholm skulle kunna förkortas från 12 timmar till 6 timmar
            och
          </p>
          <pb facs="riksdagen-motions-pdf/data/1975/mot_1975__569/mot_1975__569-008.pdf"/>
          <fw xml:id="i-MvxQYwfBoKdEtMSyaBwzDJ">
            Mot. 1975:569 18
          </fw>
          <p xml:id="i-AJ85Lm9gFtBo7ttVcGRkWu">
            på sträckan Stockholm-Göteborg från 4 timmar till 2 timmar och
            30 minuter. Snabbtåg runt Mälardalen skulle kunna knyta samman
            ett befolkningsmäs- sigt stort område med snabba kommunikationer.
            Införandet av snabbtåg skulle ge SJ möjligheter att vidga trafiken
            på stam- banorna och ge Norrland snabba kommunikationer med resten
            av landet. Försöken med snabbtåg måste forceras. Riksdagen bör
            redan nu fatta ett principbeslut om snabbtåg, i syfte att dels
            möjliggöra bättre planering på hela investeringsområdet, dels
            påskynda införandet av snabbtågsförbindel- ser.
          </p>
          <p xml:id="i-3EobQ8LA6pMf7gGTA219Gu">
            Förbättrad godsservice
          </p>
          <p xml:id="i-HHBUNXyHyuJ1ubVciScac2">
            På godssidan finns också brister. Kunderna drabbas ofta av förseningar.
            En förutsättning för att transporterna skall komma fram i tid
            är att ran- gerbangårdarna kan utnyttjas på ett rationellt sätt.
            SJ:s handläggning av fraktavtal kan också förbättras. Förtroendet
            från transportköparnas sida är beroende av SJ:s förmåga att hålla
            transporttider.
          </p>
          <p xml:id="i-WGACiZ5ACZauPFBVkuxSkG">
            4. Investeringsprogram
          </p>
          <p xml:id="i-DuF1GSa6GFCNm8477wrXv3">
            SJ:s utveckling har hindrats av flera faktorer. För det första
            har man haft en pessimistisk syn på tågtrafikens framtidsmöjligheter.
            Detta framgick inte minst av det investeringsprogram för den kommande
            tioårsperioden som SJ lade fram för kommunikationsdepartementet
            i november 1973. Man hade utgått från beräkningar om att järnvägens
            andel i godstransportarbetet under 1970-talet skulle komma att
            gå ned från 39 96 till 31 96. I fråga om persontrafiken räknade
            man med fortsatt nedgång. En annan hindrande faktor är att SJ
            inte fått de investeringsmedel som man begärt. Detta har beskurit
            möjligheterna såväl till investeringar i syfte att förbättra lönsamhet
            och kapacitet som till utvecklingsarbete. Slutligen har SJ känt
            sig bundet av ett dogmatiskt företagsekonomiskt betraktelsesätt,
            som inneburit att varje kilometer av affärsbanenätet i princip
            skall täcka samtliga kostnader, inklusive avskrivning på återanskaffnings-
            värde. Detta har lett till ställningstaganden som varit felaktiga
            från sam- hällsekonomiska utgångspunkter. Det åligger trafikpolitiska
            utredningen att närmare gå in på frågorna om principerna för taxesättning.
            Redan nu bör som vi framhållit emellertid vissa lättnader kunna
            göras, som inte föregriper utredningsarbetet. Som vi anfört i
            flera sammanhang, bl. a. i partimotioner till 1974 års riksdag
            delar vi inte den pessimistiska uppfattningen om fortsatt minskning
            av järnvägarnas betydelse. Tvärtom tror vi på en renässans för
            järnvägarna. Trafikutvecklingen under 1974 tyder på att denna
            uppfattning inte är orea- listisk. Den nya energisituationen,
            den tekniska utvecklingen på järnvägs- området, t. ex. snabbtågen,
            de möjligheter som finns att förbättra servicen,
          </p>
          <pb facs="riksdagen-motions-pdf/data/1975/mot_1975__569/mot_1975__569-009.pdf"/>
          <fw xml:id="i-JJP9BeevifNhZH9r3c72WS">
            Mot. 1975:569 19
          </fw>
          <p xml:id="i-Gy1dFjmb8LjsK3pgxUTkUs">
            möjligheten av en mer aktiv insats för att göra tågresandet populärt
            — allt talar för att den tidigare negativa utvecklingen kan brytas.
            Detta kräver dock en satsning på SJ, som är långt större än den
            som gjorts under det senaste årtiondet och som ligger betydligt
            över den pes- simistiska tio-årsplan som SJ utarbetat. 1974 års
            riksdag beslöt att SJ:s investeringsprogram skulle göras om till
            aktionsprogram i syfte att ge SJ en väsentligt ökad del av såväl
            person- som godstrafiken. I sin anslagsframställning för nästa
            budgetår har SJ ansett att investeringsprogrammet utgör ett realistiskt
            aktionsprogram. Investe- ringsprogrammet innebär för budgetåret
            1975/76 en nivå på 460 milj. kr. räknat i 1974/75 års prisnivå.
            Trots detta har SJ emellertid föreslagit en medelsförbrukning
            för investeringar av 610 milj. kr. för budgetåret. Depar- tementschefen
            har dock med hänvisning till den långtidsplan som SJ anser realistisk
            prutat ned 130 milj. kr. till 480 milj. kr. Om SJ nu har uppfattningen
            att investeringarna bör vara större än vad man angett i sin tioårsplan,
            finns det än större anledning att göra den om- arbetning av planen
            som riksdagen begärt. Ett nytt investeringsprogram bör utgå från
            att snabbtåg kommer att sättas in och baseras på den ökning av
            persontrafiken, som blir en följd av en ny satsning på SJ. Vidare
            bör man ta hänsyn till de följder som nya avgiftssystem för kollektivtrafik
            kan medföra. Införandet av ett snabbtågssystem kräver förutom
            nya motorvagnar viss spårombyggnad, anläggande av dubbelspår etc.
            som redan nu med fördel kan påbörjas. Införandet av billiga månadskort
            kommer att stimulera 1o- kaltrafiken. För denna används främst
            motorvagnståg. Det nuvarande mo- torvagnsbeståndet är hårt nedslitet
            och en upprustning måste därför ske. Även nya motorvagnar måste
            köpas in. Denna anskaffning skulle enligt SJ:s investeringsplan
            inte ske förrän i början av 1980-talet. Riksdagens beslut 1974
            om ytterligare anslag gav möjligheter att påskynda köpen. Förberedelser
            för anskaffning av motorvagnar pågår nu. Det är angeläget att
            detta görs snabbt. Anskaffningen av personvagnar är beroende av
            om snabbtågsprojektet kommer att realiseras. Som framgått anser
            vi att snabbtågstrafik bör införas. Härför behövs investeringar
            i snabbtågsvagnar. SJ har inte vid snabbtågs- alternativet ansett
            några investeringar i konventionella vagnar vara moti- verade
            under perioden. Detta under förutsättning att resemönstret inte
            för- ändras. Vi vill dock utgå från att så kommer att ske, varför
            investeringar även i konventionella vagnar bör göras. Detta bör
            förutom motorvagnar även gälla t. ex. bekväma sov- och liggvagnar.
            Här föreligger akuta behov. Den knappa tilldelningen av investeringsmedel
            har tvingat SJ att behålla äldre starkt förslitna lok med otillfredsställande
            prestanda. Omfattande behov av godsvagnar föreligger också. Här
            finns ett ackumulerat behov av in- vesteringar. Det gäller även
            för investeringar i fasta anläggningar. Banun- derhållet är på
            många sträckor eftersatt och kraven på förbättringar av järn-
          </p>
          <pb facs="riksdagen-motions-pdf/data/1975/mot_1975__569/mot_1975__569-010.pdf"/>
          <fw xml:id="i-8txLhrFkCnhD9pTQWaoshY">
            Mot. 1975:569 20
          </fw>
          <p xml:id="i-RvZ5SJfxyqT4YXYVivRWyn">
            vägens standard, inte minst från säkerhetssynpunkt, är stora.
            Det finns behov av nya broar som ersätter gamla och nedslitna,
            nya planskilda korsningar, förbättringar av signalsystem och anläggningar
            för kraftöverföring, inhäg- nader kring bangårdar och banområden,
            kommunikationsradio mellan tåg och stationer m. m. De förseningar
            som nu är vanliga antyder också att den nuvarande kapaciteten
            är överutnyttjad. Upprustningen är speciellt angelägen på vissa
            bansträckor i Norrland, där sådan ändå kommer att krävas för att
            öka linjekapaciteten, om linjerna skall trafikeras med snabbtåg.
            Det är angeläget att en upprustning av stan- darden på inlandsbanan
            kan göras. Enligt vår mening är behovet av investeringar således
            mycket stort. Den investeringsnivå som föreslås i budgetpropositionen
            är orealistisk, om man önskar öka järnvägstrafikens andel av trafikarbetet
            och ge tågresenärerna en acceptabel standard. Vi föreslår därför
            att SJ.s investeringsanslag höjs med 40 milj. kr. utöver vad som
            föreslagits i budgetpropositionen. Härutöver bör övervägas att
            finansiera en extraordinär investering med hjälp av de internationella
            finansieringsmöjligheter som existerar. Sverige är t.ex. medlem
            i EUROFIMA, som är ett europeiskt finansieringsbolag för järnvägsinvesteringar.
            Dessa medel bör i första hand avse sådana av SJ planerade investeringar
            som ger god företagsekonomisk lönsamhet.
          </p>
          <p xml:id="i-5GGrDHXn73UEpcnJQFtYLH">
            Hemställan
          </p>
          <p xml:id="i-PmAHZPBgYTYzuVSHp7u2nV">
            Med hänvisning till vad som anförts hemställer vi 1. att riksdagen
            hos regeringen begär a. attiavvaktan på den trafikpolitiska utredningens
            förslag ome- delbara åtgärder vidtas för att öka järnvägarnas
            konkurrenskraft och ge dem större möjligheter att ge allmänheten
            en fullgod service, innebärande bl. a. försök med prissänkningar
            på vissa sträckor, förbättrad regional och lokal trafik, chartervagnar
            i tåg, förbättrad sovvagnsservice, förbättrad marknadsföring,
            b. att dens. k. snittaxan avskaffas vid kombinerade järnvägs-
            och bussresor i de fall då SJ använder buss i stället för tåg,
            c. att SJ:s tioårsplan över behovet av investeringar omarbetas
            till ett aktionsprogram i syfte att ge SJ en väsentligt ökad del
            av såväl person- som godstrafiken i landet i enlighet med vad
            som anförs i motionen, 2. att riksdagen som sin mening ger regeringen
            till känna att inga nedläggningar av järnvägar mot berörda kommuners
            vilja får göras i avvaktan på resultatet av pågående utredningsarbete,
          </p>
          <pb facs="riksdagen-motions-pdf/data/1975/mot_1975__569/mot_1975__569-011.pdf"/>
          <fw xml:id="i-TazNE17sBGBny5XaoeNcqk">
            Mot. 1975:569 2
          </fw>
          <p xml:id="i-V1eSJyJaVkEAMmNWWUkw27">
            3. att riksdagen ger regeringen till känna att verksamheten inom
            SJ bör inriktas på förbindelser med särskilda snabbtåg som kan
            kraftigt reducera nuvarande restider, 4. att riksdagen till Järnvägar
            m. m. under kommunikationshu- vudtiteln för budgetåret 1975/76
            anvisar ett investeringsanslag av 528 700 000 kr., innebärande
            en ökning i förhållande till regeringens förslag med 40 000 000
            kr. att användas för ytter- ligare investeringar i fasta anläggningar
            och rullande materiel, 5. att riksdagen hos regeringen begär att
            möjligheterna prövas till internationell finansiering utöver detta
            belopp av järnvägs- investeringar i enlighet med vad som anförs
            i motionen.
          </p>
          <p xml:id="i-Hg4csoFTwv2TScHoHFUUGq" type="date">
            Stockholm den 22 januari 1975 GUNNAR HELÉN (fp) THORBJÖRN FÄLLDIN
            (c)
          </p>
          <pb facs="riksdagen-motions-pdf/data/1975/mot_1975__569/mot_1975__569-012.pdf"/>
          <pb facs="riksdagen-motions-pdf/data/1975/mot_1975__569/mot_1975__569-013.pdf"/>
          <pb facs="riksdagen-motions-pdf/data/1975/mot_1975__569/mot_1975__569-014.pdf"/>
          <p xml:id="i-EZrMWF7FgsZP7eTjPGxRPg">
            GOTAB 75 86435 Stockholm 1975
          </p>
        </div>
      </div>
    </body>
  </text>
</TEI>
