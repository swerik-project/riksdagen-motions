<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-TU-00408">
  <teiHeader>
    <fileDesc>
      <titleStmt>
        <title>Kommunikationerna i Roslagen</title>
        <author corresp="i-XcAqMe3ntVBboWUxqACfz">av Gunnar Andrén (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kommunikationerna i Roslagen</title>
          <idno type="rdwebb">GZ02T408</idno>
          <rs type="number">T408</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GZ02T408/text</ref>
          <ref type="dokument_url_html">http://data.riksdagen.se/dokument/GZ02T408</ref>
          <ref type="dokumentstatus_url_xml">http://data.riksdagen.se/dokumentstatus/GZ02T408</ref>
          <ref type="doc">http://data.riksdagen.se/fil/0B311D33-105B-46A9-BA12-A28AE8A1A3CC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WzrX5jT7fwfTqCaaunrHXQ" type="signed"/>
        <correspContext corresp="i-WzrX5jT7fwfTqCaaunrHXQ">
          <note type="signatory" corresp="i-XcAqMe3ntVBboWUxqACfz"/>
        </correspContext>
        <correspAction type="numbering" xml:id="i-rzDqgU1Bwds9F85GkRRLn">
          <date when="2011-10-10"/>
        </correspAction>
        <correspAction type="submission" xml:id="i-PEdQKTiXumBFJ9JmFMKp8V">
          <date when="2011-10-05"/>
        </correspAction>
        <correspAction type="transfer" xml:id="i-LfnLt99gcRgriVCD2LAuvL">
          <date when="2011-10-05"/>
        </correspAction>
        <correspAction type="assigned" xml:id="i-VFvkGSYnxQqnhydYgv13BN"/>
        <correspContext corresp="i-VFvkGSYnxQqnhydYgv13BN">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-84Be1CpCKw9oNMycxkncS2">
            Förslag till riksdagsbeslut
          </head>
          <list style="ol">
            <item xml:id="i-YBpR1qugfi3eczNpb3zchH">
              Riksdagen tillkännager för regeringen som sin mening vad som
              anförs i motionen om behovet av förbättrade kommunikationer av
              bostads- och näringslivsskäl inom Norrtälje kommun.
            </item>
            <item xml:id="i-12mnzkEuoD9zXkU9HGPzgW">
              Riksdagen tillkännager för regeringen som sin mening vad som
              anförs i motionen om att ge Transportstyrelsen i uppdrag att förbereda
              att Europaväg E18 får motorvägsstandard också på det 18 km långa
              vägavsnittet RosenkällaSöderhall och att förbindelsen till Kapellskär
              av säkerhetsskäl radikalt förbättras.
            </item>
            <item xml:id="i-2BVSo9RRDN7rLjkNiPVZF2">
              Riksdagen tillkännager för regeringen som sin mening vad som
              anförs i motionen om behovet av en upprustning av riksväg 77.
            </item>
            <item xml:id="i-BG1swTr73X8aKtDNmgZ38W">
              Riksdagen tillkännager för regeringen som sin mening vad som
              anförs i motionen om att ge Transportstyrelsen i uppdrag att förbereda
              kapacitets- och säkerhetshöjande åtgärder på länsväg 280 på sträckan
              RimboHallstavik.
            </item>
            <item xml:id="i-PQtoutbeSsLgCRBbZxbybp">
              Riksdagen tillkännager för regeringen som sin mening vad som
              anförs i motionen om att ge Transportstyrelsen i uppdrag att förbereda
              kapacitets- och säkerhetshöjande åtgärder på länsväg 276.
            </item>
            <item xml:id="i-WeMAeDEKfDQPr9k7Pp7LaH">
              Riksdagen tillkännager för regeringen som sin mening vad som
              anförs i motionen om betydelsen av färjor drivna av Transportstyrelsen
              för den bofasta befolkningen på öarna i skärgården i Norrtälje
              och andra kommuner där fasta landförbindelser saknas.
            </item>
          </list>
        </div>
        <div type="motContent">
          <head type="h1" xml:id="i-4GDEEZvCgzCYviyXor3kWB">
            Motivering
          </head>
          <p xml:id="i-8KxEbYmeFG8psA2UyqstkY">
            Av de tio mest trafikfarliga vägarna i Stockholms län finns,
            dessvärre, tre i Norrtälje kommun (Dagens Nyheter den 28 september
            2011). Det gäller vägarna 76, 77 och E18 från Norrtälje till Kapellskär.
          </p>
          <p xml:id="i-5BMDbvKP6yYB2wUasLngzY">
            Norrtälje må ligga en bit från Sergels torg och Riksdagshuset
            men utgör en viktig och dessutom vacker del av Sverige. Norrtälje
            kräver ingen särbehandling, bara sin beskärda del av trafiksäkerhetshöjande
            åtgärder och andra trafikinvesteringar.
          </p>
          <head type="h2" xml:id="i-Xuq2BmpE9KuoXQNA9XWfYy">
            Befolkningsutvecklingen
          </head>
          <p xml:id="i-PzTfz5oni7RNGNz2FZBrzY">
            De nordöstra delarna av Stockholms län, och här behandlas särskilt
            Norrtälje kommun som till ytan omfattar en tredjedel av hela Stockholms
            län, präglas liksom övriga delen av länet av stark befolkningstillväxt.
          </p>
          <p xml:id="i-5cFXuE2mB9YWfsig383Lyf">
            År 1980 utgjorde Stockholms läns befolkning 18 procent av rikets
            folkmängd, och 2010 var den med 2 019 182 av 9 340 682 över 21,5
            procent. År 2017 är antalet invånare 2 177 000 i Stockholms län,
            med en beräknad ökning enligt Statistiska centralbyrån på 1,2
            procent per år.
          </p>
          <p xml:id="i-N9QHrZZDysDpTqnFY5QtbU">
            De sex Roslagskommunerna Täby, Norrtälje, Österåker, Danderyd,
            Vallentuna och Vaxholm har hela tiden haft en ökande andel av
            denna befolkningsökning.
          </p>
          <p xml:id="i-QDEGke9GJQqxATv82hBeHW">
            Även om många förknippar Norrtälje med rekreation, sommar, semester
            och resor till Åland och andra delar av Finland från Kapellskär
            och Grisslehamn, bör genast noteras att i Hallstavik i norra delen
            av kommunen ligger en av Stockholms läns viktigaste industrier,
            med ett förädlingsvärde kring 5 miljarder kronor, alltså nära
            15 miljoner kronor per driftsdag.
          </p>
          <p xml:id="i-LpUGRPg3eu9QAAxzaG83v7">
            Den kris som drabbat pappersfabriken i Hallstavik med minskad
            personal från cirka 990 anställda till först under 700 och snart
            500 gör frågan om god infrastruktur i området än mer angelägen.
          </p>
          <p xml:id="i-EMriLfdyFJx86TMiQ1hhHJ">
            Ser vi till den demografiska utvecklingen från 1970 fram till
            2015 ser befolkningsökningen ut enligt nedan i Roslagsregionen,
            22 mil lång från Stocksundsbron i söder till Singö i norr (korrigerat
            för kommungränsändringar Vaxholm/Österåker):
          </p>
          <table>
            <row xml:id="i-597LGR3VLv2AxKykmYYYm5">
              <cell>
                Invånare
              </cell>
              <cell>
                Prognos
              </cell>
            </row>
            <row xml:id="i-NY75zcQDErutoWJSpYKEWT">
              <cell>
                År
              </cell>
              <cell>
                1970
              </cell>
              <cell>
                1999
              </cell>
              <cell>
                2004
              </cell>
              <cell>
                2006
              </cell>
              <cell>
                2008
              </cell>
              <cell>
                2011
              </cell>
              <cell>
                2015/bas
              </cell>
              <cell>
                2015/hög
              </cell>
            </row>
            <row xml:id="i-CUUC2hkK2NQd6k3ouyxA1Z">
              <cell>
                Kommun
              </cell>
            </row>
            <row xml:id="i-84YcJW7J5BTtM6HZKsL4QB">
              <cell>
                Täby
              </cell>
              <cell>
                38 892
              </cell>
              <cell>
                60 300
              </cell>
              <cell>
                60 422
              </cell>
              <cell>
                60 594
              </cell>
              <cell>
                61 633
              </cell>
              <cell>
                64 222
              </cell>
              <cell>
                63 500
              </cell>
              <cell>
                68 500
              </cell>
            </row>
            <row xml:id="i-6a3CkGLPSXDDo2hA8CzoX4">
              <cell>
                Norrtälje
              </cell>
              <cell>
                38 348
              </cell>
              <cell>
                52 103
              </cell>
              <cell>
                54 436
              </cell>
              <cell>
                54 596
              </cell>
              <cell>
                55 225
              </cell>
              <cell>
                56 303
              </cell>
              <cell>
                65 500
              </cell>
              <cell>
                68 500
              </cell>
            </row>
            <row xml:id="i-TkGioxq64iGvP9dRxe2u9v">
              <cell>
                Österåker
              </cell>
              <cell>
                15 561
              </cell>
              <cell>
                33 581
              </cell>
              <cell>
                36 867
              </cell>
              <cell>
                37 336
              </cell>
              <cell>
                38 286
              </cell>
              <cell>
                39 655
              </cell>
              <cell>
                44 500
              </cell>
              <cell>
                48 000
              </cell>
            </row>
            <row xml:id="i-7GFaBJSKAxmGhbEGRNTCVG">
              <cell>
                Danderyd
              </cell>
              <cell>
                27 705
              </cell>
              <cell>
                29 636
              </cell>
              <cell>
                30 100
              </cell>
              <cell>
                30 226
              </cell>
              <cell>
                30 789
              </cell>
              <cell>
                31 530
              </cell>
              <cell>
                31 100
              </cell>
              <cell>
                32 000
              </cell>
            </row>
            <row xml:id="i-CDVZxxH2wkfJuzErsecSzY">
              <cell>
                Vallentuna
              </cell>
              <cell>
                12 739
              </cell>
              <cell>
                24 640
              </cell>
              <cell>
                26 889
              </cell>
              <cell>
                27 397
              </cell>
              <cell>
                28 382
              </cell>
              <cell>
                30 367
              </cell>
              <cell>
                35 000
              </cell>
              <cell>
                37 500
              </cell>
            </row>
            <row xml:id="i-R7Wos9Jdv32gi22JZVw6tN">
              <cell>
                Vaxholm
              </cell>
              <cell>
                4 829
              </cell>
              <cell>
                8 888
              </cell>
              <cell>
                9 904
              </cell>
              <cell>
                10 123
              </cell>
              <cell>
                10 600
              </cell>
              <cell>
                11 043
              </cell>
              <cell>
                12 000
              </cell>
              <cell>
                13 000
              </cell>
            </row>
            <row xml:id="i-TqAj3BoEmBUZPFdnkRjME4">
              <cell>
                Summa
              </cell>
              <cell>
                138 074
              </cell>
              <cell>
                209 148
              </cell>
              <cell>
                218 518
              </cell>
              <cell>
                222 272
              </cell>
              <cell>
                224 915
              </cell>
              <cell>
                233 120
              </cell>
              <cell>
                251 500
              </cell>
              <cell>
                266 500
              </cell>
            </row>
          </table>
          <p xml:id="i-4w6koaNMNThJC585M7ENEp">
            Invånarantalet 1970, 1999, 2004 och 2006 och 2008 avser den 31
            december respektive år, för 2011 den 1 juli (SCB befolkningsstatistik).
          </p>
          <p xml:id="i-9n66trvrccV5ieESd3va85">
            Jämförelseprognosen för 2015/bas och 2015/hög kommer från Stockholms
            läns regionplanekontor (2001) som i basalternativet bygger på
            1980-talets befolkningsökning i Stockholms län, i basalalternativet
            på 13 00014 000 fler invånare per år, i högalternativet på 1990-talets
            ökningstakt på ca 20 000 fler invånare per år.
          </p>
          <p xml:id="i-9G6kRCNJicm3uUGovdQ1mG">
            Det säger sig självt att befolkningsökningen gör att trafikvolymerna
            kommer att stiga dramatiskt. Det är därför nödvändigt även för
            statsmakten att bidra till att kommunikationssystemet byggs ut
            i en takt som gör att både näringsliv och boende blir mer än drägligt.
            Bristerna på detta område talas det mindre om än i stora delar
            av övriga landet. Det betyder inte att problemen är mindre, snarare
            gäller motsatsen eftersom de eftersatta behoven är så stora. Få
            län i Sverige är större än den landstingsvalkrets som de sex Roslagskommunerna
            ensamma utgör. Av särskild vikt är dessutom att säkra elförsörjningen
            till Stockholms läns i särklass mest elkrävande industri, Holmens
            pappersbruk i Hallstavik.
          </p>
          <head type="h2" xml:id="i-JBZ7arh8zAWD2ALwWusYMp">
            Kommunikationsläget
          </head>
          <head type="h3" xml:id="i-UyzQdNaQ3STTgLJPXfTUk">
            Utbyggd tunnelbana i framtiden
          </head>
          <p xml:id="i-PA8AC1AE8hVeUi2jE46DPQ">
            Det är lätt att konstatera att bristen på spårbunden trafik till
            de aktuella områdena är skriande. Tunnelbanan går i dag inte längre
            norrut än till Mörby centrum i Danderyds kommun. För närvarande
            är, mot bakgrund av Storstockholms Lokaltrafiks mycket stora investeringsbehov
            i övrigt, en utbyggnad inte aktuell. Men i framtiden måste tunnelbanan,
            trots att inga planer i dag finns, från Mörby centrum utsträckas
            till åtminstone Arninge handelscentrum norr om Täby centrum, i
            dag en av Sveriges allra största parkeringsplatser då ingen annan
            möjlighet än egen bil finns att ta sig dit. En sådan utbyggnad
            skulle betyda att tunnelbanan skulle bli ett konkurrenskraftigt
            alternativ till främst bilen för 50 00080 000 dagliga arbetsresor.
          </p>
          <p xml:id="i-5m4HQLawhuPVZzXzvSMPqu">
            Enligt Storstockholms lokaltrafik är antalet påstigande som börjar
            sin tunnelbaneresa störst i Mörby centrum och Danderyds sjukhus
            av samtliga 100 tunnelbanestationer. Antalet påstigande (2002)
            vid dessa två T-banestationer är en vintervardag 19 000, att jämföra
            med näst största påstigandestation, Ropsten, med sin Lidingöanslutning,
            med 15 000.
          </p>
          <p xml:id="i-2ZqA5FnWv11UUXcG1mxBSM">
            Övriga ändstationer på tunnelbanan i Stockholmsområdet har långt
            färre antal påstigande: Hjulsta/Tensta 9 000, Akalla/Husby 11
            000, Hässelby Strand och Hässelby Gård 8 000, Norsborg/Hallunda/Alby
            13 000, Fruängen/Västertorp 10 000, Hagsätra/Rågsved 9 000 och
            Farsta med Farsta Strand 13 000.
          </p>
          <p xml:id="i-S8ibpzsJy3qxdWRRAysW2E">
            Till detta skall läggas att Tekniska högskolan/Östra station
            med sina snart 45 000 kollektivtrafikpåstigande per dag (inkl.
            Roslagsbanan) är den största stationen i hela Stockholmsregionen
            bortsett från innerstadens T-bane-stationer från Östermalmstorg
            till Skanstull.
          </p>
          <p xml:id="i-8dDCrhsootQ7daSt8XqNDP">
            Här skulle man stundom kunna ta ut trängselavgift bland T-bane-resenärerna,
            morgon som eftermiddag.
          </p>
          <p xml:id="i-LGY9HLyHNAFJ2QzEFkbRde">
            Endast T-centralen, Slussen, Fridhemsplan och Gullmarsplan tunnelbanenätets
            mest frekventerade på- och avstigningsstationer är mer passagerartäta
            än Tekniska högskolan/Östra station.
          </p>
          <p xml:id="i-iE55Vvg2uXvYDgnhjnvvu">
            Låt mig utan att fundera över finansieringen framhålla att om
            Stockholmsregionen fram till 2050, cirka 40 år, kommer att växa
            som skett från 1970-talet, kommer befolkningen troligen att överskrida
            2,5 miljoner vid mitten av detta sekel, de flesta bosatta från
            Norrtälje till Södertälje.
          </p>
          <p xml:id="i-4BXjWXLDPpMHUcDpndDgeY">
            Hur mycket trängselavgifter vi än inför, hur mycket vägar vi
            än bygger, hur många katastrofinsatser som än görs, kommer inget
            att vara så effektivt som att fortsätta att bygga ut tunnelbanan.
            Jag ser för mig en fortsättning från Kungsträdgården mot Nacka,
            från Ropsten mot Lidingö, Bogesundslandet och Vaxholm, från Mörby
            centrum som borde döpas om till Danderyds centrum mot Täby, Arninge
            och Vallentuna för att sedan kanske förenas i början på en åtta
            med den linje som nu mynnar i Akalla, dvs. man bygger sträckan
            VallentunaSollentunaAkalla.
          </p>
          <p xml:id="i-KCqKtnfcRJRZV66HjmDYer">
            Detta skulle få hundrafalt större effekter för resandet, för
            miljön och minskade koldioxidsutsläpp än allsköns trängselskatter
            eller trängselavgifter eftersom tunnelbanan klarar så otroligt
            många fler resande på varje tunnelbanetåg går det cirka 25 bussar
            och 500 bilar i dagens läge.
          </p>
          <head type="h3" xml:id="i-PEFkGme78DJGjE7T2CiYRz">
            Pendeltågstrafiken
          </head>
          <p xml:id="i-7MojLzjZrEv4BXvqxsam1Y">
            Anrika Roslagsbanan, som slutar just vid Tekniska högskolan/Östra
            station, har rustats upp på ett förtjänstfullt sätt sedan mitten
            och slutet av 1990-talet till både Österåker och flera stationer
            i Vallentuna kommun. Just nu pågår upprustning för nära 700 miljoner
            kronor vilket är mycket angeläget. Men trots att även under 2009
            och 2010 imponerande spårförbättringar och nya planskilda korsningar
            byggts utgör Roslagsbanan inget alternativ till tunnelbana eller
            bil för huvuddelen av de boende i de sex kommunerna i Roslagen,
            Åkersbergabor möjligen undantagna.
          </p>
          <p xml:id="i-FhnyWvk45NZPv2m2mTaLPx">
            Avgörande för upprustningen var beslutet att bygga ny bro över
            Stocksundet då spårkapaciteten 1996/97 ökade från ett till två
            spår, tågkapaciteten mångdubbelt mer. Den moderna tågbron över
            Stocksundet är tillsammans med Söderleden under Södermalm den
            enskilt mest framsynta trafik- och miljöinvestering som förekommit
            i Stockholmsregionen under en följd av år, fram till beslutet
            att bygga Citybanan.
          </p>
          <head type="h3" xml:id="i-Gqe4G7QJi52y8Zf5r8MFvL">
            Busstrafik från Norrtälje
          </head>
          <p xml:id="i-BTsnfWhFK8fBWKDfbqWcJj">
            Från Norrtälje går numera vardagar under de mest frekventerade
            resandetiderna bussar, oftast fullsatta, var fjärde, femte eller
            tionde minut. Det handlar om tusentals arbetsresor varje dag i
            båda riktningarna.
          </p>
          <p xml:id="i-U5ZQ9f4AP3PqeQyAypcHvJ">
            Om många av dessa kunde ske per järnväg i stället vore mycket
            vunnet, särskilt på miljöområdet. Norrtälje hade en gång tågtrafik,
            stationshuset finns ännu kvar.
          </p>
          <head type="h2" xml:id="i-8tWedmkv5GFQerGiyLpWHe">
            Viktiga vägar i Norrtälje kommun
          </head>
          <head type="h3" xml:id="i-JSZNoM7L5rqA3ZN3ZY2Ewp">
            E18
          </head>
          <p xml:id="i-9HcDdXDn5fQVm3uwu96bHZ">
            Denna Europaväg förbinder Norrtälje och Kapellskär med Stockholm
            och vidare via Karlstad med Oslo. E18 är en tvåfilig motorväg
            från Stocksundsbron i söder till hälften belägen i Solna stad
            till Norrtälje utom det 18 km långa avsnittet mellan Rosenkälla
            och Söderhalls trafikplatser där vägen är en- eller tvåfilig (13
            meter bred) med 100 km/tim som övre hastighetsgräns. Transportstyrelsen
            har klargjort att verket inom överskådlig tid endast förbereder
            trafiksäkerhetshöjande åtgärder på den aktuella sträckan, inte
            övergång till motorvägsstandard. Den tunga lastbilstrafiken dels
            till och från Kapellskär, dels motsvarande trafik till och från
            pappersbruket i Hallstavik, motiverar dock ensamt en sådan säkerhetshöjande
            investering. Som redan framgått är denna del av E18 en av de mest
            olycksdrabbade i hela Stockholms län. Varför? Jo, precis som en
            gång väg 73 mellan Stockholm och Nynäshamn fick epitetet Dödens
            väg före nuvarande snart färdiga om- och utbyggnad hänger det
            samman med oss människor: Vi hastar till och från färjelägenheter,
            och hamnar i tidsnöd åt båda hållen varpå trafiksäkerheten blir
            därefter.
          </p>
          <p xml:id="i-NJVHMGSUaxV1KHeTUaDYnC">
            Det är nu belagt att KapellskärNorrtälje är starkt olycksbelastad.
            I konkurrens med andra viktiga vägprojekt har tidigare sagts att
            dock E18 kan vänta ett par år till. Det kommer att kosta många
            människor livet. Det vill inte jag ta ansvar för.
          </p>
          <head type="h3" xml:id="i-Pi4QZ91rXHhpnECdvbj9jU">
            Riksväg 77
          </head>
          <p xml:id="i-2oSWsNiNc1RP1WpDPNbk6h">
            Denna smala väg utgår från E4 vid Knivsta och ansluter till E18
            strax söder om Norrtälje där motorväg finns. Tung lastbilstrafik
            går därför till och från hamnen i Kapellskär. Särskilt efter länsgränsen
            från Uppsala län till Stockholms län väster om Gottröra blir riksväg
            77 mycket smal och krokig, hastighetsgränsen är satt till 70 km/tim.
          </p>
          <p xml:id="i-XsbGSnoCHwa2mt3Mk3AEMe">
            Noteras kan också att riksväg 77 än i dag går igenom och nästan
            över torget i tätorten Rimbo.
          </p>
          <p xml:id="i-FgwJbJwWBWcSHRKmgH7qQ3">
            Att så mycken genomfartstrafik passerar nära Rimbo centrum är
            från alla utgångspunkter helt oacceptabelt. Trafiken på väg 77
            är till volymen mycket större än många andra vägar runt tätorter
            runt Sverige och som av den anledningen dragits långt utanför
            tätorten av inte minst trafiksäkerhetsskäl. Att vägen är en av
            Stocksholms läns tre mest olyckstrafikerade vägar utgör faktiskt
            ett starkt argument för att göra något åt vägen, i säkerhetshöjande
            mening.
          </p>
          <head type="h3" xml:id="i-A8DHwGB2cGoeqGUhqoSEg9">
            Väg 280
          </head>
          <p xml:id="i-41hij9bnheSa8d2V96QK1n">
            En betydande del av den tunga trafiken från E4 tar av norrut
            från Rimbo via väg 280 mot Hallstavik. Det rör sig om tunga transporter
            till och från Hol-menägda Hallsta Pappersbruk i Hallstavik, en
            industri som omsätter ca 5 miljarder kronor årligen, alltså ungefär
            lika mycket som en svensk stad med 100 000 invånare.
          </p>
          <p xml:id="i-WE6piwqz67MfRreDuLobHM">
            Industriella skäl motiverar en upprustning av vägen, men Transportstyrelsen
            Öst har under en följd av år konstaterat att inom överskådlig
            tid finns inte ens medel att planera förbättringar. Att säkra
            transporterna till och från pappersbruket i Hallstavik är emellertid
            en strategisk näringspolitisk uppgift och ett nationellt intresse.
            Särskild vikt bör läggas på vägnätet kring Hallstavik i syfte
            att säkra svensk välfärd. Ty utan Hallsta Pappersbruk, som 20082011
            har mötts av stora nedskärningar i spåren av en hårdnande internationell
            konkurrens, stannar en hel region. Därtill kommer att flera dödsolyckor
            har 2000-talet dessvärre redan hunnit inträffa på denna för det
            svenska folkhushållet så viktiga transportväg.
          </p>
          <head type="h3" xml:id="i-PUgTezxXZtuf1JyYHBdxg3">
            Riksväg 76
          </head>
          <p xml:id="i-Mq42fMmgbh2ee9Qf8upgoP">
            Vägen går från Norrtälje via Hallstavik till Gävle och utgör
            i praktiken fortsättning på väg 280 norr om Hallstavik. Riksväg
            76 går i dag nästan genom Norrtälje centrum. Dessbättre har under
            2010 efter en 50-årig planeringsperiod en ombyggnad påbörjats.
            Det är något av en revolution som därmed inletts i Norrtälje på
            trafikområdet!
          </p>
          <p xml:id="i-VdKarocwA9eDABgPbywwo2">
            Köerna vid in- och utfarterna i Norrtälje har varit mycket långa
            och från miljösynpunkt synnerligen förkastliga. Norrtälje kommunfullmäktige
            har i flera omgångar i hopp om att återfå pengarna från staten
            i ett senare skede beslutat att förskottera planeringspengar för
            att bygga Förbifart Norrtälje väster om nuvarande stadsgata. Nu
            ser man ut att ha lyckats komma till vägs ände. Vägen är snart
            klar.
          </p>
          <p xml:id="i-BWV6VrT7dZzdeN6xvynZpQ">
            Ansvarsfulla politiker, som i motsats till Transportstyrelsen
            har att möta väljarna i val vart fjärde år, har i Norrtälje över
            alla partigränser beslutat att ta över ansvaret för planeringen
            av vägar, vilket är statens ansvar.
          </p>
          <p xml:id="i-JhXcbpWUK8n64GchSF7Gmf">
            Det förhållandet att staten tidigare, i samband med att Luftvärnsregementet
            i Norrtälje avvecklades av försvarspolitiska skäl, drog sig tillbaka
            från regionen i flera avseenden, men sedan bland annat via Tullverket,
            högre utbildning och Kriminalvården åter nyttjar de kommunala
            erbjudandena som finns, gör att det finns särskild anledning att
            tänka igenom konsekvenserna för hela samhället av goda kommunikationer.
            Norrtälje väntade länge på statligt stöd men tog sedan saken i
            nästan egna händer. Det var klokt och det var tur.
          </p>
          <head type="h3" xml:id="i-FgEB7V4RrZrdSnG8yZ2nQ5">
            Väg 276
          </head>
          <p xml:id="i-XXp8gHzic5PeSWqKhHaqD2">
            Vägen går från E18 genom Åkersberga, centralorten i Österåkers
            kommun, längs Roslagskusten bland annat förbi Östanå slott där
            förrförra sekelskiftets mest framträdande politiker, Erik Gustaf
            Boström (statsminister 18911905 med ett kortare avbrott) bodde,
            upp mot Norrtälje. Den mest kända orten i dag på sträckan är via
            en avtagsväg Furusund. Denna väg har hög belastning av biltrafik
            inte minst mindre lastbilar till södra Roslagskusten och skärgården.
            Biltrafiken har ökat sedan busstrafiken till kust och skärgård
            lades om till byte i centralorten Norrtälje från att tidigare
            ha gått direkt från Stockholm.
          </p>
          <p xml:id="i-RoNjADavoT1KAxP68xvaex">
            Genom att E18 en parallellväg inte har motorvägsstandard hela
            vägen mellan Stockholm och Norrtälje blir denna sträcka mindre
            attraktiv för bilister från Stockholm som söker sig till skärgården.
            I dag skyltas dessutom vägen till Furusund via väg 276. Ur skärgårdsbefolkningens
            synvinkel är standarden på väg 276 av största betydelse för deras
            möjligheter att fortsätta bo på öarna i Norrtälje och Österåkers
            kommuner.
          </p>
          <head type="h2" xml:id="i-Tk6Tba7z7kUXSCusobsyjV">
            Konsekvensen av bristen på trafikinvesteringar
          </head>
          <p xml:id="i-8Tp6FahZRzqF8hwmrpJuAK">
            Vid fördelningen av det begränsade länsanslaget tenderar alltid
            investeringar i publika projekt med bäring på persontransporter
            ha större tyngd än investeringar som främjar ekonomisk tillväxt
            i regionen. Det kan förklara att väg 77 och 76 alltid riskerar
            att hamna utanför det utrymme som finns att fördelas. Att pengarna
            helt enkelt inte räcker till, detta till Sveriges mest trafikerade
            region, får självfallet negativa följder både för de boende och
            för miljön.
          </p>
          <p xml:id="i-5KZoKHwqJDfEAU4geVgoMX">
            Särskilt frånvaron av satsningar på mer spårbunden trafik är
            långsiktigt allvarlig. Bilarnas och bussarnas antal till och från
            Stockholm från Norrtälje och kringliggande kommuner kommer att
            öka kraftigt. Att våga tänka nytt och långsiktigt är en viktig
            del i förnyelsen av Sverige. Där spelar Norrtäljeregionen en viktig
            roll med sitt strategiska läge mot Finland, Ryssland och i viss
            mening även de tre baltiska staterna.
          </p>
          <head type="h2" xml:id="i-2YwYSQy7Vdt3MBvTghjFK9">
            Angelägna projekt för starkare näringsliv
          </head>
          <p xml:id="i-6a1LeVCNgSexJBTjbm2PXz">
            För att trafiken skall bli både säkrare och miljövänligare och
            för att inte minst Hallsta Pappersbruk skall kunna fortsätta att
            vara den mycket viktiga välståndsskapande industri för hela Sverige
            som bruket är i dag och har varit sedan 1913 måste betydande förbättringar
            i trafiken genomföras.
          </p>
          <p xml:id="i-5VbY4t83Yan1BBb4X8hqgg">
            Från persontransportsynpunkt skulle en förlängning av tunnelbanan
            till Täby och Arninge innebära mycket stora förbättringar, detta
            trots att denna utbyggnad som kräver investeringar även vid Östermalmstorg
            i Stockholm, en flaskhals i hela tunnelbanenätet numera inte ens
            finns med i planeringen. I stället byggs nya tvärlinjer, angelägna
            av andra skäl men i grunden ingen riktigt volymeffektiv ersättning
            för en utbyggnad av tunnelbanan norr om Mörby eller Danderyds
            centrum.
          </p>
          <p xml:id="i-9x3MfwxwsKj9Wsedr37RnX">
            Därnäst är planeringen av spårbunden trafik till Kapellskär viktig
            för att hantera en i framtiden förväntad mycket kraftig ökning
            av den tunga trafiken till och från Ryssland. Detta är ingen regional
            satsning utan en fråga om hur trafiken till och från Ryssland
            via Sverige skall gå till Göteborgs hamn som med all sannolikhet
            kommer att bli den stora hamnen i norra Europa under överskådlig
            tid.
          </p>
          <head type="h3" xml:id="i-2HWQgUqRuwVfQp7NcSq7yM">
            Aktuella trafikprojekt som saknar finansiering
          </head>
          <p xml:id="i-BWHePKQfzKkucZDPJTX7QR">
            På kort sikt bör förbifarten på riksväg 77 förbi Rimbo och ny
            sträckning till Rösa genomföras. Projektet kostnadsberäknades
            för några år sedan till 250 miljoner kronor.
          </p>
          <p xml:id="i-MdM5jY1NezTNNKPqf6SEs8">
            Vidare behövs ny sträckning från Rimbo till länsgränsen mot Uppsala
            län för ungefär 175250 miljoner kronor.
          </p>
          <p xml:id="i-GsSTz1JkJHSyw5BKiyHnGq">
            Vad gäller väg 280 till och från Hallstavik kan konstateras att
            vägen behöver kraftigt förbättras av både säkerhets- och miljöskäl,
            bl.a. för att säkerställa transporter av virke till pappersbruket
            från söder och inte minst transporter dagligen ett stort antal
            fullastade långtradare till de stora tidningstryckerierna i Stockholm.
          </p>
          <p xml:id="i-SW6Cet9GsgiJZSDDyLU1V2">
            Alternativet är att bygga ut järnvägen till Hallstavik, vilket
            kan motiveras av miljöskäl men knappast kan ses som ekonomiskt
            realistiskt under överskådlig tid.
          </p>
          <head type="h2" xml:id="i-Spg8Ai2Gv5U3NzqX79H4xW">
            Flyga och fara
          </head>
          <p xml:id="i-4yemDBfPv2Vp7ENG9meEXb">
            Närheten till Arlanda gör att Norrtälje är mycket välförsett
            med nationella och internationella flygkommunikationer.
          </p>
          <p xml:id="i-RKZ4CqceEuoQouECM5bxAV">
            Ett problem är däremot den nedrustning av helikoptertrafiken
            trots den uppmärksamhet som viss verksamhet i just Norrtälje förorsakade
            2009 som drabbat Stockholms län under senare år. Ett tryggt skärgårdsboende
            kräver möjlighet till helikoptertransporter vid sjukdomsfall.
          </p>
          <p xml:id="i-8YnMvvxRsmps4YUooQ1pS5">
            En förlängning av Roslagsbanan från Lindholmen till Arlanda en
            cirka 12 km lång sträcka skulle kunna minska biltrafiken till
            Arlanda, en stor miljöbov där, dramatiskt.
          </p>
          <head type="h2" xml:id="i-XYzLAcW7NtKJqie9Uhh6Bi">
            Den underbara skärgården
          </head>
          <p xml:id="i-3BzyjfqjveYQmGqiUbWjbx">
            I Norrtälje kommun finns en av Sveriges viktigaste turisttillgångar,
            skärgården, med dess närmast oräkneliga antal öar, de flesta obebodda.
          </p>
          <p xml:id="i-C3MZbh4n84SGoK2orRGugm">
            Antalet sommargäster beräknas i Norrtälje uppgå till 125 000200
            000 per år, och antalet fritidshus är särklassigt störst i alla
            landets kommuner med över 15 000. På andra plats i Stockholms
            län kommer Värmdö med cirka 4 000 fritidshus.
          </p>
          <p xml:id="i-5g817hUHMJuD3TQuNwxttG">
            Den nya fastighetsavgiftspolitiken innebär att Norrtälje kan
            se framtiden an med tillförsikt och också våga planera för än
            fler fritidsboenden. Under 2010 fick kommunen en intäkt på omkring
            35 000 000 kr som inte fanns tidigare, från fastighetsavgiften.
          </p>
          <p xml:id="i-LivP9XveMXbSgp82wq8FiN">
            Fritidsboenden är en god investering sett från folkhälsoperspektivet.
            Roslagens unika arkipelag erbjuder rekreationsmöjligheter av hart
            när oemotståndlig karaktär och lockar varje år många turister
            att återkomma.
          </p>
          <p xml:id="i-A6Y7yN5in4VXzy2xA7KKYo">
            Det finns skäl att i annat sammanhang behandla förutsättningen
            för boende och yrkesverksamma i skärgården. I detta sammanhang
            skall endast konstateras att fasta förbindelser, till vilka av
            Transportstyrelsen drivna färjor mellan fastlandet och näraliggande
            öar skall hänföras, är av största vikt för en levande skärgård.
            När Transportstyrelsen nu beslutat att minska det egna ägandet
            av vägfärjorna bör det ses som en möjlighet mer än som en neddragning
            av servicen genom att det möjliggör för enskilda entreprenörer
            att ta än större hänsyn till de behov som föreligger i skärgården.
          </p>
        </div>
        <div type="motSignatures">
          <list>
            <item xml:id="i-LnxUSf5AUpwjR2vDiAmbT6">
              Gunnar Andrén (FP)
            </item>
          </list>
        </div>
      </div>
    </body>
  </text>
</TEI>
