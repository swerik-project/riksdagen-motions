<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1913/mot_1913__fk__21/mot_1913__fk__21-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motioner i Första kammaren, Nr 21.
          </p>
          <p>
            Nr 2I.
          </p>
          <p>
            Av herr Hellberg, om dvägabringande av utredning och förslåg
            i fråga om. statsunderstöd åt byggnadsföreningar för åstadkommande
            av allmänna samlingslokaler.
          </p>
          <p>
            Vid fjolårets riksdag hemställde jag om utredning och eventuellt
            förslag i och för statshjälp till åstadkommande av allmänna samlingslokåler
            i fattigare och mera avlägsna landsbygder, som lida brist på sådana
            lokaler och sakna resurser att anskaffa dem. Syftet med den i
            motionen — till vilken jag ber att få hänvisa — påyrkade åtgärden
            var att i någon mån bidraga till en jämnare fördelning av kulturens
            förmåner mellan landets olika trakter och att förhindra, att somliga
            av dessa stanna alltför mycket efter i odling. Nutidens andliga
            liv ute bland folket kräver för de flesta av sina olika yttringar:
            för förenings- verksamheten i dess mångfaldighet, för föreläsningsverksamheten,
            för möten och sammankomster av alla slag, samlingslokaler och
            kan aldrig nå sin fulla utveckling utan dem. På mera vällottade
            orter förekomma också sådana lokaler, stundom i rätt stort antal;
            i mera undanliggande och van- lottade bygder åter saknas de alldeles.
            Befolkningen i dessa senare bygder blir mer eller mindre lidande
            på denna brist. Det fattas dem ett viktigt organ för dess andliga
            verksamhet, den kan inte följa med sin tid, den blir efter. Men
            en dylik efterblivenhet bör samhället söka förebygga. Emot det
            slags hjälpräckning från statens sida, som jag i min motion påyrkat,
            gjordes emellertid vid dess behandling i Riksdagen två invänd-
            ningar, som kunna tyckas vara av viss vikt, båda visande på avskräckande
            ekonomiska konsekvenser, vilka förmenades skulle bli följden av
            ett bifall till motionen. Den ena konsekvensen skulle följa direkt:
            en talare i Andra kammaren beräknade kostnaden för varje samlingslokal
            till 20,000 kronor och anslog de kommuner, som skulle komma att
            behöva statsbidrag för sådana hus,
          </p>
          <pb facs="riksdagen-motions-pdf/data/1913/mot_1913__fk__21/mot_1913__fk__21-002.pdf"/>
          <p>
            Motioner i Första kammaren, Nr 21. T
          </p>
          <p>
            till 1,000; om då varje sådant bidrag utginge till husets halva
            värde, skulle staten således få vidkännas en utgift på 10 miljoner
            kronor. Mot denna skräckmålning framhöll en annan talare, att
            fattigbygderna skulle vara glada, om de kunde få samlingslokaler
            till en kostnad av 1,500 å 2,000 kronor, vilket är alldeles sant.
            Men vidare har det aldrig varit min tanke, att statshjälpen skulle
            lämnas annat än i smärre portioner efter hand: till högst ett
            par tre hus om året i vart och ett av de län, i vilka understöds-
            behövande trakter förekomma och allt efter som byggnadsföreningar
            i sådana trakter bildas och i mån av sin förmåga bidraga till
            företagen. Såsom jag i ett anförande i Första kammaren framhöll,
            hade jag närmast föreställt mig, att det totala statsbidraget
            för ändamålet skulle stanna vid något belopp mellan 25,000 och
            50,000 kronor om året — och det kunde väl tänkas, att bidragen
            från detta anslag endast komme att lämnas som räntefria lån och
            således inte medföra någon nämnvärd pekuniär uppoffring för staten.
            I den andra invändningen framställdes det besynnerliga påståendet,
            att om staten lämnade bidrag till samlingslokaler, så skulle den
            bli tvungen att lämna sådan även till skolhus. — Det är visserligen
            ett vanligt och stundom också verksamt sätt, när det gäller att
            motarbeta en sak, att söka uppvisa farligheter, som den skulle
            draga med sig. Men det är också väl bekant, att dessa farligheter
            sällan inställa sig, ifall trots skriket om dem det förslag som
            skulle medföra dem förverkligas. Det är också i föreva- rande
            fall alldeles omöjligt att inse med vad rätt en kommun skulle
            kunna framställa det anspråket att, eftersom staten lämnat understöd
            till ett samhällsnyttigt ändamål, som inte åligger kommunen att
            tillgodose, den därför skulle vara skyldig att också lämna understöd
            till ett annat sådant ändamål, som genom lag är ålagt kommunen
            att sörja för. Bleve dylikt konsekvensdrageri erkänt såsom berättigat,
            så inses lätt nog, att statens understödjande verksamhet kunde
            komma att klämmas samman mellan mycket trånga skrankor. I de flesta
            fall, där staten ville utöva denna verk- samhet, skulle då en
            kommun, ev. ett härad, ett län o. s. v., kunna höja sin röst och
            ropa: &gt;»nej, hjälper du till med detta, som jag aldrig tagit någon
            befattning med, då får du också vara så god och befria mig från
            det och det och det, som jag hittills haft mig ålagt». I sådana
            »konse- kvenser&gt; är verkligen ingen förnuftig mening. — Trots
            statsutskottsmajoritetens avstyrkande hemställan och de här be-
            mötta invändningarna biföll också Andra kammaren motionen, om
            än med knapp majoritet. Första kammaren åter förkastade den med
            80 röster mot 41. Efter den närmare och inskränkande precisering
            av dess syfte, som nu blivit given och varigenom klargjorts, att
            det endast är fråga om vad man
          </p>
          <pb facs="riksdagen-motions-pdf/data/1913/mot_1913__fk__21/mot_1913__fk__21-003.pdf"/>
          <p>
            8 Motioner i Första kammaren, Nr 21.
          </p>
          <p>
            kunde kalla andliga nödhjälpsbidrag åt trakter, som lida kronisk
            kulturell hungersnöd, och att dessa bidrag skulle utgå successivt
            under en längre tid med jämförelsevis små belopp varje år, så
            borde, synes det mig, betänk- ligheterna mot mitt förslag vara
            hävda. När staten lämnar så rikliga understöd åt folkodlande verksamheter,
            för vilkas framgång på varje ort en användbar samlingslokal utgör
            första förutsättningen, så borde den väl om möjligt ännu mer ha
            anledning att hjälpa till att skapa denna förut- sättning på de
            trakter, där den saknas i följd av bristande resurser att åstadkomma
            den. När staten t. ex. ansett sig ha råd att, som skett under
            närmast föregående två år, lämna ett anslag på 28,000 kronor om
            året till föreningar som anordna orkestermusik för allmänheten,
            ett anslag som lika fördelats mellan sådana föreningar i två av
            våra större städer och som för nästa år äskas höjt till 42,000
            kronor, då måtte väl det i all billighets namn kunna begäras,
            att den må lämna åtminstone lika mycket för att bereda befolkningen
            i våra obygder — kunde man nästan säga — möjlighet att samlas
            till en sångafton, en populär föreläsning, en religiös uppbyggelse
            eller en överläggning om samhällets angelägenheter. På grund av
            vad jag sålunda anfört, tillåter jag mig hemställa,
          </p>
          <p>
            att Riksdagen i skrivelse till Kungl. Maj:t ville anhålla, att
            Kungl. Maj:t måtte låta verkställa utred- ning, huruvida samt
            under vilka former och bestäm- melser statsunderstöd må kunna
            lämnas till byggnads- föreningar, vilka bildats för att uppföra
            allmänna, utan- för partimotsatserna ställda, till tjänst för
            folkets sam- hälliga behov och kulturella strävanden avsedda sam”
            lingslokaler i bygder, som lida brist på sådana lokaler och resurser
            att själva åstadkomma dem, samt att för Riksdagen framlägga det
            förslag, vartill utredningen må föranleda.
          </p>
          <p>
            Stockholm den 23 januari 1913. Mauritz Hellberg.
          </p>
          <p>
            Stockholm, Ivar Heggströms Boktr. A.B., 1913.
          </p>
        </div>
      </div>
    </body>
  </text>
</TEI>
