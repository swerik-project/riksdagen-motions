<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1961--ak--00280">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__280/mot_1961__ak__280-001.pdf"/>
      <fw xml:id="i-2Fm3hC1EK8j2sTB9cBGXH9">
        4 Motioner i Andra kammaren, nr 280 år 1961
      </fw>
      <div xml:id="i-NKAmXc7UTK1zNDnrqi6rE8" type="motHeader">
        <div xml:id="i-4KPgFPQbg2udpLd5ZPKu3Q" type="motTitle"/>
        <div xml:id="i-LbZikUt2jZoVDoZ3XTsaTF" type="motSubmissionInfo"/>
      </div>
      <div xml:id="i-7Ub7jXN9geVNn1Wm2f4ifW" type="motBody">
        <div xml:id="i-SNee6wwxczeV46MG4SYuCE">
          <p xml:id="i-FyuyvWq5ZwBiwUupHD2kY6">
            Nr 280
          </p>
          <p xml:id="i-92ih4dAgk3ytQb8BHMSMVW">
            Av herrar Lindahl och Lundkvist, om inrättande av ett Afrika-
            institut.
          </p>
          <p xml:id="i-L8GXDV484jrnidCQ61MBii">
            (Lika lydande med motion nr 189 i Första kammaren)
          </p>
          <p xml:id="i-AH1MnbTRkZDmnt8DX9e2n3">
            Det svenska intresset för de s.k. utvecklingsländerna har under
            senare år på ett glädjande sätt varit i ständigt stigande. Det
            har även återspeglat sig i en ökad statlig bidragsgivning, och
            också årets budget rymmer en stegring av anslaget till svenskt
            tekniskt bistånd. Parallellt därmed har intresset för dessa länder
            fått ett starkare fäste i den allmänna opinionen, och såväl press
            som radio och television ägnar större utrymme åt problemen i u-länderna.
            Vårt ansvar som s.k. »rik nation&gt; är uppenbart, men även ur
            egoistisk synpunkt — exempelvis för den framtida handelspolitiken
            — är det viktigt att vi aktivt arbetar i dessa länder. Under 1960
            kom Afrika på ett särskilt sätt i brännpunkten för intresset.
            Det berodde delvis på den krisartade utvecklingen i Kongo men
            också på det faktum att 16 nationer detta år fick sin nationella
            självständighet. Det är en frigörelseprocess som fortsätter de
            närmaste åren, och det är motiverat att tala om 1960-talet som
            Afrikas decennium. Det betyder också att vi i Sverige kommer att
            få alltmer att göra med Afrika som kontinent och med en rad tidigare
            förhållandevis okända afri- kanska stater. Vi kommer att ha politiska
            kontakter med dem, vi kommer att försöka skapa en utvidgad handel
            med dem; fackföreningsrörelse, enskilt näringsliv och kooperation,
            mission och humanitära organisationer kommer i en alltmer ökad
            utsträckning att verka där. Det har dock från skilda håll där
            man har erfarenhet från denna kontinent och dessa länder påpekats
            de särskilda förhållanden som råder där och de särskilda betingelser
            de får verka under som söker sig dit. Det har betonats hur viktigt
            det är att de svenskar som reser dit verkligen är kunniga och
            väl förberedda för sina skilda uppgifter. Mot den bakgrunden har
            tanken på ett svenskt Afrika-institut framkom- mit. Utan alltför
            stora kostnader för samhället och säkerligen med ekono- miskt
            stöd från näringslivet och folkrörelserna skulle här kunna skapas
            en institution som verksamt skulle öka effekten av de svenska
            bidragen till Afrikas utvecklingsländer. Ett sådant Afrika-institut
            skulle — eventuellt knutet till den företagseko- nomiska institutionen
            vid Uppsala universitet — förfoga över bibliotek, tid-
          </p>
          <pb facs="riksdagen-motions-pdf/data/1961/mot_1961__ak__280/mot_1961__ak__280-002.pdf"/>
          <fw xml:id="i-HXx4159kBpAFHQLHJWgE2x">
            Motioner i Andra kammaren, nr 280 år 1961 5
          </fw>
          <p xml:id="i-14feoDttxeyP7BXMA9rxWG">
            skriftssamling, klipp- och bildarkiv, och där skulle ske en fortlöpande
            aktuell forskning. Därmed skulle skapas ett effektivt serviceorgan
            åt alla dem som nu har anledning att intressera sig för Afrika
            och dess skilda länder. Där skulle exempelvis diplomater, läkare,
            tekniker, missionärer, journalister, affärsmän, kooperatörer,
            fackföreningsfolk och andra ha möjlighet att förbereda sig före
            avresan och läsa in en hel del om det nya landets ekonomiska,
            sociala och politiska förhållanden. Där skulle också kunna ordnas
            kortare specialkurser för exempelvis UD- folk (och deras familjer)
            innan de reser, och deras arbete i det nya landet kan sedan bli
            avsevärt effektivare. Vi rör oss här på ett område som på mycket
            kort tid blivit högaktuellt, och det är angeläget att dessa planer
            så snart som möjligt förverkligas. Under åberopande av det anförda
            får vi hemställa, att riksdagen i skrivelse till Kungl. Maj:t
            begär att frågan om inrättande av ett Afrika-institut blir föremål
            för skynd- sam utredning.
          </p>
          <p xml:id="i-Mc9vFbaJDi2dJsRud5zjJF" type="date">
            Stockholm den 25 januari 1961
          </p>
          <div xml:id="i-YCPCB4rMEJKcXCAW79tYaE" type="signatureBlock">
            <p who="unknown" type="signature">
              Essen Lindahl Svante Lundkvist
            </p>
          </div>
        </div>
      </div>
    </body>
  </text>
</TEI>
