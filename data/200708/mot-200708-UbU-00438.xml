<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UbU-00438">
  <teiHeader>
    <fileDesc>
      <titleStmt>
        <title>Forskning och utbildning i geriatrisk klinisk farmakologi</title>
        <author corresp="i-Ev6Dx3pWj2WT32VGQpabaz i-L3xspgThUxUN1YtSDqcmk8">av Finn Bengtsson och Barbro Westerholm (m, fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Forskning och utbildning i geriatrisk klinisk farmakologi</title>
          <idno type="rdwebb">GV02Ub438</idno>
          <rs type="number">Ub438</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GV02Ub438/text</ref>
          <ref type="dokument_url_html">http://data.riksdagen.se/dokument/GV02Ub438</ref>
          <ref type="dokumentstatus_url_xml">http://data.riksdagen.se/dokumentstatus/GV02Ub438</ref>
          <ref type="doc">http://data.riksdagen.se/fil/D1305328-CC2A-49D2-B09E-DC9D7E9EBD35</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UpoMh57benbCCzMpJ7ekLh" type="signed"/>
        <correspContext corresp="i-UpoMh57benbCCzMpJ7ekLh">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-L3xspgThUxUN1YtSDqcmk8"/>
        </correspContext>
        <correspAction xml:id="i-TQqp5zHmfuuFVu7prDpX2T" type="referral">
          <date when="2007-10-16"/>
        </correspAction>
        <correspAction xml:id="i-N498jXiPXinRq4z6cSKnKd" type="dismissal">
          <date when="2007-10-16"/>
        </correspAction>
        <correspAction xml:id="i-W7UCaW8nNoReCPPHDkYgvt" type="numbering">
          <date when="2007-10-08"/>
        </correspAction>
        <correspAction xml:id="i-CeHQZubt24RCKpmCoXPxTJ" type="submission">
          <date when="2007-10-04"/>
        </correspAction>
        <correspAction xml:id="i-YT8kLQ81epBmAhjs6MZy3k" type="transfer">
          <date when="2007-10-04"/>
        </correspAction>
        <correspAction xml:id="i-R81CbJmghW6JoWZufvwTWs" type="assigned"/>
        <correspContext corresp="i-R81CbJmghW6JoWZufvwTWs">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XweHqCBDgMhFDF8YQk4Dbs" type="motBody">
        <div xml:id="i-PpXPPREq14zAewFRtALNfF" type="motProposal" subtype="förslag">
          <head xml:id="i-3RjuFSRfZnNhk8NqHiSWRC">
            Förslag till riksdagsbeslut
          </head>
          <p xml:id="i-58FwvNP2JHX2p8ApTJyLdR">
            Riksdagen tillkännager för regeringen som sin mening vad som
            anförs i motionen om forskning och utbildning i geriatrisk klinisk
            farmakologi.
          </p>
        </div>
        <div xml:id="i-6Ta8Zxx6Y97o8AogQv9KAw" type="motContent">
          <head xml:id="i-6PJmC7tH43paAkgFrgXC3i" type="h1">
            Bakgrund
          </head>
          <p xml:id="i-5kZySjaZPwcuK2SLBYm2Nq">
            Äldre utgör den största patientgruppen i hälso- och sjukvården.
            Vi blir också allt äldre och idag utgör nästan en tiondel av den
            svenska befolkningen personer som är äldre än 75 år. Läkemedelsbehandling
            är den vanligaste medicinska åtgärden bland de äldre. Hela 25
            % av vår totala läkemedelskonsumtion ordineras till de som är
            äldre än 75 år. Samhällets kostnad för läkemedel är i år närmare
            20 miljarder kronor, det vill säga att läkemedelsnotan för de
            som är över 75 år utgör cirka 5 miljarder kronor av vår gemensamma
            budget. Då såväl den åldrade delen av befolkningen som läkemedelskostnaderna
            i samhället i sig ökar, är uppskattningen att budgetandelen för
            läkemedel till de äldre kommer att öka exponentiellt framöver.
            Är detta då ett problem eller en fördel?
          </p>
          <head xml:id="i-CLCziF73QMirEPy7ifnD7i" type="h1">
            Probleminventering
          </head>
          <p xml:id="i-HEFR1TD6oUohYE6GSkqMxi">
            Naturligtvis är det en fördel att en alltmer åldrad befolkning
            har tillgång till fler och fler läkemedel för att motverka lidande
            och öka hälsan och välbefinnandet. Men det problem som är ofrånkomligt
            är att den åldrande individen på många sätt skiljer sig från medelålders
            och yngre när det gäller tolerans för läkemedelseffekter och biverkningar.
            Under ett så kallat fysiologiskt åldrande, det vill säga att man
            åldras på ett förväntat, adekvat sätt utan tillstötande av speciella
            sjukdomstillstånd, förändras kroppens och själens förutsättningar
            för hur läkemedel kan påverka. Denna förändring består både i
            hur omhändertagandet av läkemedel förändras i kroppen, som vanligen
            innebär en försämrad avgiftningsfunktion för att få läkemedel
            att försvinna ut ur kroppen, och i hur kroppens olika vävnader
            reagerar på läkemedel. För det sistnämnda handlar det vanligen
            om att den äldres vävnader är betydligt känsligare för läkemedelssubstansers
            effekter och därmed också dessas biverkningar. Vid sidan av denna
            generalisering av hur läkemedel påverkar de äldre, så vet vi att
            det finns skillnader mellan könen och även en mycket stor individuell
            variation i hur en person påverkas av ett läkemedel. Sammantaget
            måste därför läkemedel till äldre anpassas på ett mycket omsorgsfullt
            sätt med noggrann individuell anpassning och uppföljning om maximal
            nytta och säkerhet i läkemedelshantering skall garanteras de äldre.
            Tyvärr kan det trots denna större känslighet och individualitet
            för läkemedelsreaktioner bland de äldre konstateras att de kliniska
            studier som skall ligga till grund för så kallade evidensbaserade
            effektivitets- och säkerhetsbedömningar av läkemedel vanligen
            endast har utförts i tillräcklig omfattning på ett medelålders
            och yngre patientklientel. Detta gör att man med rättvisa kan
            säga att evidensbaserad medicinsk kunskap om hur anpassningen
            av läkemedel till äldres behov inte på långa vägar är tillfredsställande,
            vare sig när det gäller forskningen på området eller för kunskapsförmedlingen
            till sjukvården om de fakta på temat äldre och läkemedel som trots
            allt finns och gäller idag. En samlad satsning på läkemedelsforskning
            inriktad mot den äldre befolkningen och en därtill hörande utbildningssatsning
            inom sjukvården i ämnet geriatrisk klinisk farmakologi (läkemedelslära
            för äldre) är därför synnerligen motiverad. Vi anser med denna
            motion att riksdagen bör ge regeringen detta till känna.
          </p>
          <head xml:id="i-Qpm45FFoVjdDSaXzEM34Hs" type="h1">
            Ytterligare motivation för ansträngningar till förbättring
          </head>
          <p xml:id="i-DSyVPa5Nr4YcymJJdisu6F">
            Men de siffror som i detta sammanhang förskräcker mest är att
            av personer över 75 år använde 31 december 2006 inte mindre än
            310 000 patienter fler än fem (!) läkemedel samtidigt och hela
            250 000 av dessa hade fått fler än sju (!) läkemedel förskrivna
            samtidigt. Då den kliniska evidensbasen för kunskapen om enskilda
            läkemedel till äldre är skral enligt resonemanget ovan, innebär
            förhållandet med den så vanligt förekommande sammedicineringen
            idag att vi vågar påstå att varje äldre människa som tillhör denna
            grupp utgör en unik försöksperson där, i praktiken, ingen samlad
            kunskap finns att stödja sig på för effekterna, biverkningarna
            och därmed riskerna med denna behandling hos individen ifråga.
            Varje gång en medicin blandas med en annan uppstår möjlighet till
            både oväntade och farliga reaktioner genom att medlen kan verka
            som förstärkare av varandra eller motverka varandras verkningar.
            Detta kan gälla hur de antingen omhändertas i kroppen eller påverkar
            kroppens vävnader eller både och. För varje nytt läkemedel som
            adderas till blandningen ökar denna möjlighet till oförutsägbara
            reaktioner på ett kraftigt och, just, oförutsägbart sätt i det
            enskilda fallet. Under sådana premisser varken en effektiv eller
            en säker behandlingsåtgärd sägas föreligga. Detta förhållande
            utgör därmed också ett klart brott emot hälso- och sjukvårdslagens
            intentioner om en effektiv och säker vård. Konsekvenserna av att
            forskning och utbildning i geriatrisk klinisk farmakologi på detta
            sätt försummats av både läkemedelsindustrin och vid universitet
            och högskolor har heller inte varit obekanta för oss. Senare studier
            har visat drygt 10 % av alla akuta sjukhusinläggningar i vårt
            land kan tillskrivas olämplig läkemedelsanvändning och läkemedelsbiverkningar
            hos äldre. Denna typ av belastning på sjukvården är inte bara
            onödig då den borde gå att förhindra med riktade forsknings- och
            utbildningssatsningar inom det geriatriska kliniska farmakologiska
            området, utan den medför också ett helt omotiverat lidande och
            sannolikt även förtida dödsfall bland den äldre befolkningen samt
            kostnadsfördyringar för samhället. Vi vill därför med kraft att
            riksdagen nu ger regeringen detta tillkänna.
          </p>
          <head xml:id="i-3AEQ9viNdWTcnQtLYss9bB" type="h1">
            Några praktiska förslag inom befintliga budgetramar
          </head>
          <p xml:id="i-UwrEoGi3VwzE2z7FNqD5tC">
            Mot ovanstående bakgrund kan en lämplig översyn och inventering
            av behovet för specifika forskningssatsningar inom det försummade
            området geriatrisk klinisk farmakologi göras inför den förestående
            forskningspropositionen från regeringen.
          </p>
          <p xml:id="i-KVXA78wjeTPy6edAs92fXG">
            Vad gäller utbildning i geriatrisk klinisk farmakologi kan detta
            omgående övervägas inom de budgetramar som finns avsatta för medicinsk
            grund- och vidareutbildning vid såväl universitet och högskolor
            som vid landstingen och Socialstyrelsen. Som läget är idag sker
            ofta från läkarhåll ingen regelbunden översyn av äldres medicinering
            med hänvisning till tidsbrist, att man inte vågar röra medicinordinationer
            som gjorts av annan läkare samt att man vanligen inte törs sätta
            ut läkemedel om det väl blivit insatt av rädsla för oförutsägbara
            konsekvenser. Man vet heller inte hur man bäst skall genomföra
            en sådan översyn, då det vanligen saknas rutiner och avsatta resurser
            för detta inom vården. Därtill är ämnena geriatrik och klinisk
            farmakologi, som ligger till grund för utvecklingen av geriatrisk
            klinisk farmakologi, båda bristspecialiteter i svensk sjukvård
            idag.
          </p>
          <p xml:id="i-RGYDuAnY3mdgEk174eiTqQ">
            Därför bör allmänt grund- och vidareutbildningen av läkarna i
            ämnena geriatrik och klinisk farmakologi nu öka i omfattning.
            Tvärtemot föll till exempel krav på utbildning i geriatrik för
            allmänläkare (distriktsläkare) bort med specialiseringstjänstgöringsreformen
            (ST-reformen) 1995. Tidigare var det brukligt att blivande distriktsläkare
            var placerade 36 månader på geriatrisk klinik. Det innebär att
            allmänläkare idag kan uppnå godkännande av sin utbildning utan
            beröring med den geriatriska specialiteten och det geriatriska
            multiprofessionella arbetssättet. Utbildningen i läkemedelsanvändning
            för blivande läkare är också mycket blygsam. Tillgänglig information
            visar att undervisningen inom detta område utgör mindre än 5 %
            av den totala utbildningstiden för läkare. På sina håll har den
            nästan tappats bort vid omläggningar av utbildningsplanen. För
            geriatriker, de läkare som ska vara specialister på behandling
            av äldre, särskilt de multisjuka, är den producentobundna fortbildningen
            om läkemedel försumbar. Det enda som finns idag är en statligt
            finansierad (Socialstyrelsen via Ipuls) vidareutbildning för ST-läkare
            i geriatrisk farmakoterapi vid Karolinska universitetssjukhuset.
            Socialstyrelsen borde kunna göra en översyn över hur man fördelar
            sina medel till olika Ipuls-satsningar, inte minst som området
            psykiatri givits ett betydande riktat tillskott för detta under
            år 2007 och ämnet geriatrisk klinisk psykofarmakologi utgör en
            inte föraktlig del av problemet med var olämplig läkemedelsanvändning
            till äldre idag sker. Också annan sjukvårdspersonal som möter
            äldre i sin vardag har otillräcklig kunskap om läkemedelsbehandling
            av äldre och behöver utbildning dels om åldrandet och äldres hälsoproblem,
            dels om vad man ska iaktta när det gäller läkemedelsbehandling
            av äldre. Sveriges Kommuner och Landsting samt Läkemedelskommittéernas
            samarbetskommitté (LOK) arbetar för en bättre och klokare läkemedelsanvändning
            särskilt hos de äldsta och mest sårbara i befolkningen. Det här
            är bra, men bättre effekt skulle kunna uppnås om också grundutbildningarna
            för de olika yrkesgrupperna ägnade mer uppmärksamhet åt äldre
            och deras behandling med läkemedel.
          </p>
        </div>
        <div xml:id="i-HcvDxk3qai7D1j2aBjodx7" type="motSignatures">
          <list xml:id="i-T2rtHAdcyQj7U2jK7ZyfG8">
            <item xml:id="i-Gdxv3eEDNMUbUoShpLjSdr" who="i-Ev6Dx3pWj2WT32VGQpabaz">
              Finn Bengtsson (m)
            </item>
            <item xml:id="i-4DokkwTdqb9o77Ti8T4Zxs" who="i-L3xspgThUxUN1YtSDqcmk8">
              Barbro Westerholm (fp)
            </item>
          </list>
        </div>
      </div>
    </body>
  </text>
</TEI>
