<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SkU-00480">
  <teiHeader>
    <fileDesc>
      <titleStmt>
        <title>Utveckling av regionala och lokala skattebaser</title>
        <author corresp="i-Vo3YjbvPDcwbepLXUMMiDZ">av Per Åsling (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utveckling av regionala och lokala skattebaser</title>
          <idno type="rdwebb">GW02Sk480</idno>
          <rs type="number">Sk480</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GW02Sk480/text</ref>
          <ref type="dokument_url_html">http://data.riksdagen.se/dokument/GW02Sk480</ref>
          <ref type="dokumentstatus_url_xml">http://data.riksdagen.se/dokumentstatus/GW02Sk480</ref>
          <ref type="doc">http://data.riksdagen.se/fil/7434BDEC-2E26-4FEA-BF4F-E409E09C26F9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Vo3YjbvPDcwbepLXUMMiDZ</idno>
            <name>Per Åsling</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6a8ymtPoLH74Q1HWfUxP7y" type="signed"/>
        <correspContext corresp="i-6a8ymtPoLH74Q1HWfUxP7y">
          <note type="signatory" corresp="i-Vo3YjbvPDcwbepLXUMMiDZ"/>
        </correspContext>
        <correspAction xml:id="i-6SuGoWASVzhh2UQw3eHa1w" type="numbering">
          <date when="2008-10-08"/>
        </correspAction>
        <correspAction xml:id="i-H64iD7asfwUqowVkb62Syx" type="submission">
          <date when="2008-10-07"/>
        </correspAction>
        <correspAction xml:id="i-QQAtpCmFmMxsNV7px9gW7z" type="transfer">
          <date when="2008-10-07"/>
        </correspAction>
        <correspAction xml:id="i-Cp6AagFFYRaBsuaqM7RgJj" type="assigned"/>
        <correspContext corresp="i-Cp6AagFFYRaBsuaqM7RgJj">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-44wFdHgmQ9YV3HYoxX6KN4" type="motBody">
        <div xml:id="i-72AJBi76Q51EiJT4LxjtSq" type="motProposal" subtype="förslag">
          <head xml:id="i-BkfeFabjS2m7KSs3jaw7cS">
            Förslag till riksdagsbeslut
          </head>
          <p xml:id="i-JP57PMNQ2PioT2ZVYskcUk">
            Riksdagen tillkännager för regeringen som sin mening vad som
            anförs i motionen om framtida utveckling av regionala och lokala
            skattebaser.
          </p>
        </div>
        <div xml:id="i-KndMZb7oT4BeNvbVxbM4Zr" type="motContent">
          <head xml:id="i-VDpM9mJsU79g5wBoKk85oq" type="h1">
            Motivering
          </head>
          <p xml:id="i-4BgHx25Cj38RkeQJAKmxFS">
            Ett verkligt självstyre kännetecknas inte bara av rätten att
            fatta beslut i den egna kommunen eller regionen. Det förutsätter
            också att den beslutande församlingen har möjlighet att ta det
            fulla ansvaret för beslutet, också ekonomiskt. Den ekonomiska
            politiken, inklusive skattepolitiken, utgör därför ett av fundamenten
            för det kommunala och regionala självstyret.
          </p>
          <p xml:id="i-K5ViYRMDz2hL2RpmjTYQgT">
            I det närmaste alla för medborgarna viktiga välfärdsfrågor utom
            socialförsäkringarna är kommunala eller regionala. Det kommunala
            och regionala ansvaret för sjukvård, kollektivtrafik, skolväsende,
            socialtjänst och äldreomsorg, för att nämna några exempel, har
            inneburit att den kommunala andelen av ekonomin har vuxit, och
            den uppgick 2005 till 23 % av BNP. Bidraget till sysselsättningen
            är än större, och 2005 var andelen anställda i den kommunala sektorn
            hela 25 %.
          </p>
          <p xml:id="i-M6gG7u3hQT9dXXtWpYLZ8i">
            Även om den kommunala ekonomin är, undantaget transfereringar,
            dubbelt så stor som den statliga, så är det ekonomiska självstyret
            ytterligt begränsat. De obligatoriska uppgifterna, däribland de
            ovan nämnda välfärdstjänsterna tar i det närmaste hela kommunernas
            ekonomiska utrymme i anspråk, vilket lämnar litet utrymme för
            självständiga prioriteringar. Statliga krav på ökad likriktning
            av kommunal service har successivt bidragit till att detta utrymme
            minskar alltmer. Till detta kommer att det kommunala utrymmet
            för beskattning är begränsat till inkomstskatter, medan alla andra
            skattebaser anses vara statliga angelägenheter.
          </p>
          <p xml:id="i-X8wAXaLLQWQrgV8pBWr51R">
            Inte heller den kommunala inkomstskatten är obegränsad. Utifrån
            de avgöranden som gjorts utifrån regeringsformens stadganden om
            att kommunerna får ta ut skatt för skötseln av sina uppgifter
            har det visat sig att detta är en tämligen restriktiv formulering,
            som begränsar möjligheten till kommunalt engagemang i t.ex. lokala
            och regionala riskkapitalbolag eller insatser för att locka nyckelpersoner
            att bosätta sig i kommunen.
          </p>
          <p xml:id="i-QafuMevYLqZcvvFCZkEE3q">
            När kommunernas möjlighet att ta ut skatt begränsas, ökar istället
            beroendet av statliga ingripanden och i det närmaste hela den
            kommunala sektorn är idag beroende av statsbidrag för att klara
            sina åtaganden. Enligt Finansdepartementet är endast sex kommuner
            och ett landsting idag nettobidragsbetalare i skatteutjämningssystemet.
            Detta beroende har dessutom ökat under en lång följd av år genom
            tillfälligt höjda allmänna statsbidrag och alltfler specialdestinerade
            statsbidrag. Som Konjunkturinstitutet konstaterar innebär detta
            en ökad osäkerhet för hela den kommunala sektorn och minskad transparens
            i den offentliga ekonomin. Samtidigt har frikopplingen av statsbidragen
            från pris- och löneomräkning inneburit ett ökat behov av justeringar
            av statsbidragen, och 2006 skulle dessa ha varit 52 miljarder
            kronor lägre utan tillfälliga och specialdestinerade satsningar,
            vilket också skulle ha inneburit 150 000 färre jobb i kommuner
            och landsting.
          </p>
          <p xml:id="i-3ZehjqC3zAiGoK5i9aDV8q">
            Dessa specialsatsningar har således varit nödvändiga för att
            upprätthålla en anständig nivå på kommunernas välfärdsåtaganden
            och har i huvudsak behövts för att kompensera för stigande priser
            och löner. Samtidigt har de ofta marknadsförts som kvalitetshöjande
            satsningar, vilket skapat orimliga förväntningar på medborgarna
            att ekonomiskt pressade kommuner ska kunna nyanställa och satsa
            ekonomiskt på välfärden.
          </p>
          <p xml:id="i-NaP163tXaKLk3kxyrqihkr">
            Samtidigt som kraven på kommunerna att tillhandahålla välfärdstjänster
            och möta ett ökande behov från de egna invånarna i takt med att
            befolkningen blir äldre, kan vi alltså se ett ökat kommunalt beroende
            av den statliga styrningen och ett i praktiken minskat självstyre.
            Det minskar utrymmet för den kommunala demokratin och det leder
            också till minskad effektivitet, då möjligheten att fatta beslut
            utifrån lokala förutsättningar och prioriteringar minskar.
          </p>
          <p xml:id="i-3EB1kw2ezCsp3o1Q8br3VE">
            Mot denna bakgrund är det angeläget att påbörja ett arbete för
            att stärka den kommunala sektorns ekonomiska självstyre, främst
            genom att stärka de lokala och regionala skattebaserna.
          </p>
          <p xml:id="i-LZ3t3hRjQ1JnhWMWtFqJHk">
            Ett sådant arbete handlar inte nödvändigtvis, på kort sikt, om
            att rubba den nuvarande ekonomiska balansen mellan den statliga
            och den kommunala sektorn. I ett första skede bör och kommer breddade
            kommunala och regionala skattebaser att balanseras av minskade
            statsbidrag. Den stora vinsten är alltså inte stigande intäkter
            på kort sikt, utan ett ökat oberoende av statliga prioriteringar
            från år till år. Över tiden kommer dock en förändrad skattebas
            att innebära att de kommunala och regionala intäkterna ökar kraftigare
            och jämnare än vad man kan förvänta sig att årligt beslutade statsbidrag
            gör. I det längre perspektivet innebär det således att den kommunala
            sektorn överlag stärks ekonomiskt.
          </p>
          <p xml:id="i-Txph3Zp5kh9QNMxEjYtrzF">
            Ur detta perspektiv innebär beslutet att ersätta fastighetsskatten
            med en kommunal fastighetsavgift och kompensera detta genom sänkta
            statsbidrag en reell ökning av det kommunala självstyret. Fortfarande
            kvarstår dock det faktum att utrymmet för kommunala beslut om
            denna avgift är begränsat.
          </p>
          <p xml:id="i-yEqdzcUo2bquyUBnaFyY9">
            Även med detta första och lovvärda, om än något blygsamma, steg
            mot ökat ekonomiskt självstyre för kommunerna, krävs åtskilliga
            fler steg de kommande åren. Ska ett sådant arbete vara framgångsrikt
            måste det också ske genom förändrade skattestrukturer, snarare
            än att enskilda väldefinierade skattebaser flyttas från staten
            till den kommunala sektorn.
          </p>
          <p xml:id="i-Gnm27yhxFGjqVgDuPGk1RX">
            Ett sådant exempel är hur inkomstskatterna konstrueras. De kraftiga
            sänkningar alliansregeringen genomfört för att uppmuntra arbetslinjen
            har samtidigt inneburit ett ökat kommunalt beroende av statsbidrag
            då skattesänkningar utformats som avdrag, vilka främst slår mot
            de kommunala skatteintäkterna. En alternativ strategi kan vara
            en sådan som Centerpartiet tidigare skisserat att arbeta med skatterabatter
            vilket innebär att den kommunala skattebasen lämnas orörd och
            att kommunerna får ett successivt ökat skatteunderlag i takt med
            den ekonomiska tillväxten.
          </p>
          <p xml:id="i-DNcjodnDo39zewZk4h99an">
            Ett ytterligare exempel handlar om företagsbeskattning. Idag
            är det en alltigenom statlig sektor för beskattning genom sociala
            avgifter och bolagsbeskattning. Företagsetableringar är givetvis
            något som varje kommunpolitiker eftersträvar och välkomnar, men
            det finns också tillfällen då det förefaller orimligt att staten
            tar ut hela beskattningen, inte minst ifråga om råvaruintensiva
            bolag.
          </p>
          <p xml:id="i-MvtcttgkZWSoApWrDAaW25">
            I kommande utredningar kring beskattningen av bolag bör därför
            frågan om en särregistrering och särbeskattning av råvaruintensiva
            bolag övervägas. Det skulle t.ex. kunna ske genom att bolagsskatt
            växlades mot en skatt på råvaruuttaget, som togs ut regionalt.
            En sådan växling skulle ha flera fördelar, utöver den stärkta
            regionala skattebasen. Det skulle t.ex. stimulera till ett effektivt
            resursutnyttjande då vinsten beskattades lägre men råvarorna högre,
            och den skulle också långsiktigt leda till ett lägre skatteuttag
            på dessa för Sverige viktiga företagssektorer i takt med ökad
            effektivitet.
          </p>
          <p xml:id="i-7iCPg1Go2LtnCpCaZQF3xJ">
            En modell med större acceptans för beskattning av råvaruuttag,
            vilket naturligtvis ska kompenseras med sänkt bolagsskatt så att
            det totala skattetrycket på de berörda företagen inte ökar, skulle
            också öppna möjligheten för en mer nyanserad diskussion kring
            beskattning av energiproduktion. Tidigare förslag om återbäring
            av intäkter för såväl vind- som vattenkraftsel skulle då kunna
            övergå i en diskussion kring de skattemässiga förutsättningarna
            för dessa bolag, som dessutom ofta eftersträvar en regional förankring,
            i sin helhet.
          </p>
          <p xml:id="i-FsovLkmoHXEGDC45JUYvZi">
            Dessa tre exempel illustrerar möjligheten att, med förhållandevis
            begränsade åtgärder, långsiktigt stärka den kommunala ekonomin
            och därmed det reella kommunala självstyret. En genomgång av ytterligare
            skattebaser skulle med all säkerhet innebära att ytterligare möjligheter
            att åstadkomma sådana förstärkningar uppenbarades. Det är inte
            orimligt att utgå från att ett sådant uppdrag bör vara ett generellt
            uppdrag till offentliga utredningar inom skattesektorn.
          </p>
          <p xml:id="i-Sv8FgvgLZhaLc2M5kZN8ta">
            Inte minst bör det för regeringen vara en långsiktig strategi
            att stärka basen för det svenska välfärdssamhället genom att stärka
            regionala och lokala skattebaser. Regeringen bör därför noga beakta
            möjligheterna att stärka dessa skattebaser och återkomma till
            riksdagen med lämpliga förslag till åtgärder.
          </p>
          <p xml:id="i-U9MuPUHYq7eTnrmifB4udk">
            Vad som ovan anförts om den framtida utvecklingen av regionala
            och kommunala skattebaser bör ges regeringen tillkänna.
          </p>
        </div>
        <div xml:id="i-5D99NtdGhH47vu9z9xuFZJ" type="signatureBlock">
          <list xml:id="i-K9r87e3GNUbFd3ZwJ8Q55i">
            <item xml:id="i-6JMst2RejJFRBuTKGZAJ8S" who="i-Vo3YjbvPDcwbepLXUMMiDZ" type="signature">
              Per Åsling (c)
            </item>
          </list>
        </div>
      </div>
    </body>
  </text>
</TEI>
