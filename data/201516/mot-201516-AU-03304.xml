<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-AU-03304">
  <teiHeader>
    <fileDesc>
      <titleStmt>
        <title>med anledning av prop. 2015/16:62 Skärpta åtgärder mot missbruk av tidsbegränsade anställningar</title>
        <author corresp="i-84DiaFjYsBoBUQnKJiSte9">av Elisabeth Svantesson m.fl. (M, C, L, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3304 av Elisabeth Svantesson m.fl. (M, C, L, KD)</title>
          <idno type="rdwebb">H3023304</idno>
          <rs type="number">3304</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H3023304/text</ref>
          <ref type="dokument_url_html">http://data.riksdagen.se/dokument/H3023304</ref>
          <ref type="dokumentstatus_url_xml">http://data.riksdagen.se/dokumentstatus/H3023304</ref>
          <ref type="docx">http://data.riksdagen.se/fil/003DF913-4CB8-4FDD-89CF-2ADCCD571733</ref>
          <ref type="pdf">http://data.riksdagen.se/fil/1A9776BA-911C-458F-A427-96C83AAAFDD8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-84DiaFjYsBoBUQnKJiSte9</idno>
            <name>Elisabeth Svantesson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NRb4HpaQ87qUwhLNcKt7Gz</idno>
            <name>Annika Qarlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-LAHRbnytium5VoPipQGiYH"/>
        <correspContext corresp="i-LAHRbnytium5VoPipQGiYH">
          <ref>Proposition 2015/16:62</ref>
        </correspContext>
        <correspAction xml:id="i-GQYs8HX3JCo6o2vq62Uu2z" type="signed"/>
        <correspContext corresp="i-GQYs8HX3JCo6o2vq62Uu2z">
          <note type="signatory" corresp="i-84DiaFjYsBoBUQnKJiSte9"/>
          <note type="signatory" corresp="i-NRb4HpaQ87qUwhLNcKt7Gz"/>
          <note type="signatory" corresp="i-AHfQ621Fp1orxTGB2WDjUY"/>
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction type="submitted" xml:id="i-Lc2W8tFn3PzrZmsr2LmeN6">
          <date when="2016-01-15"/>
          <time when="14:00:55"/>
        </correspAction>
        <correspAction type="dismissed" xml:id="i-4oe7jnq1v5EJ4JcykBnWSD">
          <date when="2016-01-19"/>
        </correspAction>
        <correspAction type="referred" xml:id="i-NphbDczvUTnTP8edi89YYL">
          <date when="2016-01-20"/>
        </correspAction>
        <correspAction type="assigned" xml:id="i-7eNNe86sWEYJmixaAnDukx">
          <date when="2016-04-27"/>
          <time when="13:46:37"/>
        </correspAction>
        <correspContext corresp="i-7eNNe86sWEYJmixaAnDukx">
          <ref type="assignedTo">Arbetsmarknadsutskottet</ref>
        </correspContext>
        <correspAction type="behandlas_i" xml:id="i-SRxNf8BTLPicu3rYUH1QMt"/>
        <correspContext corresp="i-SRxNf8BTLPicu3rYUH1QMt">
          <ref type="uppgift">2015/16:AU5</ref>
          <ref type="ref_dok_id">H301AU5</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">AU5</ref>
          <ref type="ref_dok_titel">Skärpta åtgärder mot missbruk av tidsbegränsade anställningar</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:3304 av Elisabeth Svantesson m.fl. (M, C, L, KD) med anledning av prop. 2015/16:62 Skärpta åtgärder mot missbruk av tidsbegränsade anställningar</div>
      </div>
      <div type="motBody">
        <div type="motProposal" subtype="förslag">
          <head xml:id="i-JhJUDPUXa5X4jcfgLYT1En">
            Förslag till riksdagsbeslut
          </head>
          <list style="ol">
            <item xml:id="i-9WUQneAH7txKvV23veSNRv">
              Riksdagen beslutar att anta regeringens förslag, med den ändringen
              att punkt 3 i övergångsbestämmelsen i förslaget till lag om ändring
              i lagen (1982:80) om anställningsskydd utgår.
            </item>
          </list>
        </div>
        <div type="motContent">
          <head type="h1" xml:id="i-GcvTksdhcQp4UKN23TRT7j">
            Motivering
          </head>
          <p xml:id="i-Jb4s34orhN5VFMsfgX5kKr">
            Svensk arbetsmarknad ska präglas av ordning och reda och av goda
            villkor. Arbetsgivare som har ett arbetskraftsbehov som sträcker
            sig över en längre tid bör erbjuda tillsvidareanställning. Det
            är det naturliga och så ser det också ut i de flesta fall.
          </p>
          <p xml:id="i-33Dk7uY2Y3aYk6QwBaiR9S">
            Tillsvidareanställningar är grunden på svensk arbetsmarknad och
            har varit det under lång tid. Under de senaste 25 åren har andelen
            anställda med en tidsbegränsad anställning varit ungefär densamma
            och pendlat mellan omkring 12 och 17 procent.
          </p>
          <p xml:id="i-FbZj8zfg88YPm1fYyWBFzL">
            Tidsbegränsade anställningar fyller en viktig funktion på svensk
            arbetsmarknad. Det är en viktig bro in på arbetsmarknaden för
            inträdande grupper som unga och nyanlända. Att det förhåller sig
            så framgår bland annat av statistik från Eurostat som visar att
            Sverige tillhör de länder inom EU som har det allra största flödet
            från tillfälliga till fasta jobb.
          </p>
          <p xml:id="i-2iwFibCAraT4qZAaf8qfjJ">
            För företagen spelar de tidsbegränsade anställningarna en viktig
            roll för att exempelvis kunna anställa personer vid tillfälliga
            arbetstoppar och ersätta tillfälligt frånvarande personal. Denna
            möjlighet att anpassa sig är avgörande för att behålla konkurrenskraften.
            I ett internationellt perspektiv är möjligheterna för svenska
            arbetsgivare att använda tidsbegränsade anställningar generösa.
          </p>
          <p xml:id="i-XjnWdQsJB2SNGc9qsU9em2">
            Sedan 2010 driver EU-kommissionen ett överträdelseärende mot
            Sverige då kommissionen inte anser att lagen om anställningsskydd
            ger ett skydd mot missbruk av tillfälliga anställningar på det
            sätt som EU-rätten kräver. Mer specifikt menar kommissionen dels
            att det saknas bestämmelser som på ett effektivt sätt förhindrar
            ett missbruk genom stapling av visstidsanställningar, dels att
            den allmänna visstidsanställningen (ALVA) i sig inte har någon
            av de begränsningar som visstidsdirektivet föreskriver eller ett
            likvärdigt skydd.
          </p>
          <p xml:id="i-FePMRm87z9x7wpFP61jXe9">
            Alliansregeringen hävdade att lagen om anställningsskydds regler
            lever upp till EU-rättens krav, detta på grund av att det för
            alla tidsbegränsade anställningsformer i LAS antingen finns tidsgränser
            eller krav på att vissa objektiva förutsättningar ska vara uppfyllda.
            Den allmänna visstidsanställningen övergår till exempel i en tillsvidareanställning
            efter sammanlagt två års anställning inom en period på fem år.
            En säsongsanställning ska vara kopplad till årstidernas växling.
            Utöver detta finns en företrädesrätt till anställning för tidsbegränsat
            anställda och en skyldighet att överlägga med facket och den anställde
            när anställningen upphör. Sammantaget anser vi att regelverket
            ger det skydd mot missbruk som visstidsdirektivet kräver. Det
            finns inga kända verkliga fall där man staplat visstidsanställningar
            enligt LAS på det sätt som kommissionen befarar. Den undersökning
            som alliansregeringen beställde från SCB visar inte heller att
            det finns någon stapling som har sin grund i reglerna i lagen
            om anställningsskydd.
          </p>
          <p xml:id="i-8kgubkYykyc54jCLzpGQUr">
            Alliansregeringen tog dock kommissionens kritik på allvar och
            gick med på att göra förändringar i lagen om anställningsskydd
            – trots att regeringen inte delade kommissionens uppfattning om
            ett bristfälligt skydd. Två olika departementspromemorior presenterades
            men fick inte tillräckligt brett stöd av parterna och därför kom
            ingen förändring till stånd.
          </p>
          <p xml:id="i-3qaKWERhqcgfiL6EcvdrGH">
            Nuvarande proposition innebär att en relativt liten grupp anställda
            berörs och förslaget har i stora drag accepterats av parterna.
            Mot den bakgrunden och mot bakgrund av att det finns en risk att
            Sveriges handlingsutrymme att välja lämpliga åtgärder för att
            förhindra missbruk minskar vid en fällande dom i EU-domstolen
            anser vi att förslaget kan accepteras.
          </p>
          <p xml:id="i-TbDxAXdsTtk1zYX4A5xqA5">
            Enligt propositionen ska avtal om allmän visstidsanställning
            bara övergå i en tillsvidareanställning enligt den nya omvandlingsregeln
            om anställningsavtalet ingåtts efter lagens ikraftträdande. Däremot
            ska avtal om allmän visstidsanställning, vikariat och säsongsarbete
            som ingåtts dessförinnan beaktas vid avgörande av om anställningar
            har följt på varandra och vid sammanräkningen av sammanlagd anställningstid
            enligt den nya omvandlingsregeln. Flera remissinstanser har framfört
            att en sådan reglering riskerar att leda till tillämpningsproblem
            och att vara förhandlings- och tvistedrivande. Vidare kan den
            leda till ökade kostnader och ökad administration för företagen.
            Eftersom det inte funnits någon skyldighet för arbetsgivare att
            bevara sådana uppgifter om tidigare anställningar menar vi att
            det riskerar att leda till en osäkerhet som i värsta fall innebär
            att en ny anställning uteblir.
          </p>
          <p xml:id="i-TWBAu3YV2Ds3ndYiXDwHpd">
            I remissversionen omfattade den utökade informationsskyldigheten
            i förslaget också anställningar som avslutats före de nya reglernas
            ikraftträdande. I propositionen ändrar sig regeringen och framhåller
            att det kan innebära svårigheter för arbetsgivare att i efterhand
            åläggas en skyldighet att lämna ut information som arbetsgivaren
            inte tidigare haft anledning att spara. Vi menar att det därmed
            vore konsekvent att även utesluta anställningar som avslutats
            före reglernas ikraftträdande i den omvandlingsregel som föreslås
            i propositionen.
          </p>
        </div>
        <div type="motSignatures">
          <list>
            <item xml:id="i-YLggd8UtYs7VsrXoT2x3Pj">
              Elisabeth Svantesson (M)
            </item>
            <item xml:id="i-UGPXQDr2ghJeTYuoKTfoJU">
              Annika Qarlsson (C)
            </item>
            <item xml:id="i-9EiEGtCB4Hsx7eSumUyHos">
              Fredrik Malm (L)
            </item>
            <item xml:id="i-4noZFK28pdcpzoyV3yobQ5">
              Désirée Pethrus (KD)
            </item>
          </list>
        </div>
      </div>
    </body>
  </text>
</TEI>
