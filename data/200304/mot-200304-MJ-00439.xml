<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0439/mot_200304_MJ_0439-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ439 pnr: s7102
          </p>
          <p>
            Motion till riksdagen 2003/04:MJ439
          </p>
          <p>
            av Jan Emanuel Johansson (s)
          </p>
          <p>
            Konsument- och djurskydd inom främst hästhållningen
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om en översyn av konsument- och djurskyddet inom främst
            hästhållningen.
          </p>
          <p>
            Motivering
          </p>
          <p>
            De senaste decennierna har inneburit stora förändringar inom
            hästhållning och hästavel i Sverige. Hästantalet har ökat och
            nya raser och nya användningsområden har tillkommit. Hästsverige
            har vuxit med intressen som ännu inte fått någon plats i det etablerade
            Organisationssverige. Hästägaren har blivit konsument. Semintekniken
            har introducerats och har kommit att utgöra den dominerande befruktningstekniken
            inom hästaveln. Hästaveln har internationaliserats och Sverige
            har anslutits till EU. Utvecklingen har medfört tvister och skapat
            samarbetssvårigheter mellan och inom organisationerna. Mycket
            talar för att en del av dessa uppstått till följd av att lagar
            och regler inte varit anpassade till förändringarna. Andra kan
            bero på att de nya hästägarna inte känt sig hemma i de gamla strukturerna.
            Avelsmässiga djurskyddsåtgärder har försvårats, inte bara för
            hästar. Ny kunskap och inte minst datatekniker har också tillkommit
            som förändrat möjligheterna till att angripa gamla problem på
            nya sätt. Till följd av turbulensen på hästområdet har näringen
            själv inte haft kraften att se möjligheterna och samverka för
            att genomföra de förändringar som gagnar helheten. En översyn
            av konsument- och djurskyddet är därför av strategisk betydelse.
            Översynen bör granska lagstiftning och statliga regelverk som
            stärker detta skydd men ändå står i samklang med EG-rätten. Av
            särskild vikt för utredningen är att undersöka förutsättningarna
            för en kontrollverksamhet för hästhälsa som ger möjlighet att
            använda avkommeundersökningar i
          </p>
          <pb facs="riksdagen-motions-pdf/data/200304/mot_200304_MJ_0439/mot_200304_MJ_0439-0002.pdf"/>
          <p>
            2003/04:MJ439
          </p>
          <p>
            avelsarbetet samt om regler kan införas som ger möjlighet att
            utkräva skadestånd av tillverkare/försäljare av produkter avsedda
            för djur, om dessa produkter ger upphov till skada på djuret.
            Översynen bör också undersöka möjligheterna att bilda en struktur
            där frågor av gemensamt intresse för hästsektorn kan beredas och
            hanteras. Denna struktur skall bevaka hästens och hästägandets
            intressen och därmed komplettera dem som inrättats för att främja
            sport eller ras. En sådan struktur kan sannolikt utvecklas från
            befintliga verksamheter.
          </p>
          <p>
            Stockholm den 1 oktober 2003
          </p>
          <p>
            Jan Emanuel Johansson (s)
          </p>
        </div>
      </div>
    </body>
  </text>
</TEI>
