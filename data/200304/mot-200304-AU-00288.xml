<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-AU-00288">
  <teiHeader>
    <fileDesc>
      <titleStmt>
        <title>Feministiskt förändringsarbete</title>
        <author corresp="i-LzYBGnvuhNHdQ7LQKPA6UJ">av Gudrun Schyman (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Feministiskt förändringsarbete</title>
          <idno type="rdwebb">GR02A288</idno>
          <rs type="number">A288</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GR02A288/text</ref>
          <ref type="dokument_url_html">http://data.riksdagen.se/dokument/GR02A288</ref>
          <ref type="dokumentstatus_url_xml">http://data.riksdagen.se/dokumentstatus/GR02A288</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LzYBGnvuhNHdQ7LQKPA6UJ</idno>
            <name>Gudrun Schyman</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XSCQiTjSMZ4KVAvTpQeSB6" type="signed"/>
        <correspContext corresp="i-XSCQiTjSMZ4KVAvTpQeSB6">
          <note type="signatory" corresp="i-LzYBGnvuhNHdQ7LQKPA6UJ"/>
        </correspContext>
        <correspAction type="referral" xml:id="i-GCMD1o7GLDRNxNfrBzNi7K">
          <date when="2003-10-15"/>
        </correspAction>
        <correspAction type="dismissal" xml:id="i-MPqECdDUpRGhkeivyCbqWV">
          <date when="2003-10-15"/>
        </correspAction>
        <correspAction type="submission" xml:id="i-YW3f3zapxxCmNPpzFCfGF8">
          <date when="2003-10-07"/>
        </correspAction>
        <correspAction type="assigned" xml:id="i-WsF4wEywfJbPknYy6UV1qV"/>
        <correspContext corresp="i-WsF4wEywfJbPknYy6UV1qV">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_A_0288/mot_200304_A_0288-001.pdf"/>
      <div type="motHeader" xml:id="i-TCioXPBGgn4r46AyRBsFMY">
        <div type="motTitle" xml:id="i-XMNpfsFi3nctYn8bpDHU5c"/>
        <div type="motSubmissionInfo" xml:id="i-2dqSVgCy45nm25iNV7eL87"/>
      </div>
      <div type="motBody" xml:id="i-PkkLE6ABwwyNz1mvZy8FRr">
        <div xml:id="i-6V2TWQ27hBGiFDsJ9Um3BM">
          <p xml:id="i-GSLmkQmPZGdt9rXgrni6mJ">
            2003/04 mnr: A288 pnr: v222
          </p>
          <p xml:id="i-LnEY1DSPb78j589yeL5Zks">
            Motion till riksdagen 2003/04:A288
          </p>
          <p xml:id="i-VSZXG5nk53ET8hJ6swmR63">
            av Gudrun Schyman (v)
          </p>
          <p xml:id="i-N5Tuv358eBkrXh6gRGCuEj">
            Feministiskt förändringsarbete
          </p>
          <p xml:id="i-VnXVqCRzn7yrfYv9xLsACf">
            1 Innehållsförteckning
          </p>
          <p xml:id="i-XYp22vQNtqZhbeG1F9N9s2">
            Innehållsförteckning Förslag till riksdagsbeslut.. Feministiskt
            förändringsarbete. Kvinnors motstånd. Folkbildning Politisk strategi.
          </p>
          <p xml:id="i-KbpP1ZjhP5RagNcfx4G3ve">
            OUBWNH BWWNNH
          </p>
          <p xml:id="i-YHGDDrFFWmUQAQcHCGrPr8">
            Förslag till riksdagsbeslut 1. Riksdagen tillkännager för regeringen
            som sin mening vad i motionen anförs om kvinnors motstånd. 2.
            Riksdagen tillkännager för regeringen som sin mening vad i motionen
            anförs om feministisk folkbildning. 3. Riksdagen begär att regeringen
            utreder formerna för övergripande feministiskt förändringsarbete.
          </p>
          <p xml:id="i-PRdzwthELNa6ixUz541BCq">
            2 Feministiskt förändringsarbete
          </p>
          <p xml:id="i-WiU3dY8vKPUnYnfxxK6YCE">
            Vi lever i ett samhälle som präglas av kvinnors underordning
            och mäns överordning. Denna ordning mellan könen lever vidare
            trots att Sverige i internationella sammanhang betraktas som världens
            mest jämställda land. Trots formellt likaberättigande, jämställdhetslagstiftning
            och en relativt progressiv lagstiftning för kvinnofrid lever vi
            en verklighet präglad av könsdiskriminering och kvinnoförtryck.
            Yttringar för detta kan vara både tydliga och subtila, synliga
            och osynliga. Mäns våld mot kvinnor, lönediskrimineringen, den
            ojämlika fördelningen mellan betalt och obetalt arbete och mediers
            sexistiska kvinnobilder är alla uttryck för detta förtryck. De
            är alla delar av den universella könsmaktordningen. De olika uttrycken
            för förtryck av kvinnor samverkar och förstärker varandra.
          </p>
          <pb facs="riksdagen-motions-pdf/data/200304/mot_200304_A_0288/mot_200304_A_0288-002.pdf"/>
          <p xml:id="i-7NSDZYBz8SKwi4MQhVr15i">
            2003/04:A288
          </p>
          <p xml:id="i-49wLiJDapAC2UwP8YKDwqL">
            Förhållandena på arbetsmarknaden, lägre löner och = osäkra anställningsförhållanden,
            deltidsarbetet, kan delvis förklaras av den ordning som råder
            i familjen. Kvinnor tvingas till deltidsarbete därför att de fortfarande
            har huvudansvaret för det obetalda hemarbetet. Deltidsarbete leder
            till lägre löner, vilket i sin tur innebär att det är kvinnor
            som får stanna hemma när barnen kommer. Medier, reklam och pornografi
            påverkar våra värderingar och skapar bilder av kön, bilder av
            kvinnligt och manligt som i sin tur upprätthåller arbetsfördelningen
            i hemmen och på arbetsmarknaden. För att få till stånd en förändring
            av dessa könsorättvisor krävs att man ser sammanhangen och ordningen.
            Det handlar inte om enskilda missförhållanden utan om att det
            finns en systematik i den ordning som präglar vårt samhälle och
            alla andra samhällen. En feministisk analys och feministisk handling
            syftar både till att synliggöra och förändra denna ordning. Denna
            motion kommer därför att ställa krav på förändring på ett antal
            punkter som syftar till att ta motståndet mot könsorättvisorna
            på allvar och leda arbetet för kvinnors frigörelse och för ett
            jämlikt samhälle fritt från könsförtryck framåt.
          </p>
          <p xml:id="i-P1KhTHGb6SNEoCv7RcfpLs">
            3 Kvinnors motstånd
          </p>
          <p xml:id="i-CLtAaukerkn7TnpaLN9zC1">
            Kvinnor gör motstånd mot den rådande ordningen. Vi strejkar för
            högre lön, vi engagerar oss i kvinnojourer mot mäns våld, vi ställer
            krav på våra partner och vi minskar vårt barnafödande när vi ser
            att det leder till ekonomiskt beroende. Detta är bara några exempel
            på kvinnors motstånd. Listan kan göras längre. Att tala om kvinnor
            som grupp möter ofta motstånd. Det visar bl.a. Maud Eduards forskning
            om kvinnors organisering i ”Förbjuden handling: om kvinnors organisering
            och feministisk teori”. När kvinnor organiserar sig eller skapar
            egna rum ifrågasätts detta. De ges inte politiskt utrymme utan
            ses som hot mot en etablerad ordning. Men motståndet är oftast
            osynliggjort. Kvinnors organiserade motstånd sker ofta i resurssvaga
            organisationer. Kvinnors organiserade motstånd får inte plats
            på den politiska arenan utan betraktas oftast som tillhörande
            ”privatlivet”. Inom organisationsvärlden ses fortfarande det traditionellt
            manliga sättet att organisera sig som norm. Nätverk och platta
            organisationer är vanligare i kvinnodominerade organisationer.
            Kvinnors organisering avviker ibland från den manliga normen och
            blir därmed inte lika synlig, tas inte på samma allvar och får
            inte tillgång till samma resurser och status. Vissa typer av kvinnlig
            organisering måste få vara enkönad. Ett exempel på detta är kvinnojourerna
            där det inte är möjligt att tillåta att män finns med eftersom
            det skulle försvåra skyddet för utsatta kvinnor. Även andra skäl
            finns för kvinnlig särorganisering, inte minst utifrån ett maktperspektiv
            — män har en tendens att ta över även i kvinnligt dominerade organisationer.
            Här
          </p>
          <pb facs="riksdagen-motions-pdf/data/200304/mot_200304_A_0288/mot_200304_A_0288-003.pdf"/>
          <p xml:id="i-VVCwp5AnGhx7NmyvFN7pNu">
            måste samhället visa respekt för kvinnors val, även då organisationsformerna
            exkluderar män. Det skall inte utgöra ett hinder för att få del
            av resurser. Inte heller skall det innebära en legitimitetsförlust.
            Ett feministiskt förändringsarbete måste bygga på kvinnors erfarenheter
            och handling. Den institutionaliserade jämställdhetspolitiken
            räcker inte till i förändringsarbetet. Samhällets institutioner
            måste bli bättre på att fånga upp kvinnors erfarenhet och intresse
            av förändring. För detta krävs att kvinnors organisering ges ett
            större samhälleligt stöd samt bereds plats och utrymme på den
            politiska arenan. Kring frågan om motstånd mot patriarkatet och
            kvinnors organisering krävs mer kunskap. Därför föreslår jag att
            frågan utreds och att regeringen återkommer med förslag som förbättrar
            möjligheten för att ge kvinnors organisering ökade resurser och
            större utrymme på den politiska arenan på alla nivåer. Detta bör
            riksdagen som sin mening ge regeringen till känna.
          </p>
          <p xml:id="i-LCvyGc1iAHFZRUwH6eC5oN">
            4 Folkbildning
          </p>
          <p xml:id="i-EWByDW13sbw3GHJDBizgpo">
            Vi har i dag i Sverige en omfattande kunskap om maktförhållandena
            mellan könen. Trots detta händer så lite. Jag menar att ett av
            kunskapens viktigaste mål är att vara ett redskap för förändring.
            Den får inte låsas in i forsknings- eller myndighetsdokument utan
            bör komma till konkret användning. I dag finns en klyfta mellan
            den så kallade akademiska kunskapen och den kunskap som människor
            i allmänhet har tillgång till. Den genusvetenskap och jämställdhetsforskning
            som bedrivs på våra universitet och högskolor är och har varit
            oerhört betydelsefull för förståelsen av könets betydelse och
            för insikten om ojämlikhet och maktskillnader. Ofta har också
            just denna vetenskapliga gren präglats starkt av en vilja till
            konkret förändring och potential för konkret användning. En förutsättning
            för att detta skall ske är att kunskapen kommer ut från universitet
            och högskolor och möter samhällets aktörer på dess olika arenor.
            Universitetens tredje uppgift är ständigt eftersatt, och här bör
            en markering göras. För att understödja en förändring bör det
            ske en prioritering på metodutveckling, särskilda informationsinsatser
            som präglas av öppenhet och kreativitet i syfte att kunskaperna
            om könsorättvisorna skall leda till konkret förändring. Det är
            också avgörande att föreställningen om vad som ”är kunskap” vidgas,
            så att den inte utestänger grupper i samhället och tar med kvinnors
            levda = erfarenheter. Vardagsvetandet måste ges en plats bredvid
            doktorsavhandlingen. För att en samhällsförändring som syftar
            till jämställdhet skall accelerera måste kunskap samverka med
            handling. Vi handlar utifrån vår kunskap, och genom handlandet
            når vi nya kunskaper och insikter. För att bryta könsmaktsordningen
            krävs ett aktivt arbete med stor bredd — det behövs en prioriterad
            satsning på en nationell feministisk folkbildning. Detta bör riksdagen
            som sin mening ge regeringen till känna.
          </p>
          <p xml:id="i-9FRNJ4mJQQAv42eDzb4LLx">
            2003/04:A288
          </p>
          <pb facs="riksdagen-motions-pdf/data/200304/mot_200304_A_0288/mot_200304_A_0288-004.pdf"/>
          <p xml:id="i-XqXhCNy6oBXvQUqVsGbLQ1">
            2003/04:A288
          </p>
          <p xml:id="i-EvF4jzhJ3QS1sgH9UPqirC">
            5 Politisk strategi
          </p>
          <p xml:id="i-TKiRCghTsb1HAruKTbFSTk">
            Den traditionella svenska jämställdhetspolitiken har fokuserat
            på vilka förhållanden som råder på arbetsmarknaden. I riksdagen
            sorterar jämställdhetsfrågorna under arbetsmarknadsutskottet.
            Den officiella strategin är att arbetet skall ske genom jämställdhetsintegrering,
            s.k. gender mainstreaming. Tanken är att jämställdheten skall
            genomsyra alla politikområden. Strategin har förvisso fått ett
            visst genomslag, men fortfarande återstår väldigt mycket att göra.
            Ett sätt att se på mainstreaming är att frågan tenderar att falla
            mellan olika stolar och därmed också försvinna från den ordinarie
            verksamheten. Detta resultat är i dag inte längre en farhåga utan
            en reell verklighet och erfarenhet som många som arbetar med jämställdhetsfrågor
            kan vittna om. En aspekt är att ”mainstreamingsarbetet” försvagas
            av den anledningen att det saknas övergripande instanser som har
            till uppgift att följa arbetet. Utvecklandet av en sådan struktur
            är nödvändig både utifrån ett samordnings- och ett kompetensperspektiv.
            Övergripande instanser för feministiskt förändringsarbete behöver
            skapas och ges såväl utvärderingsuppdrag som sanktioneringsmöjligheter.
            Behov av feministisk granskning finns på många områden. Ett exempel
            är riksdagen som beslutsarena. Det finns i dag inte något ”feministiskt
            utskott” eller motsvarande. Frågan delas av samtliga utskott,
            och någon väl fungerande uppföljning eller kontroll av hur detta
            fungerar i utskotten existerar inte i dag. I syfte att förbättra
            kvaliteten på riksdagens gender mainstreaming kan ett speciellt
            råd inrättas med uppdrag att följa hur respektive utskott arbetar
            med feministiskt förändringsarbete och jämställdhet. Den i dag
            nyinrättade Riksrevisionen har i uppdrag att ”förbättra statens
            resursanvändning och göra förvaltningen mer effektiv genom att
            granska hela den statliga verksamheten”. Riksrevisionsverket har
            vid ett tillfälle tidigare genomfört en granskning av myndigheternas
            externa jämställdhetsarbete. Detta var ett bra initiativ, men
            dock långt ifrån tillräckligt. Inrättandet av ett feministiskt
            riksrevisionsverk som har till uppgift att fortlöpande granska
            myndigheternas jämställdhetsarbete samt arbeta med metodutveckling
            och kunskapsspridning kan vara en framkomlig väg för utveckling
            och förbättring. JämO kan ges ett utvidgat uppdrag och ökade resurser
            för att bedriva arbete med att uppnå de nationella jämställdhetsmålen
            inom samhällssfärer utanför arbetsliv och högskola som de i dag
            har att bevaka. Vad som ovan anförts om vikten av att utveckla
            arbetet med de institutionella formerna för övergripande feministiskt
            förändringsarbete bör riksdagen som sin mening ge regeringen till
            känna.
          </p>
          <p xml:id="i-761s3UZVhg5ySg5kkt5LRY">
            Stockholm den 5 oktober 2003
          </p>
          <p xml:id="i-B2wAQ6VqGefRvvkxC5dTwS">
            Gudrun Schyman (v)
          </p>
          <pb facs="riksdagen-motions-pdf/data/200304/mot_200304_A_0288/mot_200304_A_0288-005.pdf"/>
          <p xml:id="i-9JBf4FfW5r9pUwHRTHmP1p">
            2003/04:A288
          </p>
        </div>
      </div>
    </body>
  </text>
</TEI>
