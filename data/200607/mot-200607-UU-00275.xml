<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UU-00275">
  <teiHeader>
    <fileDesc>
      <titleStmt>
        <title>Afrikas horn</title>
        <author corresp="i-K3yJ7rruozYUK99nj91ffc">av Hans Linde m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Afrikas horn</title>
          <idno type="rdwebb">GU02U275</idno>
          <rs type="number">U275</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GU02U275/text</ref>
          <ref type="dokument_url_html">http://data.riksdagen.se/dokument/GU02U275</ref>
          <ref type="dokumentstatus_url_xml">http://data.riksdagen.se/dokumentstatus/GU02U275</ref>
          <ref type="doc">http://data.riksdagen.se/fil/A78AEA4A-6AD8-4EF5-A011-4DA0E01C9F1E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5pddtLwy622h33X3RtqGeL</idno>
            <name>Pernilla Zethraeus</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DE13LCgupdVhHs9AaGs8Sm" type="signed"/>
        <correspContext corresp="i-DE13LCgupdVhHs9AaGs8Sm">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-5pddtLwy622h33X3RtqGeL"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction type="referral" xml:id="i-35TFT9aWWntdtNDAEwPzhJ">
          <date when="2006-11-07"/>
        </correspAction>
        <correspAction type="dismissal" xml:id="i-SXG3Ea3Z3otqvXNEy9ojTj">
          <date when="2006-11-07"/>
        </correspAction>
        <correspAction type="numbering" xml:id="i-BhjtDqjW1a5aHp36pL5Z8V">
          <date when="2006-11-02"/>
        </correspAction>
        <correspAction type="submission" xml:id="i-3itySbmACW7uJdt7sSwAeX">
          <date when="2006-10-31"/>
        </correspAction>
        <correspAction type="transfer" xml:id="i-6VM6s5BfZcpiGuVqQQSTbR">
          <date when="2006-10-31"/>
        </correspAction>
        <correspAction type="assigned" xml:id="i-Y8bNjTYiH3F7jGQozcZddy"/>
        <correspContext corresp="i-Y8bNjTYiH3F7jGQozcZddy">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motSummary">
          <head xml:id="i-RF35tdc65WyG5FfU2Zzeh9">
            7 Sammanfattning
          </head>
          <p xml:id="i-9Euuo4tvActjF9qJGP8uAj">
            Eritrea är alltså aktivt inblandat i minst tre konflikter. Man
            stöder rebellerna i östra och västra Sudan, shariadomstolarna
            i Somalia och OLF i Etiopien samtidigt som man har en direkt gränskonflikt
            med Etiopien. Etiopien har både interna och minst två andra konflikter.
            EPRDF-regeringen i Addis Abeba har en intern konflikt med OLF
            och en annan med ONLF i Ogaden. Man stöder övergångsregeringen
            i Mogadishu i Somalia och har en gränskonflikt med Eritrea.
          </p>
          <p xml:id="i-P6NUGgp8u2KrU547Qo8vUQ">
            I alla de stater som är inblandade i dessa konflikter är mänskliga
            rättigheter och demokrati satt på undantag. Stora ekonomiska resurser
            avsätts till militära rustningar och krig samtidigt som hela regionen
            drabbas av svält och hungersnöd.
          </p>
          <p xml:id="i-KmtyrwqvurdTA1VMnnz94q">
            Stormakter som USA och Kina har ekonomiska och maktpolitiska
            intressen i regionen. Kina har goda förbindelser med regeringen
            i Sudan och förklarar att man inte lägger sig i andra länders
            interna angelägenheter, men har intresse av Sudans oljetillgångar
            och gör affärer med regimen. Detta medför att Kina inte ägnar
            brotten mot mänskliga rättigheter någon uppmärksamhet. USA försöker
            få in en fot i regionen genom att försöka förmå FN att rubricera
            konflikten i Darfur som ett folkmord. Samtidigt agerar USA i konflikten
            mellan Eritrea och Etiopien. Man iakttar säkerligen med stort
            intresse utvecklingen i Somalia mot bakgrund av USA:s misslyckade
            interventionsförsök i landet 1993 och ser med oro på de framgångar,
            som de s.k. shariadomstolarnas framgångar, och icke utan tillfredsställelse
            ser man på Etiopiens militära ingripande i Somalia. Att Etiopien
            genom att gå in i Somalia begår ett folkrättsbrott ser sannolikt
            Bushadministrationen som ett problem av ringa betydelse.
          </p>
        </div>
        <div type="TOC" xml:id="i-Xkt38t9jj7fFVWBJaADXnY">
          <head xml:id="i-CJ3gCETp1GmmK1ArUNov2C">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Sudan 3
            </item>
            <item>
              4 Eritrea 6
            </item>
            <item>
              5 Etiopien 9
            </item>
            <item>
              6 Somalia 11
            </item>
            <item>
              7 Sammanfattning 12
            </item>
          </list>
        </div>
        <div type="motProposal" subtype="förslag">
          <head xml:id="i-9MPWURRLTeYFyXNigUMNV9">
            2 Förslag till riksdagsbeslut
          </head>
          <list style="ol">
            <item xml:id="i-G9zRWWXsXzJRaPK9Ahh35Q">
              Riksdagen tillkännager för regeringen som sin mening vad i motionen
              anförs om att Sverige på grund av den komplicerade situation som
              råder i regionen noga bör analysera de motiv och intressen som
              ligger bakom USA:s krav på FN-ingripanden i Sudan.
            </item>
            <item xml:id="i-W7QPYhbHjWVtEkSxQxa3qB">
              Riksdagen tillkännager för regeringen som sin mening vad i motionen
              anförs om att Sverige noga bör analysera de motiv och intressen
              som ligger bakom Kinas och Rysslands ovilja att ingripa mot de
              brott mot mänskliga rättigheter som begås i Sudan, främst i Darfurprovinsen.
            </item>
            <item xml:id="i-HmeqJG82AHPkSYjpCgyC9F">
              Riksdagen tillkännager för regeringen som sin mening vad i motionen
              anförs om att Sverige i EU bör arbeta för ett kraftfullt stöd
              till Afrikanska unionen i dess arbete på att skapa fredliga förhållanden
              och ökad respekt för mänskliga rättigheter i Sudan.
            </item>
            <item xml:id="i-FP7aSCVeEVxWpBxomRgusC">
              Riksdagen tillkännager för regeringen som sin mening vad i motionen
              anförs om att Sverige bör, då det i hög grad är den ojämna regionala
              fördelningen av Sudans ekonomiska resurser som utgör den främsta
              källa till konflikter, i sina kontakter med den sudanesiska regeringen
              och sudanesiska organisationer poängtera nödvändigheten av en
              jämn regional fördelning av landets ekonomiska resurser.
            </item>
            <item xml:id="i-Wmuy62rWhqXnKYJoY6VmeB">
              Riksdagen tillkännager för regeringen som sin mening vad i motionen
              anförs om att Sverige bör bistå den generation av unga eritreaner
              som befinner sig i exil med grundläggande utbildning som skulle
              kunna vara en betydande resurs i ett framtida demokratiskt Eritrea.
            </item>
            <item xml:id="i-57AT52uY4AKguQdVsfx3sv">
              Riksdagen tillkännager för regeringen som sin mening vad i motionen
              anförs om att Sverige som enskilt land och som medlem av EU bör
              understödja en demokratisk utveckling, förstärka respekten för
              mänskliga rättigheter och medverka till uppkomsten av ett rättssamhälle
              i Eritrea.
            </item>
            <item xml:id="i-U2QJDJHLR3Pqacz733VUH5">
              Riksdagen tillkännager för regeringen som sin mening vad i motionen
              anförs om att Sverige i egenskap av enskild stat och som medlem
              i EU och FN bör verka för att de rättsvidriga specialdomstolarna
              i Eritrea, vars verksamhet strider mot de mänskliga rättigheterna,
              avskaffas.
            </item>
            <item xml:id="i-3smBfr6sGvm3sATq1nRTPG">
              Riksdagen tillkännager för regeringen som sin mening vad i motionen
              anförs om att Sverige som enskild stat bör verka för att de tidningar
              som stängts av regeringen i Eritrea åter ges möjlighet att komma
              ut.
            </item>
            <item xml:id="i-9Zu3k2Cq5iPan8k8PjtB1R">
              Riksdagen tillkännager för regeringen som sin mening vad i motionen
              anförs om att Sverige bör verka för att alla politiska fångar
              i Eritrea friges.
            </item>
            <item xml:id="i-B1NFZ9XzEW2STYu6CyZqcc">
              Riksdagen tillkännager för regeringen som sin mening vad i motionen
              anförs om att Sverige måste intensifiera sina ansträngningar att
              få den svensk-eritreanske journalisten Dawit Isaac frigiven.
            </item>
            <item xml:id="i-2PuBgDTS4TLgrfai7LNg93">
              Riksdagen tillkännager för regeringen som sin mening vad i motionen
              anförs om att Sverige även bör rikta skarp kritik mot Eritreas
              intrång i FN:s skyddszon mellan Etiopien och Eritrea.
            </item>
            <item xml:id="i-BWA8mVLQyHnryBF6boHW1K">
              Riksdagen tillkännager för regeringen som sin mening vad i motionen
              anförs om att Sverige som enskild stat, i EU och FN bör uppmana
              Etiopien att följa AU:s och FN:s beslut om skiljedom när det gäller
              Badmeområdet och dra sig tillbaka därifrån.
            </item>
            <item xml:id="i-A42qqY6yAek4QEMhBKzXJB">
              Riksdagen tillkännager för regeringen som sin mening vad i motionen
              anförs om att Sverige även bör rikta kritik mot Eritrea för dess
              inblandning i Sudans interna konflikter.
            </item>
            <item xml:id="i-DaudvrVPjiKDZgWoEXTeY7">
              Riksdagen tillkännager för regeringen som sin mening vad i motionen
              anförs om att Sverige när det gäller konflikten mellan oromofolket
              och EPRDF-regeringen i Addis Abeba bör ställa krav på att den
              etiopiska regeringen respekterar landets egen författning och
              oromofolkets nationella självbestämmanderätt.
            </item>
            <item xml:id="i-WbedEiiQWwn5bu6iLs9qCJ">
              Riksdagen tillkännager för regeringen som sin mening vad i motionen
              anförs om att Sverige bör medverka till att EPRDF-regeringen i
              Addis Abeba respekterar oromofolkets och andra folkgruppers mänskliga
              rättigheter.
            </item>
            <item xml:id="i-VQvo6JzYs9eHE5vfw4avzD">
              Riksdagen tillkännager för regeringen som sin mening vad i motionen
              anförs om att Sverige i sina kontakter med den etiopiska regeringen
              bör understryka nödvändigheten av en jämnare regional fördelning
              av landets resurser så att dessa i större utsträckning även kommer
              oromofolket och Ogadenprovinsen till del.
            </item>
            <item xml:id="i-Bc6cwrLbJBUr6gYViCLuuG">
              Riksdagen tillkännager för regeringen som sin mening vad i motionen
              anförs om att Sverige bör fördöma Etiopiens militära ingripande
              i Somalia som ett brott mot folkrätten samt rikta kritik mot Eritreas
              inblandning i den somaliska konflikten.
            </item>
          </list>
        </div>
        <div type="motContent">
          <head type="h1" xml:id="i-EKVzH5MEPqoGzH1RKknU1Y">
            Afrikas horn
          </head>
          <head type="h1" xml:id="i-RFyWHNunfwkR4nTmoCmGo6">
            3 Sudan
          </head>
          <p xml:id="i-Fo6RZKWPZ8VWJAQWiBL4Nm">
            Praktiskt taget från det att Sudan blev en självständig stat
            1956 har landet plågats av krig och konflikter. Det längsta kriget
            fördes mellan SPLA (Sudanese Peoples Liberation Army) och centralregeringen
            i Khartoum. Kriget pågick i över 20 år och avslutades 2004. Det
            har ofta i medierna framställts som att denna konflikt skulle
            ha sin grund i rasmässiga och religiösa skillnader mellan de norra
            och södra delarna av landet i motsättningar mellan muslimer i
            norr och kristna och anemister i söder, mellan en arabisk befolkning
            i norr och en afrikansk svart befolkning i söder. Det är inte
            otänkbart att konflikten mellan norr och söder fått en sådan dimension,
            men då först som en ideologisk efterkonstruktion för att dölja
            djupare ekonomiska orsaker till de stridigheter som plågat landet.
          </p>
          <p xml:id="i-SQHcUo5LeovBVdAGSSCnwW">
            Landet stora naturrikedomar, främst gas och olja, ligger i de
            södra delarna av landet. Landets centralregeringar i Khartoum
            har eftersträvat att exploatera tillgångarna i landets södra delar
            men samtidigt diskriminerat befolkningen i söder. Regeringen har
            låtit utländska oljeföretag utföra prospektering och utvinning
            av olja i söder. Med inkomsterna man fått från oljeutvinningen
            har regeringarna i Khartoum sedan köpt in vapen som använts i
            kampen mot SPLA och befolkningen i söder. Striderna var oerhört
            blodiga. Orsaken till kriget kan, kort uttryckt, ytterst sökas
            i den ojämna fördelningen av landets resurser mellan de olika
            regionerna i landet.
          </p>
          <p xml:id="i-EEzoYuZp3kNUdWp8j3DAGX">
            År 2004 lyckades dock regeringen i Khartoum och SPLA komma överens
            om en fredsuppgörelse. En optimism fanns under en kort tid därefter
            och man hoppades att USA skulle upphäva de sanktioner som USA
            infört efter attentaten mot de amerikanska ambassaderna i Nairobi
            och Dar es Salaam samt att det funnits indikationer på att Usama
            bin Ladin och Al Qaida med den fundamentalistiskt inriktade regeringens
            i Khartum goda minne vistats i Sudan.
          </p>
          <p xml:id="i-RQ2S4kJZzM3SYC53a1m1Xg">
            Denna första optimism försvann dock mycket snabbt. Den massmediala
            och diplomatiska uppmärksamheten hade under lång tid varit inriktad
            på fredsuppgörelsen mellan regeringen i Khartoum och SPLA. Man
            hade intresserat sig föga för vad som hände i övriga delar av
            Sudan vad som hände i öster och i väster.
          </p>
          <p xml:id="i-4jEbhkyrbjRu1axLCf9kxn">
            Konflikten i Darfur och landets östra delar har sin upprinnelse
            i de stora sociala klyftor som finns i landet. Olika rebellrörelser
            har vuxit fram i Darfur och i östra Sudan. Regeringen i Khartoum
            har försökt att slå ned upproren i Darfur. En milis, Janjawid,
            som rekryterats ur den boskapsskötande arabiska befolkningen har
            mobiliserats med regeringens goda minne. Den har farit fram med
            en sällan skådad skoningslöshet mot den jordbrukande befolkningen.
            De traditionella skillnaderna och tvisterna mellan nomadiserande
            boskapsskötande och den bofasta jordbrukande befolkning om tillgången
            till betes- och odlingsmark samt vattentillgångar har underblåsts,
            vilket förvärrat konflikten mellan Khartoumregeringen och rebellrörelserna
            Justice and Equality Movement (JEM) och Sudanese Liberation Movement
            (SLM) i Darfur.
          </p>
          <p xml:id="i-VE8h2PHDaeEjT9nMqynLeb">
            Denna konflikt mellan boskapsskötande och jordbrukande befolkning
            är av gammalt datum och har tidigare kunnat lösas på fredlig väg.
            Under nya omständigheter där rebellgrupperna i Darfur anser att
            man i sin del av landet är förfördelade när det gäller fördelningen
            av landets resurser har även denna motsättning underblåsts och
            fördjupats.
          </p>
          <p xml:id="i-FhhFmmaRdRhYNn44Ns3KRC">
            Rebellerna i den s.k. Bejakongressen och i Sudanese Liberation
            Army (SLA) i östra Sudan riktar även de en kritik mot centralregeringen
            i Khartoum som går ut på samma sak som den som rebellerna i Darfur
            för fram den orättvisa fördelningen av landets resurser. Rebellrörelserna
            i både öster och väster kräver att Sudan bör omvandlas till en
            federation. Det eritreanska inflytandet i Bejakongressen har varit
            starkt.
          </p>
          <p xml:id="i-SjDbeFWXDnDC8a2ZQmzwY9">
            Rebellrörelserna i östra Sudan har stridit mot regeringen under
            en lång följd av år.
          </p>
          <p xml:id="i-Xk9bSK6T1wnrTNfNjkF4Lt">
            I skrivande stund har förhandlingar mellan rebellerna i östra
            Sudan och Khartoum-regeringen just avslutats. De har förts i den
            eritreanska huvudstaden Asmara och man har skrivit under en överenskommelse.
            Om överenskommelsen inte implementeras kommer sannolikt Bejakongressen
            att återuppta sin väpnade kamp mot Khartoumregeringen. De kommer
            i så fall att hota regeringen genom att inrikta sina krafter på
            att angripa motorvägen mellan Khartoum och hamnstaden Port Sudan.
          </p>
          <p xml:id="i-KPqEYwEWGz26JMgiVS3T6S">
            Eritrea, där fredsförhandlingarna förs, har för övrigt under
            lång tid understött SLA och Bejakongressen, medan Sudan tagit
            emot ett stort antal flyktingar från Eritrea.
          </p>
          <p xml:id="i-6aaWA2GZRdZDB8JbPVEHSW">
            Sudan är sålunda ett land fyllt av motsättningar som lätt kan
            blossa upp och omvandlas till väpnade konflikter och krig. I dag
            är striderna hårdast i Darfur och drabbar civilbefolkningen. I
            sin strävan att slå ned rebellrörelserna bombar regeringen urskiljningslöst
            befolkningen i Darfur, vilket lett till massflykt till grannlandet
            Tchad.
          </p>
          <p xml:id="i-4CgzGFzZwhAn5S1jL8hZ7B">
            Förenta nationerna är i dag lamslaget när det gäller de olika
            konflikterna i Sudan. Sudan har blivit till en arena för en kamp
            mellan stormakter. Både USA och Kina är intresserade av Sudans
            rika oljetillgångar. USA har inga oljetillgångar i Sudan. Det
            har däremot Kina.
          </p>
          <p xml:id="i-Go5SgRVoLHxgd6nJjyam2J">
            USA vill att FN officiellt skall rubricera det som sker i Darfur
            som folkmord, vilket skulle kunna leda till att FN skulle kunna
            ingripa militärt i Sudan. Regimen i Sudan, som är islamistisk,
            fruktar att ett militärt FN-ingripande för att få slut på striderna
            skulle innebära att amerikanska trupper blev det dominerande inslaget
            i en FN-styrka. Man menar att detta i sin tur skulle medföra att
            de allra mest hårdföra fundamentalistiska krafterna i Sudan skulle
            få vatten på sin kvarn. Därmed skulle situation endast ytterligare
            förvärras. Det finns krafter inom regeringen som menar att man
            gick för långt och gjorde alltför stora eftergifter vid fredsförhandlingarna
            för SPLA. Dessa krafter kan vid en konfrontation med FN om Darfur
            använda en sådan konfrontation för att riva upp överenskommelsen
            med SPLA.
          </p>
          <p xml:id="i-AmqHa7fE9QZREy2RDX3MtW">
            I dag har Afrikanska unionen (AU) en fredsstyrka i området, som
            accepterats av den sudanesiska regeringen. Den är dock alltför
            liten och otillräckligt utrustad och förmår inte att i tillräcklig
            grad påverka situationen. EU har dock beslutat att på olika sätt
            söka stödja AU.
          </p>
          <p xml:id="i-XopUFpHrMLM8GUH3XopUEX">
            USA intar dock en fientlig hållning till Sudan. Framför allt
            finns det en judisk och kristen lobby som på olika sätt försöker
            att frammana bilden av en djupt fundamentalistisk regim i Sudan,
            trots att SPLA finns med i landets ledning. Den sudanesiska regeringen
            har börjat att spela en mer positiv roll i utrikespolitiken när
            det gäller Afrikas horn. De har fungerat som medlare mellan de
            islamiska domstolarna och övergångsregeringen i Somalia, och Sudans
            förhållande till grannlandet Tchad har förbättrats efter ingripande
            från Libyens ledare Muammar Khadaffi.
          </p>
          <p xml:id="i-9rM2nREaBUM7YJbCu2XiXB">
            Sverige bör på grund av den komplicerade situation som råder
            i regionen noga analysera de motiv och intressen som ligger bakom
            USA:s krav på FN-ingripanden i Sudan. Detta vill vi att riksdagen
            skall ge regeringen till känna.
          </p>
          <p xml:id="i-XFubLWBRzF44a3NCZJRdVd">
            Sverige bör även noga analysera de motiv och intressen som ligger
            bakom Kinas och Rysslands ovilja till att ingripa mot de brott
            mot mänskliga rättigheter som begås i Sudan, främst Darfurprovinsen.
            Detta vill vi att riksdagen skall ge regeringen till känna.
          </p>
          <p xml:id="i-JpFgvZS55b68vcEsoadoBe">
            Sverige bör i EU arbeta för ett kraftfullt stöd till Afrikanska
            unionen i dess arbete på att skapa fredliga förhållanden och ökad
            respekt för mänskliga rättigheter i Sudan. Detta vill vi att riksdagen
            skall ge regeringen till känna.
          </p>
          <p xml:id="i-5KPyDF6RZL56tgSe4TtQCe">
            Sverige bör, då det i hög grad är den ojämna regionala fördelningen
            av Sudans ekonomi som utgör den främsta källan till konflikter,
            i sina kontakter med den sudanesiska regeringen och sudanesiska
            organisationer poängtera nödvändigheten av en jämn regional fördelning
            av landets ekonomiska resurser. Detta vill vi att riksdagen skall
            ge regeringen till känna.
          </p>
          <head type="h1" xml:id="i-7V9egFZs9ftESBJkBdWwDn">
            4 Eritrea
          </head>
          <p xml:id="i-WHRvnve6BFMQf6A4o7qCff">
            Efter att först ha varit en italiensk koloni och efter andra
            världskriget brittiskt protektorat tvingades Eritrea 1952 in i
            en federation med Etiopien. 1962 införlivades Eritrea i Etiopien,
            vilket ledde till ett trettioårigt krig mellan den eritreanska
            nationella befrielserörelsen och Etiopien. Under detta krig störtades
            i Etiopien först monarkin under Haile Selassie och sedan diktaturen
            under Mengistu. I den kamp och det krig som fördes mot Mengistu
            kämpade flera etiopiska regimfientliga rörelser, främst tigraifolkets
            rörelse TPLF, på samma sida som de eritreanska befrielserörelserna
            ELF och EPLF. Efter Mengistus fall genomfördes en folkomröstning
            i Eritrea och 1991 kunde Eritrea förklara sig som självständig
            stat.
          </p>
          <p xml:id="i-7qTAwTSCWxsWcqoK1RrgD2">
            Sedan 1991 styrs Eritrea interimistiskt av EPLF, som bytt namn
            till PFDJ. Ledaren för EPLF/PFDJ, Isaias Afewerki, har av sin
            organisation utsetts till president, och har sedan utsett regering
            och styrt landet med dekret.
          </p>
          <p xml:id="i-C4N5AVVmybAr4RtZsAFdo2">
            PFDJ (Peoples Front for Democracy and Justice), det tidigare
            EPLF (Eritrean Peoples Liberation Front), proklamerade under sin
            andra kongress 1987 sex år före Eritreas självständighet 1993
            att man var för ett flerpartisystem. På rörelsens tredje kongress
            upprepades och poängterades den principiella betydelsen att skapa
            en konstitution med en bred folklig förankring och därefter etablera
            en konstitutionell regering.
          </p>
          <p xml:id="i-UoCquffeyvv1wM6Zn7AeM3">
            En konstitution utarbetades med bred folklig förankring 1997
            men kom aldrig att tillämpas. Det val som skulle bana väg för
            en konstitutionell regering uteblev. Enligt den eritreanska nationalförsamlingen
            anförs kriget mellan Etiopen och Eritrea som orsak till att man
            sköt upp de val som skulle ge Eritrea en legitim lagstiftande
            församling. Detta har förorsakat ett stort missnöje och irritation
            främst bland eritreaner och inte minst i det internationella samfundet.
          </p>
          <p xml:id="i-Qkf5zH36jYHniQwpYGdt9c">
            Vid den eritreanska nationalförsamlingens 13:e session i september
            2000 utlystes de första allmänna valen till december 2001. För
            att genomföra valen tillsattes en kommitté med uppdrag att utarbeta
            förslag till vallagar.
          </p>
          <p xml:id="i-BAUpdXndpupKwmFqgmDR6C">
            Utkasten till vallagar presenterades i slutet av februari 2001.
            Syftet var att kommittén skulle arbeta i enlighet med den så kallade
            integrativa demokratins modell med ett brett folklig deltagande,
            vilket skulle resultera i ett konkret förslag som sedan ratificeras
            av parlamentet. Presidenten fråntog dock denna kommitté, som hade
            till uppgift att leda demokratiseringsprocessen, möjligheten och
            förmågan att arbeta vidare.
          </p>
          <p xml:id="i-4TQ1pNUjmhhjwHkqPaB7zx">
            Detta avsteg från frontens tidigare principer och oviljan att
            leva upp till förväntningarna att skapa ett demokratiskt system
            yttrar sig i dag i att man aktivt blockerar demokratiseringsprocessen.
          </p>
          <p xml:id="i-XsCfWNfA3DT4qMfb8LwPRm">
            Detta resulterade i att fronten delades i två politiska läger.
            Den ena sidan företräddes av presidenten och hans gruppering som
            ansåg att Eritrea inte var moget för demokrati. De behåller makten
            och ger ingen tidsram för när de planerar att släppa den ifrån
            sig.
          </p>
          <p xml:id="i-YbXXKyqqZfLmrD1wcYt2wo">
            Den andra gruppen består av bland annat f.d. ministrar vilka
            hävdar att frontens uppdrag är avklarat. Fronten har egentligen
            bara ett enda viktigt uppdrag att slutföra. Att utarbeta regler
            för ett fritt, demokratiskt och rättvist Eritrea och se till att
            de genomförs.
          </p>
          <p xml:id="i-HcMuiFhJNNNvufrBxoTFAF">
            Den sistnämnda gruppen av politiker som stod för långtgående
            demokratiska reformer bestod av parlamentariker och statsråd.
            Dessa framförde i ett öppet brev sina krav på demokratisering.
            Bland dessa återfanns vicepresident Mahmoud Ahmed Sheriffo, fiskeriminister
            Petros Solomon, handelsminister Haile Woldetensae, kommunikationsminister
            Salhe Kekia, kultur och informationsminister Beraki Ghebreselassie,
            guvernör Germano Nati, ambassadör Hamad Hamid, generalmajor Berhane
            Gebregziabeher, armégeneral Ogbe Abraha, statssekreteraren i socialdepartementet
            Aster Fissehatsion och brigadgeneral Estifanos Seyoum. De som
            undertecknat brevet entledigades omedelbart, men de fortsatte
            att ställa kraven på en demokratisk omdaning av Eritrea. Dessa
            och flera andra personer arresterades strax därefter den 18 september
            2001. Efter gripandet har regeringen anklagat de gripna för samröre
            med dissidenter i Etiopien och i Europa för att infiltrera armén.
          </p>
          <p xml:id="i-B5GWzaJ18wcDsWTp8eGz3y">
            Samtidigt gick regimen brutalt fram mot pressfriheten. Åtta tidningar
            stängdes och 15 journalister arresterades. Eritrea är numera ett
            av de få länder som saknar oberoende tidningar. Bland det arresterade
            journalisterna återfinns Yosef Mohamed Ali, chefredaktör för tidningen
            ( Tsigenay), Zemenfes Haile (Tsigenay), Ghebrehiwet Keleta ( Tsigenay),
            Selamyinghes Beyene (MeQaleh), Seyoum Tsehaye, frilansjournalist
            och fotograf samt f.d. föreståndare för den eritreanska statstelevisionen
            (ETV), Medhanie Haile, vice chefredaktör ( Keste Debena ), Temesgen
            Gebreyesus, journalist ( Keste Debena ), Mattewos Habteab, chefredaktör
            för ( Meqaleh ), Dawit Habtemichael, vice chefredaktör ( Meqaleh
            ), Fessahaye Yohannes, journalist ( Setit ), Said Abdulkadir,
            chefredaktör ( Admas ), Amanuel Asrat, chefredaktör ( Zemen ),
            Hamid Mohammed Said, journalist i den statliga televisionen (ETV),
            Saleh Aljezeeri, journalist i den statliga radion, Dawit Isaac,
            journalist ( Setit ). Den sistnämnde, Dawit Isaac är svensk medborgare.
            (Om Dawit Isaac se särskild flerpartimotion) Alla dessa har nu
            suttit fängslade utan rannsakan och dom.
          </p>
          <p xml:id="i-Rrn6o2ucok34e3PEtEbv8D">
            Regimen motiverar tillslaget mot den fria pressen med att tidningarna
            brutit mot presslagarna. Den oberoende pressen har spelat en stor
            roll för den spirande debatten om medborgerliga och demokratiska
            fri- och rättigheter i Eritrea fram tills den stängdes.
          </p>
          <p xml:id="i-YJRkbcTVbjDeCWMi2TnC5u">
            Människorättsorganisationer som Amnesty International och Human
            Rights Watch har vid ett flertal tillfällen rapporterat om grova
            brott mot såväl politiska oliktänkande som olika religiösa grupper
            i landet.
          </p>
          <p xml:id="i-JjoktASCeVUG6f2UpB9BSy">
            Massakern i Adi Abeto är ett exempel på den eritreanska regimens
            brott. Torsdagen den 4:e och fredagen 5:e november 2004 arresterade
            militären ungdomar utan urskillning i deras hem, i affärer och
            på marknader, på arbetsplatser och vid vägspärrar. De fördes till
            Adi Abeto-fängelset nära Asmara. I det överfulla fängelset tryckte
            de fängslade ungdomarna ut en vägg, som föll utåt och dödade sex
            vakter. Andra vakter började skjuta och dödade 48 ungdomar och
            skadade över 100. De döda begravdes omedelbart utan att deras
            familjer informerades.
          </p>
          <p xml:id="i-PZxbsEvg51gkgD27u52WuC">
            De svåra förhållandena i Eritrea har gjort att människor flyr
            landet, särskilt unga människor. De beger sig främst till grannländerna
            Sudan och Etiopien, där det enda som de möts av är en lång tid
            av sysslolöshet i något flyktingläger i väntan på att situationen
            skall förändras i hemlandet. Denna unga generation i flyktinglägren
            skulle behöva stöd i form av en grundläggande utbildning och bli
            till en betydande resurs i ett framtida demokratiskt Eritrea.
            Vänsterpartiet anser att Sverige bör ge unga eritreaner i exil
            i exempelvis Sudan en grundläggande utbildning som förberedelse
            till en framtid i ett demokratiskt Eritrea. Detta vill vi att
            riksdagen skall ge regeringen till känna.
          </p>
          <p xml:id="i-9mBqQWzjGP9A6LWFz79fK">
            Den eritreanska ledaren Issaias Afeworkis regim skjuter hela
            tiden upp frågan om ett demokratiskt statsskick med hänvisning
            till olika konflikter med omvärlden. Eritrea minskade knappast
            konflikterna med omgivningen när man i oktober 2006 gick in i
            den av FN upprättade skyddszonen mellan Etiopien och Eritrea.
            Det omstridda området, Badme, tilldömdes visserligen Eritrea av
            FN:s och AU:s skiljedomare, men att självsvåldigt gå in i skyddszonen
            vid Badme som Etiopien trots domslutet inte lämnat kan inte anses
            vara något annat än en utmaning och en provokation gentemot Etiopien
            och ett nonchalant uppträdande gentemot FN.
          </p>
          <p xml:id="i-U5WzyDSDbtk9ck4gkYwgBE">
            Samtidigt ser regimen till att olika konflikter i omvärlden underblåses.
            Eritrea understöder exempelvis de oppositionella rörelserna i
            östra och västra Sudan och man understöder oromofolkets befrielserörelse
            OLF i Etiopien, vars krav i långa stycken måste ses som legitima,
            men man försöker samtidigt använda OLF som ett instrument för
            sina egna intressen i sin egen konflikt med Etiopien. Dessutom
            stöder regimen i Eritrea de islamiska domstolarna i Somalia.
          </p>
          <p xml:id="i-BktaAYhbbENxNsze7agy6G">
            Issaias Afeworkis politik i regionen är äventyrlig och saknar
            demokratisk förankring. Hans politik medför, för att kunna genomföras,
            massarresteringar av företrädare för landets politiska reformrörelser,
            nedläggningen av oberoende tidningar och arresteringar av journalister
            och andra för brott mot demokratiska och mänskliga rättigheter.
            Mot detta kämpar bland annat det eritreanska partiet (EDP) och
            Eritreanska befrielsefronten (ELF), vars företrädare befinner
            sig i exil.
          </p>
          <p xml:id="i-V8PQudMbYsnwDGvKkCDZsW">
            Sverige bör som enskilt land och som medlem av EU understödja
            en demokratisk utveckling, förstärka respekten för mänskliga rättigheter
            och medverka till uppkomsten av ett rättssamhälle i Eritrea. Detta
            vill vi att riksdagen skall ge regeringen till känna.
          </p>
          <p xml:id="i-Y72vD8sskhUcAs5qPsDzgA">
            Sverige bör också som enskild stat och i internationella forum
            som EU och FN verka för att de rättsvidriga specialdomstolarna,
            vars verksamhet strider mot de mänskliga rättigheterna, avskaffas.
            Detta vill vi att riksdagen skall ge regeringen till känna.
          </p>
          <p xml:id="i-BQqARqpTckP7iA2iWxUAQD">
            Sverige bör som enskild stat verka för att de tidningar som stängts
            av regeringen i Eritrea åter ges möjlighet att komma ut. Detta
            vill vi att riksdagen skall ge regeringen till känna.
          </p>
          <p xml:id="i-ARgsMNWGGTYhEPD5VxuWii">
            Sverige bör verka för att alla politiska fångar i Eritrea friges.
            Detta vill vi att riksdagen skall ge regeringen till känna.
          </p>
          <p xml:id="i-NsYCuSGzGE6pRV56sE645C">
            Sverige måste intensifiera sina ansträngningar att få den svensk-eritreanske
            journalisten Dawit Isaac frigiven. Detta vill vi att riksdagen
            skall ge regeringen till känna.
          </p>
          <p xml:id="i-MrnaDBsM6exsJHR3UNLehg">
            Sverige bör även rikta skarp kritik mot Eritreas intrång i FN:s
            skyddszon mellan Etiopien och Eritrea. Detta vill vi att riksdagen
            skall ge regeringen till känna.
          </p>
          <p xml:id="i-T6VjgkQFZByZLBm2JAuq5R">
            Sverige bör som enskild stat i EU och FN uppmana Etiopien att
            följa AU:s och FN:s beslut om skiljedom när det gäller Badmeområdet
            och dra sig tillbaka därifrån. Detta vill vi att riksdagen skall
            ge regeringen till känna.
          </p>
          <p xml:id="i-UFyCs9C47iRTf1r6qu4ZnB">
            Sverige bör även rikta kritik mot Eritrea för dess inblandning
            i Sudans interna konflikter. Detta vill vi att riksdagen skall
            ge regeringen till känna.
          </p>
          <head type="h1" xml:id="i-Nq4T1ydZ1E4GRkWpwbssgg">
            5 Etiopien
          </head>
          <p xml:id="i-RBSf8xqWTxEt9YhkRSiy1k">
            Bland de rörelser som var starkast i kampen mot och vid störtandet
            av Mengisturegimen var den organisation som hade sina rötter i
            Tigrai, TPLF. Det var också den som kom att bli den tongivande
            och dominerande i Etiopien efter det att Mengistu störtats. Den
            blev också den rörelse som blev tongivande i det parti som bildades
            av olika rörelser efter Mengistus fall, EPRDF. Landets premiärminister
            Meles Zenawi har sina politiska rötter i TPLF.
          </p>
          <p xml:id="i-RbsMbjU5jQ6iuzDfCkUBwZ">
            Den största etniska folkgruppen i Etiopien, oromofolket, utgör
            40 miljoner av Etiopiens 65 miljoner innevånare och är ett kulturellt,
            språkligt och historiskt sammanhållet folk.
          </p>
          <p xml:id="i-DB9stDVT3BU7uLcXenCAHm">
            Under sin långa historia utvecklade oromofolket sitt eget kulturella,
            sociala och politiska system som har kallats för gadaasystemet.
            Detta system påminner i långa stycken om den demokrati som fanns
            i antikens Athen.
          </p>
          <p xml:id="i-DcKkzVB7MUm5mJmHeKDAjZ">
            Oromofolket finns inte bara i Etiopien utan även i Somalia, Sudan
            och Kenya. Det kom att ingå i den etiopiska statsbildningen under
            den amhariske kejsaren Menelik II:s regeringsperiod (18891913),
            då amharerna efter omfattande krig, vidgat Etiopiens gränser.
            Genom erövringen av oromoernas områden blev amharer och tigreaner
            en minoritet i det imperium man byggt upp. Trots detta behöll
            amharerna sin politiska och ekonomiska makt. I bördiga områden
            i söder lade de amhariska erövrarna beslag på stora gods, vars
            jord arrenderades ut till den besegrade lokala befolkningen.
          </p>
          <p xml:id="i-Y4spGyjNUAhBJDssDBxQ7X">
            Genom kejsar Meneliks expansion i slutet av 1800-talet skapades
            en djup motsättning mellan de utnyttjande folkgrupperna och exploatörerna.
            Just för att avbryta detta mönster grundades 1973 Oromos befrielsefront
            OLF, som i brist på politiska alternativ bedriver en väpnad kamp
            i vissa delar av Etiopien. Målet för OLF är rätten till nationellt
            självbestämmande och att få slut på ett sekel av förtryck och
            exploatering.
          </p>
          <p xml:id="i-HumUrrGXygYRK7CBzrMSjC">
            Efter det att Mengistu störtats försökte EPRDF vinna gehör bland
            oromofolket och byggde i Oromoland upp ett gentemot EPRDF lojalt
            stödparti, vilket skapade en svår konflikt och väckte bitterhet
            främst hos den sedan länge existerande och dominerade oromoorganisationen,
            OLF.
          </p>
          <p xml:id="i-PoeZir7xG5iHyHCtb5umse">
            Detta ledder till att det inför lokalvalet 1992 utbröt strider
            mellan regeringsstyrkor och OLF-förband. OLF lämnade samlingsregeringen
            tillsammans med Ogadens nationella befrielsefront, ONLF, och flera
            andra grupper. OLF bojkottade valen. Motsättningen mellan regeringen
            och oppositionen ökade efter hand, och 1993 dödades flera studenter
            när myndigheterna slog ned en demonstration vid universitet i
            Addis Abeba.
          </p>
          <p xml:id="i-KvDKYfnfJnvmM5YPADCPKR">
            En huvudpunkt i EPRDF:s program var omvandlingen av Etiopien
            till en federation av medlemsstater indelade efter etniska principer.
            Varje medlemsstat skulle ha rätt att lämna federationen. Ett förslag
            till ny federativ författning presenterades också 1994 och antogs
            1995. OLF anser att regeringen bryter mot de löften som finns
            i författningen. EPRDF motarbetar de partier som kräver att oromos
            krav på nationellt självbestämmande skall förverkligas.
          </p>
          <p xml:id="i-BCnwZYokBLr8PRfRdKYS1J">
            Valen till nationalförsamlingen 1995 bojkottades av oppositionspartierna,
            trots USA-ledda försök att övertala dem att delta. Regeringen
            anklagades för diskriminering och hot i valkampanjen och röstlängderna
            visade sig mycket bristfälliga. Valresultatet blev en överväldigade
            seger för EPRDF och dess allierade. Även vid senare val, såsom
            vid valet år 2000, bojkottade OLF valet.
          </p>
          <p xml:id="i-72J4qcjdYNvwgkPrP2TwnJ">
            Oromos befrielsefront (OLF) förklarar att man vill medverka i
            sökandet efter en konstruktiv fredlig lösning av den politiska
            kris som plågat Etiopien i över 100 år. OLF arbetar för att bidra
            till en meningsfull och omfattande freds- och försoningsprocess
            som inkluderar alla tänkbara politiska krafter i dialogen.
          </p>
          <p xml:id="i-EdQqkwLQ5xnzRLxdefJTRJ">
            Den nuvarande konflikten mellan OLF och den av TPLF dominerade
            EPRDF-regeringen i Etiopien bör ses i ljuset av Meneliks och Abessiens
            hundraåriga kolonisering av oromos områden. Det handlar om ett
            folks kamp mot förtryck och för nationellt självbestämmande. Oromofolket
            i Etiopien har inte fått möjlighet att utöva sin författningsenliga
            rätt till självbestämmande i form av exempelvis en folkomröstning.
          </p>
          <p xml:id="i-CNSk1mtfX7c1ZKdwSSfx8T">
            Det rimliga förhållningssättet när det gäller konflikten mellan
            oromofolket och EPRDF-regeringen i Addis Abeba är att man ställer
            krav på att den etiopiska regeringen respekterar landets författning
            och oromofolkets nationella självbestämmanderätt. Detta vill vi
            att riksdagen skall ge regeringen till känna.
          </p>
          <p xml:id="i-WmcmzEK9q3gFLREsA961oE">
            Likaledes bör den svenska regeringen medverka till att EPRDF-regeringen
            i Addis Abeba respekterar oromofolkets och andra folkgruppers
            mänskliga rättigheter. Detta vill vi att riksdagen skall ge regeringen
            till känna.
          </p>
          <p xml:id="i-KhmGLPzo8CpHFHE9N9btA4">
            I maj 2005 skulle nya val avhållas i Etiopien. Under de år som
            gått hade en organiserad opposition vuxit fram. Två oppositionspartier
            hade vuxit fram. Valet gick lugnt till före och under valdagen
            enligt de observatörer som fanns på plats, men när det visade
            sig att den TPLF-dominerade EPRDF-regeringen i huvudstaden Addis
            Abeba, där röstsammanräkningen först var färdig avbröt regeringen
            sammanräkningen i övriga landet. Regeringen hade inte fått enda
            mandat i Addis Abeba.
          </p>
          <p xml:id="i-VMeSxmuM1AfMvwRYsmVdwb">
            Avbrytandet av sammanräkningen vållade naturligtvis omedelbart
            stora spontana demonstrationer först i huvudstaden, sedan också
            i andra delar av landet. Polis och militär gick till angrepp mot
            demonstranterna varvid många dödades och många skadades. De två
            oppositionspartierna CUD Coalition for Unity and Democracy) och
            UEDF (United Ethiopian Democratic Forces) förklarade att demonstrationerna
            var fredliga och att de tumult som uppstod var organiserade av
            regeringsprovokatörer.
          </p>
          <p xml:id="i-262BfP2D6v9fPrm9M52d2E">
            Att avbryta en röstsammanräkning när valresultatet inte ser ut
            att passa den sittande regeringen är så suspekt att varje demokratiskt
            sinnad regering skulle avstå från en sådan åtgärd. Är man inte
            demokratiskt sinnad framstår dock en sådan åtgärd som en tänkbar
            åtgärd. Att sedan följa upp avbrytandet av röstsammanräkningen
            med polisattacker mot demonstranterna och med att arrestera oppositionens
            ledare, journalister och människorättsaktivister som Daniel Bekele
            vid Action Aid och Netsanet Demisse, chef för Organisationen för
            social rättvisa gör inte saken bättre. Båda dessa människorättsförsvarare
            arbetar för Global Campaign Against Poverty.
          </p>
          <p xml:id="i-Bro47pE4PxXdtbDLieMQ4M">
            Röstsammanräkningen blev inte klar förrän på hösten 2005. Oppositionsledare
            och människorättskämpar anklagas för grova brott som angrepp på
            konstitutionen eller väpnad sammansvärjning och hotas av hårda
            straff utdömda i skenrättegångar. Rättssäkerheten och respekten
            för mänskliga rättigheter i Etiopien är ungefär på samma nivå
            som i Eritrea.
          </p>
          <p xml:id="i-9yUok4N77bLLLLTuaSe9gA">
            När det gäller Etiopien är till en stor del av landets politiska
            problem av samma art som i Sudan den ojämna regionala fördelningen
            av landets resurser. Ogadenprovinsen, vars befolkning till stor
            del består av etniska somalier, och Oromoland har varit diskriminerade
            oavsett om det varit Haile Selassie, Mengistu eller Meles Zenawi
            som suttit vid makten.
          </p>
          <p xml:id="i-BX3JzcQ3jwLKigQZ6J2Nm5">
            Sverige bör i sina kontakter med den etiopiska regeringen understryka
            nödvändigheten av en jämnare regional fördelning av landets resurser
            så att dessa i större utsträckning även kommer oromofolket och
            Ogadenprovinsen till del. Detta vill vi att riksdagen skall ge
            regeringen till känna.
          </p>
          <head type="h1" xml:id="i-UQasBwTVdUTW6HdvVKsii6">
            6 Somalia
          </head>
          <p xml:id="i-KW4pwNvZKEg5pvphSW1vw6">
            Under Mengistus tid vid makten försämrades förhållandet till
            grannlandet Somalia i söder, och detta ledde till krig och riktiga
            fältslag mellan de båda länderna. Situationen försämrades återigen
            under 2006. Under det gångna året har de s.k. shariadomstolarna,
            en islamistisk rörelse, tagit till uppgift att rensa upp bland
            de olika krigsherrarnas herravälde och förstörelse av landet som
            pågått i mer än ett decennium. Etiopien har dock av oro för separatistiska
            strömningar i Ogaden uppfattat shariadomstolarna som ett hot och
            i strid med folkrätten gått in i Somalia. Etiopien stöder den
            interimistiska övergångsregeringen i Mogadishu, vilken dock inte
            behärskar mycket mer än vissa delar av den gamla huvudstaden.
            Eritrea å sin sida har dock inte heller förhållit sig overksamt
            i den här konflikten. Eritrea ger i dag sitt stöd till shariadomstolarna.
          </p>
          <p xml:id="i-28zfbqvd2wBY6SGkRGmCq9">
            Sverige bör fördöma Etiopiens militära ingripande i Somalia som
            ett brott mot folkrätten samt rikta kritik mot Eritreas inblandning
            i den somaliska konflikten. Detta vill vi att riksdagen skall
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-9BvLoAhGugxhKyjpxeEohu">
              Hans Linde (v)
            </item>
            <item xml:id="i-hAjd7irPUgw86vNBhTEyz">
              Marianne Berg (v)
            </item>
            <item xml:id="i-LM44p7A7ndkQUDsqm6zyGo">
              Jacob Johnson (v)
            </item>
            <item xml:id="i-GSTbrE4f7nV7Yntx753xpi">
              Kalle Larsson (v)
            </item>
            <item xml:id="i-VyfF14nfK5SRpb6gMVvJgQ">
              Lena Olsson (v)
            </item>
            <item xml:id="i-X9ZR6wQYGvEBqaqJ2U4v3q">
              Pernilla Zethraeus (v)
            </item>
            <item xml:id="i-7tACUkYBiRAjLNdGWUqJ8Y">
              Alice Åström (v)
            </item>
          </list>
        </div>
      </div>
    </body>
  </text>
</TEI>
