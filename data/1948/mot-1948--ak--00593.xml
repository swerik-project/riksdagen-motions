<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1948--ak--00593">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__593/mot_1948__ak__593-001.pdf"/>
      <fw xml:id="i-WkmWo78UfeEVPj8eXRmGLz">
        24 Motioner i Andra kammaren, nr 593.
      </fw>
      <div xml:id="i-Wg7YNCP4223oapqFGksFKX" type="motHeader">
        <div xml:id="i-Xo7SdfbW4NqqRsig4uCSiP" type="motTitle"/>
        <div xml:id="i-KentdNvR8Hc2Brt5ui9itS" type="motSubmissionInfo"/>
      </div>
      <div xml:id="i-AmdM4cLkXXymLKWP1NJZvp" type="motBody">
        <div xml:id="i-DJFapFTLsRkb6bSXUGqun7">
          <p xml:id="i-8dHn4mFmcxr1nnqNdmAvhm">
            Nr 593.
          </p>
          <p xml:id="i-4UfQtGo5HoguURNgVdpGcd" type="titleString">
            Av herrar Lindberg och Lundgren, i anledning av Kungl. Maj:ts
            proposition, nr 265, med förslag till sjöarbetstidslag.
          </p>
          <p xml:id="i-8YhyJsDR8cW7QHdhKx3ekq">
            Sedan senare delen av 1930-talet har, kan man säga, en allmän
            strävan för- märkts att söka förmå sjöfolk av samtliga grader
            att stanna kvar i tjänst och i sitt yrke. Man har på arbetsgivarsidan
            blivit allt mera övertygad om att det är dålig ekonomi att ständigt
            skifta besättningar i fartygen. Under senare år har det också
            visat sig vara ganska svårt att få befälet att kvarstå i tjänst,
            vilket påvisas såväl av utredningsmännen i deras betänkande som
            av stats- rådet i propositionen. Befälsbristen inom handelsflottan
            har blivit allt större. Från såväl samhällets som parternas egen
            sida ha tid efter annan olika åt- gärder vidtagits för att stimulera
            till ett kvarstannande i tjänst. En del av dessa åtgärder ha visserligen
            ännu icke hunnit verka i full utsträckning — här syftas närmast
            på sjömanspensioneringen — vilket är en bidragande orsak till
            att yrket icke blivit tillräckligt begärligt för ett kvarstående
            i detsamma. Bland positiva åtgärder kan nämnas, att bostäderna
            genomgått genomgripande för- bättringar, semester har genomförts
            och vissa arbetsreglerande bestämmelser ha, vid sidan om lagen,
            avtalsvägen blivit stadfästa. Som ett led i strävandena att göra
            sjömansyrket mera lockande har en ny sjöarbetstidslag nu föreslagits.
            Denna lag kommer emellertid, om den erhåller den utformning som
            föreslagits, icke att verka så som från början varit avsett. Vidare
            är det nog så att lagen icke befattar sig med problemet om hur
            fri- tiden skall kunna tillvaratagas på för den anställde bästa
            sätt. Med den ord- ning som nu råder är det nämligen icke nog
            med att arbetstiden förkortas för vissa grupper, det är lika mycket
            en fråga hur sjömannen skall kunna tillgodogöra sig fritiden.
            Detta överlämnas åt parterna att ordna. Ser man på nyrekryteringen
            inom sjömansyrket skall man finna, att det icke är brist på adepter,
            som vilja till sjöss. Under vart och ett av åren 1946 och 1947
            inskrevos i Sjöfolkets erkända arbetslöshetskassa icke mindre
            än tiotusen nya medlemmar, av vilka den ojämförligt största delen
            voro nybörjare inom yrket. Det måste vara något allvarligt fel
            eftersom en sådan nybörjar- tillströmning kan få plats inom ett
            yrke som icke omfattar flera än omkring adertontusen personer.
            Avgången från yrket är också årligen i det närmaste lika stor
            som tillströmningen. Förhållandet är nämligen det att många, ja
            de flesta, av de nya icke stanna mer än en kortare tid i fartygen.
            Givetvis avgå även en del som utövat yrket under längre tid, men
            dessa äro icke påfallande
          </p>
          <pb facs="riksdagen-motions-pdf/data/1948/mot_1948__ak__593/mot_1948__ak__593-002.pdf"/>
          <p xml:id="i-KorKFHwm8gGgoSyQtCGqzE">
            [NA an
          </p>
          <fw xml:id="i-S3pcSNWhzayhfW4jYMTK2q">
            Motioner i Andra kammaren, nr 5953.
          </fw>
          <p xml:id="i-KNh9cSdhuky53s1pznH4ts">
            många. De torde kunna uppskattas till högst ett par tusen om
            året, men redan det är för många. En stor del av de äldre som
            lämnat yrket ha som skäl angivit, att arbets- hållandena ombord
            äro sådana, att de icke kunna stanna i yrket. Arbetstiden är för
            lång, övertidsarbetet för påfrestande samt uppehållen i hamnarna
            all- deles för korta för att fritiden skall helt kunna utnyttjas.
            Då därtill kommer de täta ombytena av besättning, blir det gärna
            så att den som varit längst i fartyget får svårast att erhålla
            sin ledighet. Detta gäller alla kategorier om- bord, befälet såväl
            som kökspersonalen, däcks- och maskinfolket. Då ett fartyg kommer
            till Sverige efter en fullbordad resa, inträffar det icke så sällan,
            att den del av besättningen som skall stanna kvar för att deltaga
            i en ny resa, icke kan erhålla ens en halv fridag medan fartyget
            befinner sig i hemlandet. Vad detta betyder för den enskilde är
            inte svårt att räkna ut. Kökspersonalen har det kanske värst i
            detta avseende, enär det är svårt att erhålla ersättare inom denna
            kategori. Samma förhållande gäller för övrigt befälet. Semester
            kan oftast icke heller tagas ut, utan blir det i vanligaste fall
            semesterersättning, vilket icke är riktigt detsamma som semester.
            Från kommerskollegii sida liksom också från arbetsgivarsammanslutningarna
            har särskilt framhållits vilka väldiga kostnader som den nya sjöarbetstidslagen
            skulle föra med sig. Kostnaderna bli givetvis större, enligt anförda
            skäl, ju kortare arbetstiden blir. Man kan naturligtvis icke komma
            ifrån, om man iso- lerat ser på verkningarna av lagens genomförande,
            att detta drager med sig ökade kostnader. Tages emellertid med
            i kalkylen vad ovan anförts rörande skiftningarna av besättning
            och svårigheten att erhålla kökspersonal (kvalifice- rad) så reduceras
            kostnadsökningen betydligt. Klart är nämligen att de täta bytena
            av besättning icke är någon billig affär för bolagen eller för
            fartyget. Den bemanningsökning som skulle bli ett resultat av
            ett genomförande av kom- mitténs förslag eller av ett förslag
            som skulle gå ännu längre vad det gäller nedskärning av arbetstiden
            kan icke vara ruinerande. Det finnes nämligen fartyg i den svenska
            handelsflottan, som vid sekelskiftet eller närmare be- stämt år
            1907 hade en däcksbesättning av sju man, men som i dag icke ha
            flera än fyra eller fem, och vidare fartyg som åren 1922—1923
            hade nio man på däck, vilka i dag icke ha flera än sex eller sju.
            Ser man den tänkta beman- ningsökningen mot bakgrunden härav,
            ter sig den siffermässiga kostnadsöknin- gen på till och med,
            som angivits, 18 miljoner icke så avskräckande. Från kustfartens
            och insjöfartens sida har klagats över att en föreslagen arbetstid
            av 112 timmar på två på varandra följande veckor skulle vara svår
          </p>
          <p xml:id="i-53X6hX43NiE54DLsag99rh">
            att genomföra. Det är att märka att denna fart — vad beträffar
            kustfarten i viss utsträckning frivilligt — genomfört en arbetstidsförkortning,
            som lig-
          </p>
          <p xml:id="i-BpLhemXrFVhaUTmnxEJV4P">
            ger under 112 timmar på två veckor. Den ligger i nivå med den
            arbetstid som nu föreslås för nordsjö- eller vidsträcktare fart
            i fartyg över 500 brutto regis- terton. Vad gäller insjöfarten
            har i år träffats avtal om 58 timmars arbets-
          </p>
          <pb facs="riksdagen-motions-pdf/data/1948/mot_1948__ak__593/mot_1948__ak__593-003.pdf"/>
          <fw xml:id="i-GemYsDA8ZeahMr2KuN3TCT">
            26 Motioner i Andra kammaren, nr 593.
          </fw>
          <p xml:id="i-XSRmNEuaMKzoK2vkx7Bdih">
            vecka, dock med vissa reduceringar, vilka göra att arbetstiden
            generellt ligger lägre än 56 timmar per vecka. I några fall är
            arbetstiden 48 timmar per vecka. På grund av att sjömän av olika
            kategorier ha olika lång arbetstid enligt gällande lag, har i
            kommentarerna till sjöarbetstidslagen understrukits, att »lagen
            har avseende på arbetets faktiska art och ej å den arbetande sjöman-
            nens tjänsteställning». Som exempel framhålles, att en som smörjare
            mönstrad men som eldare arbetande sjöman enligt sjöarbetstidslagen
            är att anse såsom eldare. En person som är anställd som smörjare
            med en arbetstid av 12 timmar per dygn kan sålunda icke åläggas
            att sköta en eldares arbete under 12 tim- mar per dygn, enär eldarens
            arbetstid är fastställd till 8 timmar. Denna prin- cip är fullt
            naturlig och bör bli gällande även i fortsättningen. I konsekvens
            med vad som ovan sagts om smörjare, som utför eldares arbete,
            bör maskin- befäl således icke kunna åläggas att utföra smörjares
            arbete under längre tid än samma arbete kan åläggas smörjare.
            Tyvärr kommer så icke att bli fallet. om lagen antages i det skick
            den framlagts av departementschefen. Lagförsla- get föreskriver
            nämligen för fartyg med en bruttodräktighet mellan 500 och 1000
            registerton i Östersjöfart 8 timmars arbetsdag för maskinmanskapet,
            me- dan maskinbefälet i samma fartyg tillåtes att arbeta 24 timmar
            under två på varandra följande dygn. Då det icke är i lag fastställt
            att maskinbefäl på sin vakt skall ha biträde med smörjning och
            andra förekommande arbeten och redare i regel uraktlåta att anställa
            smörjare i fartyg av den storleksordning och i den fart som ovan
            angivits, får maskinbefälet i dessa fartyg så gott som utan undantag
            själva utföra det arbete som ankommer på smörjare. Det kan då
            icke anses vara rätt och billigt att lagstiftningsvägen tillåta
            längre arbetstid för person, om han mönstras under maskinbefälsbenämning,
            än vad som är fallet om han mönstras under manskapsbenämning,
            då arbetets faktiska art i båda fallen är lika. För övrigt tillkommer
            för maskinbefälet det ansvar, som enligt lag är förknippat med
            utövande av tjänsten, oaktat han ej har biträde på sin vakt. Då
            det bör vara arbetets faktiska art och icke tjänsteställningen
            ombord som är avgörande för arbetstidens längd, få vi i likhet
            med sjömanskommit- tén föreslå att arbetstiden fastställes till
            åtta timmar om dygnet för maskin- befäl, därest han själv har
            att förrätta smörjningsarbete, dock med den be- gränsningen att
            fartyget har en bruttodräktighet överstigande 500 registerton.
            Kökspersonalens arbetstid skulle enligt lagförslagets utformning
            bli sämre än den är i de under senaste åren ingångna avtalen och
            för vissa fall till och med sämre än i nu gällande lag. Nu kan
            arbetstiden enligt den föreslagna lydelsen vara 10, resp. 9 timmar
            under en tidsperiod av 14 timmar. Detta be- tyder att den sammanhängande
            vilan för vissa fall endast blir fyra timmar. Förlägges denna
            arbetstid på särskilt sätt så kan arbetstiden bli 20, resp. 18
            timmar av 24, visserligen fördelade på två dygn, men den teoretiska
            möjlig- heten finnes. Hur kan man tro att kökspersonalen, som
            tidigare haft ytterligt
          </p>
          <pb facs="riksdagen-motions-pdf/data/1948/mot_1948__ak__593/mot_1948__ak__593-004.pdf"/>
          <fw xml:id="i-V5NfXrHzsg4Z8VzyjVjXgY">
            Motioner 1 Andra kammaren, nr 593. 27
          </fw>
          <p xml:id="i-Km7CFN8atEjS9k2xwFdVCS">
            besvärligt med sin långa arbetstid, skall finna sig tillrätta
            med detta nya system? Arbetstiden bör här begränsas till lag och
            erhålla en bestämd förläggning. Vill man å passagerarfartyg ha
            personalen i arbete längre tid på kvällen än den mera normala
            bör det kunna ordnas med övertidsersättning. Huvudsaken är här
            att man låter övertidsersättning utgå så att man icke av rent
            okynne håller personalen 1 arbete. Kökspersonalens arbetstid bör
            förläggas mellan kl. 06.00—18.00 i lastfartygen och passagerarfartygen
            mellan kl. 06.00—20.00 eller kl. 07.00—21.00 och utgöra 9, resp.
            8 timmar. I fartyg i närtrafik bör arbetstiden vara lika för all
            personal. Här förekom- mer icke numera något behov av en längre
            arbetstid för personal som direkt betjänar passagerare. Någon
            ändring i undantagsbestämmelserna torde ej cr- fordras mera än
            möjligen ett tillägg i 1 kap. 2 $ stycket som börjar med »Eko-
            nomipersonal» :, av följande lydelse: (Vad här sagts gäller icke
            ekonomipersonal i närtrafikfartyg för vilken personal arbetstiden
            enligt 3 kap. 10 $ skall gälla.) När fråga är om den så kallade
            närtrafiken, ställer sig frågan på ungefär följande sätt. Enligt
            propositionen skall för det första kortare uppehåll i ar- betet
            kunna frånräknas arbetstiden, vilket även nu är förhållandet och
            varit till stor olägenhet. Uppehåll i arbetet om en halv timme
            skall nämligen även i fortsättningen kunna frånräknas arbetstiden
            ($ 2 mom. 2). Enär den ordinarie arbetstiden icke erhållit någon
            bestämd förläggning under dygnet kan bestäm- melsen missbrukas.
            Det kan nämligen tänkas att fritiden söndersplittras i så korta
            intervaller att någon egentlig och sammanhängande vila icke kommer
            vederbörande till del. Antingen bör för detta fall bestämmas ett
            visst lägre antal halvtimmarsavbrott, som få räknas under ett
            dygn, eller fastställas, att den ordinarie arbetstiden skall förläggas
            mellan bestämda klockslag. Ökas den av- räkningsbara tiden till
            minst en timme kan måhända detta vara ett tillräckligt korrektiv
            mot missbruk av avräkningsrätten. Den andra frågan gäller 112-
            timmarsbestämmelsen i 10 $. Först om 112 timmar överskridas, äger
            besätt- ningsman rätt till den kompensation som förhandlingsvägen
            kan erhållas. Detta betyder en väsentlig utökning av arbetstiden
            i förhållande till nuvarande av- tal. Enligt avtalet må nämligen
            icke å sön- eller helgdag inbesparad tid räknas över på veckans
            övriga dagar. Nu skall detta kunna ske enligt lagen, ett för-
            hållande som även existerar enligt gällande lag. Enligt avtalet
            är arbetstiden måndag—lördag 54 timmar och i vecka, där helgdag
            inträffar, 45 timmar. Å fartyg som äro under gång också på sön-
            och helgdagar är arbetstiden under veckan 58 timmar. De flesta
            fartyg i nu nämnd fart (närtrafik) ha alltid några timmar ledigt
            under sön- eller helgdagar. De under sådan ledighet inbe- sparade
            timmarna kunna då enligt lagförslaget överföras på veckans övriga
            dagar. Inom alla övriga fack eller arbetsområden, där kontinuerlig
            drift förekom-
          </p>
          <pb facs="riksdagen-motions-pdf/data/1948/mot_1948__ak__593/mot_1948__ak__593-005.pdf"/>
          <fw xml:id="i-Qhi2j5jEEa7v3YZHVcsSWm">
            28 Motioner i Andra kammaren, nr 593.
          </fw>
          <p xml:id="i-YNF1bVCpxL1nDEbyPoRAx3">
            mer, erhålla de anställda, som tjänstgöra sön- och helgdagar,
            motsvarande le- dighet någon av veckans övriga dagar. Detta anses
            så självklart att ingen ens talar om saken. När det gäller sjömännen
            skola emellertid sön- och helgdagar räknas såsom arbetsdagar i
            vanlig ordning. Har en sjöman ledigt från arbetet en sön- eller
            helgdag, då skall han strax sona detta genom att arbeta så myc-
            ket längre de övriga dagarna av veckan. Så har det lagenligt varit
            ordnat allt sedan sjöarbetstidslagen eller lagarna varit gällande
            och så önskar man det fort- farande. Om de föreslagna 112 timmarna
            på två veckor har rått en oskön sam- stämmighet mellan kommittén
            och redare för fartyg i närtrafik. När det gäller timantalet per
            dag och deras förläggning gå meningarna emellertid starkt isär
            också inom kommittén. Reservanten Reuterskiöld har ansett att
            den föreslagna arbetstiden är för kort och som skäl anför han
            bl. a. närtrafikfartygens svå- righet att konkurrera med den landväga
            trafiken. Närtrafiken har under många år haft svårigheter att
            konkurrera med den landväga trafiken. Denna svårighet kommer att
            bestå så länge den landväga trafiken är snabbare och bekvämare,
            varför en längre arbetstid för sjöfolket icke kan ändra detta
            faktum. Perso- nalen i den landväga trafiken har en arbetstid
            av åtta timmar per dag eller 48 timmar per vecka, vilket betyder
            att fartygen äro gynnsammare ställda i detta hänseende. En begränsning
            av arbetstiden till 54 timmar per vecka är genomförbar, var- för
            sådant yrkande kommer att ställas i denna motion. Isbrytar-, bärgnings-
            och dykerifartygen äro helt undantagna lagens bestäm- melser om
            reglering av arbetstiden. Svenska sjöfolksförbundet har i sitt
            remiss- yttrande yrkat att dessa fartyg skola falla under lagen
            och anför att arbetstiden för denna personal redan är reglerad
            i avtal. Det synes ganska naturligt att lagen bör gälla även dessa
            fartyg. På grund av vad ovan anförts tillåta vi oss hemställa,
          </p>
          <p xml:id="i-Xx6R9j8vWVdaoo5BDHXRaY">
            att riksdagen, med förklarande att den i propositionen nr 265
            föreslagna lagen icke kunnat i sin helhet antagas, ville godkänna
            följande ändringar och tillägg i förslaget till sjöarbetstidslag
            :
          </p>
          <p xml:id="i-87n2FTFq8WCMDPbqGypSdS">
            1 KAP. 18. 2 mom. c) stycket utgår. (Beteckningen för övriga
            stycken ändras i enlighet härmed.) 28. 2 mom. Vid beräknande av
            arbetstiden enligt denna lag skola undantagas dels måltidsrast,
            dels ock annat uppehåll i skeppstjänsten, såvida sjömannen
          </p>
          <p xml:id="i-6X1eW4f7cv9B13MsvEZHzj">
            enligt förmans besked äger avlägsna sig från arbetsplatsen och
            uppehållet varar minst en timme.
          </p>
          <pb facs="riksdagen-motions-pdf/data/1948/mot_1948__ak__593/mot_1948__ak__593-006.pdf"/>
          <fw xml:id="i-SWtutrzj85KekyrURRZp1s">
            Motioner i Andra kammaren, nr 593. 29
          </fw>
          <p xml:id="i-QAUUwCbctAJ557bEBQ56cS">
            2 KAP. 4 $. b) för sjöman som tillhör maskinbefälet i fall fartyget
            är statt i 1) Nordsjö- eller vidsträcktare fart och har en maskinstyrka
            överstigande 700 indikerade hästkrafter eller en bruttodräktighet
            av minst 500 registerton eller 2) inskränk- tare fart och har
            en maskinstyrka överstigande 700 indikerade hästkrafter eller
            en bruttodräktighet överstigande 19000 registerton eller 3) i
            fartyg med en bruttodräktighet överstigande 500 registerton och
            sjöman har att utföra smörj- ningsarbete. 6 $. Ordinarie arbetstid
            till sjöss för sjöman tillhörande ekonomipersonalen utgör
          </p>
          <p xml:id="i-EzFZNtuD1GwKDuAA3mfb89">
            högst os . å passagerarfartyg: 9 timmar om dygnet; samt
          </p>
          <p xml:id="i-6uDDTFD42j95cLY4ZfuzSb">
            å annat fartyg: 8 timmar om dygnet. Den ordinarie arbetstiden
            skall förläggas i passagerarfartyg mellan kl. 07.00 och kl. 21.00,
            samt i annat fartyg mellan kl. 06.00 och kl. 18.09.
          </p>
          <p xml:id="i-2PiBz3ruaxAMTC2e6DY4Rw">
            3 KAP. 10 $. Nyttjas fartyg i annan fart än i 3 $ sägs (närtrafik),
            skall, där skeppstjän- sten ej är anordnad i enlighet med vad
            i 2 kap. stadgas, ordinarie arbetstid utgöra högst 18 timmar för
            två dygn i följd; dock må arbetstiden icke över- stiga 54 timmar
            per vecka.
          </p>
          <p xml:id="i-Tg5QEwQqQqHY31rvEtQHm9" type="date">
            Stockholm den 5 juni 1948.
          </p>
          <div xml:id="i-E1pdn5AAg7k7j5HUfbqVSr" type="signatureBlock">
            <list xml:id="i-UUmKg5wMFVa3qBq8zEcCYr">
              <item xml:id="i-QuwcHScSx91i2kLpS53KPR" who="i-J8eeiHu2biKfTRkspvMPs5" type="signature">
                Carl Lindberg
              </item>
              <item xml:id="i-K6c9TMFH7qRA96SP2TNxKa" who="i-XN7tDPnbxfoAVd6DncRecj" type="signature">
                Sven Lundgren
              </item>
            </list>
          </div>
        </div>
      </div>
    </body>
  </text>
</TEI>
