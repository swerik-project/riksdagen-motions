<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1942--ak--00032">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1942/mot_1942__ak__32/mot_1942__ak__32-001.pdf"/>
      <fw xml:id="i-XsNJRkcvXb6F2NvhTzWbhj">
        Motioner i Andra kammaren, Nr 32,
      </fw>
      <div xml:id="i-34KE2DWVBxGtJtHVaWjKTr" type="motHeader">
        <div xml:id="i-FxK5VG2BVq2UQzsFkq91F7" type="motTitle"/>
        <div xml:id="i-Sy19cGwapf2s91xhQtZiJs" type="motSubmissionInfo"/>
      </div>
      <div xml:id="i-13gTHskd6DQm3ekR5GGnyA" type="motBody">
        <div xml:id="i-Lb8Csa8E3PNRkFVkL2YVWt">
          <p xml:id="i-hpog1Cdchv3cfjWLSjiRw">
            -
          </p>
          <p xml:id="i-6uWaKc1wsn2pvKTKsaWMw6">
            Nr 32.
          </p>
          <p xml:id="i-exxZbmvEBqinDyJKqRJea">
            Av herrar Lindén och Edberg, angående samhällets ungdomsvaärd.
          </p>
          <p xml:id="i-437EtrwosLB7Hm9CCPQ5ze">
            Ungdomsproblemen ha de senaste åren i hög grad fångat allmänhetens
            intresse. Statistiska uppgifter om ökad ungdomsbrottslighet, enstaka
            notiser om ungdomsligor eller andra mera allmänt förekommande
            företeelser, som kunnat tolkas som tecken på ett försämrat nöjesliv,
            slapp uppfostran, bristande ansvarskänsla, sviktande respekt för
            lag och förordning o. s. v., ha fram- kallat en livlig offentlig
            debatt. Men i denna diskussion liksom så ofta eljest ha subjektiva
            omdömen blandats med objektiva. En för dagen uppmärksam- mad detalj
            har fått utgöra underlaget för inte endast välmenta råd utan ock
            för högljudda krav på restriktiva åtgärder. Inte så sällan har
            debatten fått sin karaktär av enkelt klichétänkande, som mynnat
            ut i ståtliga men tomma paroller. Den åldrande mannen och kvinnan
            har glömt sin egen ungdom, och mången kritiker har förlorat förmågan
            att rätt uppfatta den unges kynne och intentioner eller förstå
            hans svårigheter att komma tillrätta med en vrång och obegriplig
            värld. Men bygger man upp en diskussion om ungdomsproblemen på
            generationsmotsättningar eller enstaka om än i och för sig allvarliga
            hän- delser, är man i färd med att på ett otillständigt sätt generalisera
            hela pro- blemet. Diskussionen blir därigenom snedvriden och famlande.
            De olika om- ständigheterna sättas inte in i sitt sammanhang.
            Frågan om god ungdomsvård är inte frågan om den ena eller andra
            orsaken, om den ena eller andra åtgärden. Fritidsproblemet och
            frågor om ungdomens nöjesliv, samlingslokaler, bättre bostäder,
            rationell yrkesutbildning, sambhälls- och livskunskap, tillrättaförande
            av unga brottslingar o. s. v. ge inte var för sig vare sig en
            tillfredsställande förklaring eller en god lösning. Begreppet
            ung- domsvård är en fråga om allt detta tillsammans och mycket
            mera till. En aldrig så flåsande iver kan inte föra fram till
            ett slutgiltigt resultat, om den inte tar hänsyn till alla de
            faktorer, som påverka ungdomens fostran och ut- veckling. Det
            torde därför vara nödvändigt att ordentligt kartlägga ungdoms-
            problemet och systematisera ungdomsvården genom en samordning
            av alla de krafter, som stå till buds. Den offentliga debatten
            om ungdomsvården har främst fått sin näring ur brottmålsreferaten
            och den stegrade ungdomsbrottsligheten. Det råder heller ingen
            tvekan om, att detta problem är av ytterst allvarlig karaktär.
            Av den utredning, som fångvårdsstyrelsen verkställt på uppdrag
            av Kungl. Maj:t med anledning av riksdagens skrivelse år 1937,
            framgår, att den totala ungdoms- brottsligheten avsevärt ökats
            under observationstiden, som omfattat åren 1915—1937, att denna
            ökning var särskilt markerad under 1930-talet, att brotts- ligheten
            ökats mera i de yngre åldersklasserna (15—18 år) än i de äldre
            samt att tjuvnadsbrotten dominerat. Orsakerna till denna stegrade
            ungdomsbrotts-
          </p>
          <pb facs="riksdagen-motions-pdf/data/1942/mot_1942__ak__32/mot_1942__ak__32-002.pdf"/>
          <fw xml:id="i-BZG4cp6k6eHiGVzJNfvYvL">
            8 Motioner i Andra kammaren, Nr 32.
          </fw>
          <p xml:id="i-WypgoMuC2QWu81K2A67v8n">
            lighet äro mångahanda, men en sak är viss, nämligen att skulden
            ligger mindre hos ungdomen än hos det samhälle, som ej visat sig
            kunna tillvarataga alla de värden, som den svenska ungdomen representerar.
            Ungdomen kan i mycket ringa utsträckning tillgodose sina egna
            behov. Den föres till ett dukat bord och har att taga för sig
            av de rätter, som där finnas. Den som högljutt beskärmar sig över
            nutida svensk ungdom bör inte glömma bort, att den i verklig mening
            är »ett barn av sin tid». Underlåter samhället att tillvarataga
            ungdomens in- tressen eller förbehålla de äldre sig rätt att helt
            bestämma över ungdomen, så må ock ansvaret för ungdomens förvillelser
            eller förflackning drabba annan än ungdomen. Ungdomsproblemet
            är därför ett samhällsproblem av vida större mått än som det uttrycktes
            på en s. k. ungdomsledarekonferens: »Ung- domsvården är en ledarefråga!l»
            Ungdomen har ju i princip redan förut blivit ledd. Resultatet
            har blivit en intensiv diskussion om »nöjeslivets förfall» och
            »ungdomens förvildning». Konklusionen skulle alltså i tillspetsad
            form bli: ungdomen har blivit förledd. 5 Orsakerna till ungdomsbrottsligheten
            liksom till den allmänna hållnings- lösheten inom vissa skikt
            av dagens ungdom måste, djupare sett, sökas i olika företeelser,
            över vilka ungdomen ej råder. | Professorn i psykologi vid Londons
            universitet, Cyril Burt, har vid sina undersökningar beträffande
            unga brottslingar funnit, att dessa ofta lida av fysiska defekter
            och att deras intelligensnivå i regel ligger under den normala.
            Enligt Burt är varje brottsling produkten av ett flertal ödesdigra
            omstän- digheter, av vilka en i allmänhet är dominerande, och
            alla samverka för att driva individen till brott. Orsakerna till
            förseelserna uppdelar han i fyra huvudgrupper, som vardera har
            ett antal underavdelningar. De fyra huvud- faktorerna äro med
            gradering av deras inverkan på brottsligheten: 1. miljöfak- torer,
            2. psykologiska faktorer, 3. ärftliga faktorer, 4. fysiska faktorer.
            Då samhällets intresse bör vara att bota och icke att straffa,
            anser Burt, att så snart brottslighet hos någon uppenbarats, måste
            en social undersökare stu- dera den unge brottslingens hemförhållanden,
            en läkare undersöka barnet kroppsligen och en psykolog företa
            testning, fastställa barnets karaktärsegen- skaper och analysera
            omedvetna motiv. Härigenom får man material för be- dömande av
            vilka åtgärder, som böra vidtagas för att göra den felande till
            en laglydig samhällsmedborgare. Uttalandet är värt att uppmärksamma.
            Det fäster uppmärksamheten på omständigheter, som inte kunna förbigås.
            Naturligtvis har inte heller samhället förbisett dessa, och åtskilligt
            har också blivit åtgjort genom statsmakternas försorg. Men det
            är därför inte sagt, att ens det som åtgjorts lett till åsyftat
            resultat. Tvärtom måste vi tyvärr konstatera, att svensk socialvård,
            och då i all synnerhet i fråga om skolhygieniska åtgärder, inte
            är tillräckligt utvecklad för att tillvarata alla de chanser,
            som kunna finnas för att åt samhället rädda de ungdomar, som nu
            gå förlorade. De nya barnavårdslagarna syfta närmast till att
            genom förebyggande åt- gärder hjälpa barn och ungdom över svårigheterna.
            Men det är inte alla barna- vårdsnämnder, som förstått denna uppgift.
            I stället för att med varsam hand
          </p>
          <pb facs="riksdagen-motions-pdf/data/1942/mot_1942__ak__32/mot_1942__ak__32-003.pdf"/>
          <fw xml:id="i-XauqjfMnAi8D3nzxdMUnUW">
            Motioner i Andra kammaren, Nr 32. 9
          </fw>
          <p xml:id="i-AqfBLqVwByKVELbrto1wnf">
            och i full förståelse för ungdomens rätt att vara impulsiv och
            vild (icke för- vildad!) söka leda ungdomen till rätta, har man
            kunnat iakttaga att många barnavårdsnämnder etablerat sig som
            barndomstolar och gjort det onda värre. I fångvårdsstyrelsens
            nyss omnämnda utredning angavs befolkningens stora rörlighet som
            en ny brottsfaktor. De moderna kommunikationsmedlen erbjuda människorna
            större möjligheter att förflytta sig och för någon stund eller
            dag komma bort från sin hemmiljö. Särskilt beträffande ungdom
            kunna dylika miljö- byten lossa hämningarna, och vissa typer av
            ungdomsbrottslighet begås också otvivelaktigt under dessa utflykter.
            Men i än högre grad har befolkningens omflyttning med hänsyn till
            arbetstillfällena en stor betydelse. När unga människor lämna
            sin skyddade ställning i hemmen och söka sin utkomst i den öppna
            arbetsmarknaden, råka de lätt i svårigheter. Vad som faller särskilt
            starkt i ögonen vid en undersökning av unga brottslingars livsföring
            är det täta ombytet av anställningar. | Av fångvårdsstyrelsens
            undersökningar framgår vidare, att ett stort antal av de unga
            fångarna — vid ett tillfälle nära två tredjedelar — icke fått
            växa upp tillsammans med bägge föräldrarna. Till följd härav har
            också deras upp- växttid varit splittrad på flera vårdställen,
            vilket skapat känslor av över- givenhet och andra för personlighetsutvecklingen
            ogynnsamma karaktärsdrag. Sammanställas dessa förhållanden med
            det av statistiska utredningar fram- komna faktum, att brottsligheten
            bland de utomäktenskapliga barnen är större än bland dem, som
            fötts inom äktenskap, får man ett starkt belägg för vad hem och
            uppväxtförhållanden ha att betyda för karaktärsdaningen. Men även
            för den ungdom, som står under sina föräldrars fostran, kan det
            finnas betydande svårigheter att övervinna. Så minskar ofta trångboddheten
            den trivsel, som borde finnas i ett hem, och ger inte ungdomen
            den rörelse- frihet, som den så väl behöver. En låg bostadsstandard
            ger icke den unge till- fälle att i lugn sysselsätta sig med uppgifter,
            som intressera honom, eller motta kamrater till gemensamt arbete
            eller lämpligt tidsfördriv. Ofta drivs han därför bort från hemmet,
            som i många fall endast blir en plats, där han äter och sover.
            Övergångsåren äro emellertid av stor, ofta avgörande betydelse.
            Det är där- för av största vikt, att ungdomen under dessa år kommer
            under lämpligt in- flytande och ges lämplig sysselsättning, ty
            när allt kommer omkring är kanske den rikligt tillmätta fritiden
            det som främst skiljer den moderna ungdomens värld från tidigare
            generationers. Den unge mannen och den unga kvinnan av i dag disponera
            flera timmar av dygnet för egen del än föregående släkt- led.
            Om man slår fast, att ungdomen inte är tränad att alltid tillvarata
            fri- tiden på ett förnuftigt sätt, måste man emellertid samtidigt
            konstatera, att stora möjligheter bjudas den, som inte stått tidigare
            generationer till buds. De stora ideella folkrörelserna ha på
            ett alldeles särskilt sätt appellerat till ungdomen, de ha bjudit
            ett stimulerande samliv i en krets av jämnåriga, de ha satt upp
            mål för ungdomens strävanden. Det frivilliga folkbildnings- arbetet
            har samlat stora skaror av ungdom till studier kring skilda problem
            och utfört en fostrargärning av stora mått. Den moderna folkskolan
            har verkat
          </p>
          <pb facs="riksdagen-motions-pdf/data/1942/mot_1942__ak__32/mot_1942__ak__32-004.pdf"/>
          <fw xml:id="i-FVsRuuCu8VZoxToKgJwQwn">
            10 Motioner i Andra kammaren, Nr 32.
          </fw>
          <p xml:id="i-CT3eKnd3HBdMLaydPeCHUg">
            i samma riktning, och kanske kan man förvänta, att 1941 års skolkommission
            skall finna nya positiva linjer i detta hänseende. Ett nät av
            bibliotek har spänts över hela landet, och utlåningssiffrorna
            från de senaste åren vittna om en påtagligt ökad lånefrekvens;
            det synes stå klart att läslusten just bland ungdomen högst avsevärt
            ökat. I detta sammanhang bör heller inte för- glömmas hur idrott
            och friluftsliv i ej ringa mån bidragit till den moderna ungdomens
            daning. Samhället har genom en hel serie åtgärder sökt bjuda ungdomen
            möjligheter att på ett förnuftigt sätt tillvarata sin fritid,
            och det torde inte innebära någon överdrift, om man slår fast,
            att det just nu finns en bredare elit av ungdom än någonsin tidigare,
            en ungdom, som fostrats i de folkliga organisationerna, som smitt
            andens stål i det frivilliga folkbild- ningsarbetets vapensmedjor
            och förvärvat fysisk spänst på idrottsplatserna och i ett allt
            intimare umgänge med naturen. Uppenbarligen räcker emellertid
            inte vad som i detta avseende från sam- hällets sida åtgjorts.
            Bristen på goda samlingslokaler, speciellt på landsbygden, är
            uppenbar, i vissa landsändar rent av skriande. Biblioteken äro
            alltjämt för små och fåtaliga. Stora delar av ungdomen stå utanför
            allt organisationsarbete och ha heller ej funnit vägen till idrottsplatserna.
            De ha varit oförmögna att ge fritiden innehåll och mening. Deras
            tillhåll har blivit gathörnet, kaféet och vinstugan. De ha sökt
            utlopp för den naturliga livsglädje, som måste finnas hos varje
            ungdom, inom ett mer eller mindre mekaniserat nöjes- liv, som
            ofta skänkt föga glädje men i stället varit desto dyrare. Att
            det moderna nöjeslivet har stora avigsidor torde ligga i öppen
            dag. Å andra sidan äro vi inte beredda att skriva under på den
            skygglappsfamlande kritik, som helt fördömer allt vad nutida nöjesliv
            heter. Man får inte blunda för den omständigheten att verkliga
            krafttag gjorts för sanering av nöjeslivet, alldeles speciellt
            genom landets folkparker. Vi tillåta oss i detta sammanhang citera
            ett avsnitt ur en ledande artikel i Dagens Nyheter, vars karakteristik
            av nöjeslivet vi i stort sett kan understryka. I denna artikel
            (publicerad den 23 juli 1941) heter det bland annat: »De unga
            människorna nu är varken bättre eller sämre än förr: alla veder-
            häftiga iakttagelser nu och vittnesmål om det förgångna tyder
            på att de är sig rätt lika från släktled till släktled. Men den
            värld de har att orientera sig i blir olika undan för undan, och
            därför blir det för varje släktled ett nytt problem att möta den.
            De nykomna erbjuds ständigt nya hjälpmedel att ta sig fram i världen
            och ständigt nya frestelser att villa bort sig i den. Dem kan
            man diskutera, på en plattform, som tycks gemensam för unga och
            gamla, präster och förnekare: att ungdom kräver nöjen, men att
            nöjen skola vara främjande och inte nerbrytande för livsmod och
            arbetsglädje. Man borde till och med kunna enas om att den lilla
            värld som heter det svenska samhället inte är värre för ungdomen
            nu än förr, snarare betydligt bättre. Kvar står att det ännu inte
            är bra — att det är ett samhällsproblem när det i ungdomens nöjesliv
            fortfarande förekommer sådant som alkoholism och promiskuitet,
            vilket inte är nöjen, bara elände. På sina håll utpekas gärna
            nöjesindustrin som vår tids specifika ungdoms-
          </p>
          <pb facs="riksdagen-motions-pdf/data/1942/mot_1942__ak__32/mot_1942__ak__32-005.pdf"/>
          <fw xml:id="i-DjZr9tA4W3t5jCqbNEAvJ6">
            Motioner i Andra kammaren, Nr 32. 11
          </fw>
          <p xml:id="i-rooJ4qwdWMHACPQ3iyXjm">
            fara. Slagordet kan fås att beteckna åtskilligt. Ibland uttrycker
            det bara en allmännelig, hos gammalt folk förklarlig motvilja
            mot de moderna nöjes- formerna, bio och dans framför allt, vilka
            betecknas som mekaniska, själlösa, förflackande: och då blir det
            svårt att resonera. Ty det går inte att förklara för dem som är
            så inställda hur t. ex. bion har vidgat synkretsen, eggat fanta-
            sin och skärpt skönhetssinnet hos en ungdom som förut varit instängd
            i en mycket trång och torftig föreställningsvärld. Det är inte
            heller sant att nöjes- livet nödvändigtvis måste dras ner och
            kryphålen för skumt ofog bli flera, om etablissemangen tas om
            hand av kapitalstarka och vittspännande storföre- tag. Det gladaste,
            friskaste och billigaste nöjeslivet i Köpenhamn hör hemma i Tivoli,
            som är nöjesindustri i stor stil — och vem i Stockholm skulle
            vilja undvara Djurgårdens nöjesfält? Men det bästa exemplet på
            att nöjes- organisation i stort kan göra gott är väl folkparkernas
            inverkan på det lant- liga ungdomslivet. Den besjungna dansen
            bort i vägen eller på logen var för det mesta en rätt ruskig affär,
            och traditionen fortsattes direkt i otaliga små tivolier, där
            bierorgier med slagsmål och den mest okomplicerade sortens fri-
            luftserotik grasserade bland en ungdom som ännu stämplades som
            drängar och pigor. Man har en hållbar respekt för nöjeslivets
            modernisering, om man råkat få se på nära håll, för en tjugufem
            trettio år sedan, hur ett sådant näste snabbt ihjälkonkurrerades
            av folkparken i det nya industrisamhället, som var helnykter och
            stängd för ”illa kända personer', men hade bättre musik och bjöd
            på fräschare attraktioner. Det var ett exempel på ett upprensnings-
            och förfiningsarbete som ännu är långtifrån slutfört. På alltför
            många håll i Sverige är det ungdomens fara att nöjeslivet ännu
            ligger i lägervall.&gt; Så långt Dagens Nyheter. Vid bedömandet
            av den kritik, som från olika håll riktats mot det moderna nöjeslivet,
            kan man i största allmänhet fråga sig, var den moraliska skiljelinjen
            egentligen går mellan folkdans och swing. Det skulle emellertid
            vara oriktigt att förneka att det finns tendenser inom nöjes-
            livet, som verka nivellerande, förflackande och neddragande. En
            fortsatt sanering är tvivelsutan av nöden. Enligt vårt sätt att
            se är det emellertid ej så mycket restriktiva åtgärder som erfordras
            för att komma tillrätta med ungdomsproblemen, utan fastmera positiva.
            Om man utgår ifrån skulden till den mindre goda tingens ordning,
            som i flera fall kan konstateras, ej är ungdomens, måste ju restriktiva
            åt- gärder över huvud taget vara tämligen meningslösa. Problemet
            kan radikalt lösas endast genom att ännu bättre möjligheter erbjudas
            ungdomen att på ett uppbyggande och karaktärsdanande sätt utnyttja
            sin fritid samtidigt som den beredes vidsträcktare tillgång till
            verkligt goda nöjen, som kunna ge den nödvändiga avkopplingen
            och tillfredsställa ungdomens legitima nöjesbehov. På denna punkt
            av vårt resonemang tillåta vi oss att rikta uppmärksam- heten
            på en rundfråga, som centralstyrelsen för Sveriges allmänna folk-
            skollärarförening tillställt sina lokalorganisationer med anledning
            av den förda diskussionen om ungdomsvården. Av föreningens 287
            kretsar ha 231 avgivit uttalanden i frågan. Av dessa
          </p>
          <pb facs="riksdagen-motions-pdf/data/1942/mot_1942__ak__32/mot_1942__ak__32-006.pdf"/>
          <fw xml:id="i-64ubBw5oeR1GwuxmaBWxiW">
            12 Motioner i Andra kammaren, Nr 32.
          </fw>
          <p xml:id="i-GZrVuDnGWFfc2buPEGUCVG">
            uttalanden, som delvis varit mycket utförliga, framgår, att samtliga
            kretsar ansett positiva åtgärder för en rationell ungdomsvård
            erforderliga. Det stora flertalet kretsar har vid sidan därav
            även önskat restriktiva åtgärder. Ehuru vi själva anse att större
            delen av de restriktiva åtgärderna icke kunna rekom- menderas
            och ej skulle bidraga till att lösa ungdomsproblemet, tillåta
            vi oss citera några av de åtgärder, som förordats av de »restriktionsvänliga»
            lärarna: » Skärpt kontroll från samhällets sida av såväl nöjeslokaler
            som av ung- domens tillträde till desamma. Skärpt lagstiftning
            mot den s. k. nöjesindustrin och alla som profitera på ungdomens
            nöjesbehov. Minimiåldern för tillträde till barnförbjuden biografföreställning
            bör RN till 18 år. Strängare censur mot underhaltig film. Transportförbud
            och andra restriktiva åtgärder mot all stentsöksater, Den enbart
            underhållningsbetonade nöjespressen belägges med såväl om- sättnings-
            som lyxskatt. Ungdom under 16 år bör ej vistas utom hemmet efter
            kl. 21 utan målsmans sällskap. : Kommunalt veto såväl ifråga om
            tillfälliga som mera regelbundet återkom: mande offentliga danstillställningar.
            Veckolön lämnas i början i stället för i slutet av veckan. Strängare
            direktiv för landsfiskaler och andra myndigheter, som lämnar tillstånd
            för anordnande av offentliga nöjestillställningar, så att en effektiv
            beskärning av den privata nöjesindustrin ernås. Böter för svordomar,
            papperskastning och annat pivytent uppträdande. Böterna. går till
            ungdomsvården. Det bör undersökas om möjlighet finns att förhindra
            idrottstävlingar under söndagarnas högmässa.» Vi betona ännu en
            gång, att vi inte tro att det önskade resultatet ernås genom en
            mångfald av restriktiva påbud. De flesta av de anförda exemplen
            synas närmast mera som hugskott än allvarligt övertänkta förslag.
            I tidningen Östgöten har redaktör Yngve Norrvi underkastat ovanstående
            enquétesvar en kritisk granskning, och vi kunna helt och fullt
            ansluta oss till de synpunkter han däri framlagt: »Redan nu är
            friheten så pass beskuren för ungdomen (och även de äldre) att
            restriktionerna direkt stimulera till lagöverträdelser som rena
            protest- yttringar. Man får heller inte glömma bort, att de föreslagna
            åtgärderna inte bara skulle drabba den verkligt demoraliserade
            ungdomen — vars antal dock är försvinnande litet — utan de skulle
            i ännu högre grad göra livet till en plåga för den sunda ungdomen.
            Att följderna inte skulle bli enbart moral- uppbyggande är tämligen
            säkert. Genom att införa förbud stimulerar man nämligen en egenskap
            hos all ungdom som man tydligen inte alls tagit med i beräkningen,
            nämligen den sportsliga prestationslustan. Förbjuden frukt smakar
            bäst, heter det i ett gammalt ordspråk. Allt som är förbjudet
            vill
          </p>
          <pb facs="riksdagen-motions-pdf/data/1942/mot_1942__ak__32/mot_1942__ak__32-007.pdf"/>
          <fw xml:id="i-UsFPxUexD3wFfi6Hc4jRHs">
            Motioner i Andra kammaren, Nr 32. 13
          </fw>
          <p xml:id="i-Mq929giSKDtp3PrJbnUymf">
            man försöka nå. Ett aktuellt exempel därpå är det tilltagande
            ungdoms- superiet. Fylleriförseelserna förekomma talrikast i de
            kretsar, där motboken är ett ouppnåeligt privilegium. Det har
            blivit en sport att skaffa 'en liter', inte för att brännvin är
            gott utan därför att det är så svåråtkomligt.»
          </p>
          <p xml:id="i-4opo95egnZ5rf4k9kzie5N">
            Vidare större intresse knyter sig emellertid till de positiva
            förslagen, vilka för övrigt äro i majoritet. Även om man inte
            bland dessa finner några i egent- lig mening originella och uppseendeväckande
            uppslag, konstaterar man likväl som ett genomgående drag den större
            förståelsen för såväl problemet i dess helhet som för ungdomen
            själv. Vi citera ett axplock bland dessa förslag: »Varje kommun
            bör anslå stipendier åt mindre bemedlade ungdomar och därigenom
            bereda dem möjlighet att delta i kurser vid folkhögskolor, lant-
            mannaskolor, yrkesskolor, korrespondensinstitut eller liknande
            wungdoms- skolor. i Skolorna. bör i största möjliga utsträckning
            lämna lokaler helt kostnads- fritt till de ungdomsgrupper, som
            under ansvarig ledning önskar disponera skollokal. | Den kommunala
            myndigheten på landsbygden bör ekonomiskt stödja utan att därför
            ta ledningen vid festers och samkväms ordnande. Dock bör kon-
            trollen inte eftersättas. En väckelse bland föräldrarna är nödvändig.
            Föräldraslappheten måste påtalas 1 press, litteratur och radio.
            Föräldrarna bör bibringas kunskap om det allvarliga läget genom
            ett samlingsmöte i varje by, där upplysande föredrag och diskussioner
            förekommer. Av stat och kommun understödda upplysningskurser för
            mödrar — speciellt 1 uppfostringsfrågor — bör komma till stånd.
            Allmän obligatorisk undervisning i barn- och ungdomspsykologi,
            för flickor i 18-årsåldern, för män under värnpliktstjänstgöringen,
            bör komma till stånd. Det torde vara värt att tas under det allvarligaste
            övervägande, huruvida vårt nuvarande »system» för den offentliga
            uppfostran, att ungdomen i åldern 14—20 år är lämnad helt åt sitt
            öde, icke bör reformeras. Folkskolan har sitt grepp om barnen
            precis så länge som hemmen har det, eller till 14-årsåldern, och
            det förefaller inte välbetänkt, att det allmänna helt släpper
            detta grepp just den tidpunkt i de ungas liv, då dels hemmets
            inflytande hastigt minskas, dels den unges ”livsinriktning' skall
            utformas. Då brottsligheten är större bland utomäktenskapliga
            barn än bland barn födda inom äktenskapet, bör bildandet av äktenskap
            underlättas genom stat- liga bosättningslån till mindre bemedlade
            samt genom skattelindring de första åren efter äktenskapets ingående
            (med nuvarande skattebestämmelser får ny- gifta erlägga s. k.
            ungkarlsskatt upp till tre år efter äktenskapets ingående). Att
            hos skolöverstyrelsen begära en ny lärobok att användas i samband
            med historieundervisningen i folkskolans 6:e klass. I den skulle
            författaren i korthet redogöra för läget 1 svensk ungdomsvård
            — ge både ljusa och mörka sidor — och klargöra brotts rättsliga
            konsekvenser, under det att bokens hela
          </p>
          <pb facs="riksdagen-motions-pdf/data/1942/mot_1942__ak__32/mot_1942__ak__32-008.pdf"/>
          <fw xml:id="i-NRqDQqkRfcEbUjijdMFfjk">
            14 Motioner i Andra kammaren, Nr 32.
          </fw>
          <p xml:id="i-892bnqn3i8Fhr2u7puhrPH">
            anda hade en klar och sporrande syftning till att hos de unga
            läsarna väcka längtan till livet, knutet till hemmet. Ökad undervisning
            i skolorna om det sociala livets funktioner och större upplysning
            om brottets art och dess strafföljd. Innan lagen om villkorlig
            dom användes, bör mycket noggrann undersök- ning göras. Ungdomar
            begå brott utan att förstå dess rättsliga konsekvens. En upplys-
            ningsverksamhet i detta hänseende borde förekomma. Inskränkning
            av tidningarnas brottsmålsreferat.» Dessa citat må räcka. Den
            senast givna exempelsamlingen visar att en bred opinion även inom
            svensk lärarkår har klart för sig att daltet med ung- domen snarare
            försämrar än förbättrar situationen och vidare att positivt arbete
            till ungdomens bästa bör kunna ge bättre resultat än restriktioner
            och en ofta över målet skjutande kritik, som mera verkar i negativ
            än positiv riktning. I detta sammanhang finns det anledning hänvisa
            till motionen i riksdagens första kammare nr 222/1934. Även där
            understrykes de positiva åtgärdernas betydelse, och motionen utmynnar
            i ett förslag om centralisering av vissa till den samhälleliga
            ungdomsvården hörande uppgifter, varvid bland annat tages upp
            till övervägande frågan om upprättandet av en särskild social
            ungdoms- byrå. Till denna motion var fogat ett utkast till ett
            socialt ungdomsskydds- program, som utarbetats av Sveriges Socialdemokratiska
            Ungdomsförbund och som till väsentliga delar än i dag har aktuellt
            intresse. I sammanhanget kan också hänvisas till den stora undersökning
            rörande de eftersatta ungdoms- gruppernas läge, som socialdemokratiska
            ungdomsförbundet lät utföra på våren 1939. Vi ha med det sagda
            velat påvisa den mängd av problem, som blottas i fråga om vår
            ungdomsvård. Vi ha också velat betona, att skulden till den stegrade
            ungdomsbrottsligheten liksom även till andra mindre tilltalande
            före- teelser i ungdomens liv ej så mycket är att söka hos ungdomen
            själv som fast- mera i alldeles speciella tids- och samhällsförhållanden,
            samhällets bristande omvårdnad om ungdomen etc. Vi ha som vår
            allmänna mening velat fram- hålla, att ungdomen — all kritik till
            trots — är bra, men att strävandena måste inriktas på att göra
            bra ungdom bättre. Det bör vara en samhällelig angelägenhet av
            första ordningen att vidta alla de åtgärder, som stå i sam- hällets
            makt, för att bereda ungdomen möjlighet att utvecklas till samhälls-
            nyttiga och ansvarskännande medborgare. En allmän översyn av hela
            det hithörande problemkomplexet är därför nödvändig, varvid bör
            beaktas, att till vissa avsnitt av ungdomsproblemet avgränsade
            åtgärder icke kunna tillfreds- ställande lösa problemet. Varje
            sådan åtgärd kan visserligen var för sig vara god men dess effekt
            blir ändock ringa, om den inte stödjes och bäres upp av andra
            samhälleliga åtgärder. En samordning och utvidgning av den sociala
            och kulturella ungdomsvården synes därför i hög grad påkallad.
            Med stöd av vad ovan anförts tillåta vi oss hemställa,
          </p>
          <p xml:id="i-PhSZxhsRaCdvrzqMy2zv4A">
            att riksdagen i skrivelse till Kungl. Maj:t måtte anhålla om
            en allsidig och förutsättningslös utredning rörande samhällets
            ung-
          </p>
          <pb facs="riksdagen-motions-pdf/data/1942/mot_1942__ak__32/mot_1942__ak__32-009.pdf"/>
          <fw xml:id="i-FTRzkU1ynAfcA1mJTL3N3p">
            Motioner i Andra kammaren, Nr 32. 15
          </fw>
          <p xml:id="i-R2fiz2sRYPeYVYqXFQ5dgX">
            domsvård i syfte att genom en allmän översyn av hela det hit-
            hörande problemkomplexet få till stånd en systematisering och
            utvidgning av den sociala och kulturella ungdomsvården.
          </p>
          <p xml:id="i-7pAi6KsWdFqD6VXDc96Kc9" type="date">
            Stockholm den 17 januari 1942.
          </p>
          <div xml:id="i-A7t3KLkVwNu6LGMoXpX7Ny" type="signatureBlock">
            <p who="i-f4u5Yi8ZSYc6qWukd6X6t" type="signature">
              Lars V Lindén
            </p>
            <p who="i-T8YPM8wxmnK6C9rAWyXSDW" type="signature">
              Rolf Edberg
            </p>
          </div>
        </div>
      </div>
    </body>
  </text>
</TEI>
