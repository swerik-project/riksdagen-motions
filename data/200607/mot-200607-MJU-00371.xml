<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-MJU-00371">
  <teiHeader>
    <fileDesc>
      <titleStmt>
        <title>Skogsvård</title>
        <author corresp="i-WTUJB2R5FNpHU89dXa4RTX">av Emma Henriksson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skogsvård</title>
          <idno type="rdwebb">GU02MJ371</idno>
          <rs type="number">MJ371</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GU02MJ371/text</ref>
          <ref type="dokument_url_html">http://data.riksdagen.se/dokument/GU02MJ371</ref>
          <ref type="dokumentstatus_url_xml">http://data.riksdagen.se/dokumentstatus/GU02MJ371</ref>
          <ref type="doc">http://data.riksdagen.se/fil/A80C631C-A432-41E6-9296-CDD544EA2D49</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BSXXx9CjrYBX9Ga9TKKW8P" type="signed"/>
        <correspContext corresp="i-BSXXx9CjrYBX9Ga9TKKW8P">
          <note type="signatory" corresp="i-WTUJB2R5FNpHU89dXa4RTX"/>
        </correspContext>
        <correspAction xml:id="i-WSP9w8JQztsiJwvxHUYn5z" type="referral">
          <date when="2006-11-07"/>
        </correspAction>
        <correspAction xml:id="i-5Fvr32dr8E4CqddzDCdibP" type="dismissal">
          <date when="2006-11-07"/>
        </correspAction>
        <correspAction xml:id="i-BL9ELQX7mgaLHaPVdX819b" type="numbering">
          <date when="2006-11-02"/>
        </correspAction>
        <correspAction xml:id="i-LC7ss7NCQ1dqgGu9wVKfRe" type="submission">
          <date when="2006-10-31"/>
        </correspAction>
        <correspAction xml:id="i-BRBH8WKNFLqqNogFER1nMP" type="transfer">
          <date when="2006-10-31"/>
        </correspAction>
        <correspAction xml:id="i-JQvvERrvcsfeaMPCzEbytP" type="assigned"/>
        <correspContext corresp="i-JQvvERrvcsfeaMPCzEbytP">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Bdit4tFroYe4qDMYV7aVn5">
            Förslag till riksdagsbeslut
          </head>
          <p xml:id="i-VM5RJFJbhMw5wgcit38jYy">
            Riksdagen tillkännager för regeringen som sin mening vad i motionen
            anförs om större tilltro till markägarnas kompetens och engagemang
            för skogsvården.
          </p>
        </div>
        <div type="motContent">
          <head xml:id="i-FerRLuge33GdWn5PajgY8P" type="h1">
            Skogsvård
          </head>
          <head xml:id="i-HfAQoDn8vhxWzF354DM7r9" type="h1">
            Levande skogar
          </head>
          <p xml:id="i-JATMM81N99pYeMbZjMuEpc">
            Delmål 1 i miljökvalitetsmålet Levande skogar stadgar att 900
            000 hektar skydds­värd skogsmark ska undantas från skogsproduktion
            till år 2010. I och med de frivilliga avsättningarnas storlek
            kan detta delmål anses vara uppnått. Socialdemokraterna har fastslagit
            att av den avsatta marken bör minst 320 000 hektar utgöras av
            naturreservat, 30 000 hektar av biotopskydd och 50 000 hektar
            av naturvårdsavtal. Jag, som har en större tilltro till markägarnas
            kompetens och engagemang, anser att en större andel kan utgöras
            av naturvårdsavtal och frivilliga avsättningar.
          </p>
          <head xml:id="i-UiXpdZn4zCfYPqBjum3w9J" type="h1">
            Nationalparker och naturreservat
          </head>
          <p xml:id="i-TB4HbpDuK28eeiG6ER3P2z">
            Naturvårdsverket svarar för beslut om köp och intrångsersättning
            för att bevara skogsmark som naturvårdsreservat.
          </p>
          <p xml:id="i-G9GtRHi9rphXg7YHFrEW5u">
            Utredningar och nyckelbiotopsinventering har visat att det finns
            behov av att skydda mer värdefull skogsmark, särskilt i södra
            Sverige. Kontrollinventeringen av nyckelbiotoperna visar, enligt
            Skogsstyrelsens definition, att upp emot 800 000 hektar kan klassas
            som nyckelbiotoper. Så mycket som halva den arealen kan vara objekt
            över 5 hektar. Sådana objekt kan skogsvårds­styrelserna inte följa
            upp utan det blir då en fråga för länsstyrelserna. I många fall
            anser länsstyrelserna att objekten inte är tillräckligt värdefulla
            för att göra dem till reservat. Under åren 19992004 har 71 845
            hektar produktiv skogsmark skyddats genom reservatsbildning.
          </p>
          <head xml:id="i-5XsSqjknpyypgA7BDULjn5" type="h1">
            Biotopskydd och naturvårdsavtal
          </head>
          <p xml:id="i-3hBhimSoWBvpHhZqv3yYrq">
            Skogsvårdsstyrelsen har ansvaret att peka ut, avgränsa och besluta
            om biotopskydd på skogsmark enligt 7 kap. 11 § miljöbalken. Skyddet
            omfattar endast mindre områden av 19 definierade skogsbiotoper.
            Skogsvårdsstyrelserna påbörjade arbetet med biotopskydd under
            budgetåret 1993/94.
          </p>
          <p xml:id="i-NGaEgt4aEePdDJXXLhErLA">
            Biotopskydd används i första hand i en akut situation där det
            är uppenbart att den värdefulla biotopen kan komma att avverkas.
            Medelareal för beslutade biotopskydd är 2,7 hektar.
          </p>
          <p xml:id="i-8VF9ng7fZgfNDTZ2kttdso">
            Naturvårdsavtal är ett civilrättsligt avtal som tecknas mellan
            staten genom skogsvårdsstyrelsen och en skogsägare i syfte att
            bevara och utveckla ett områdes naturvärden. Naturvårdsavtal är
            ett viktigt komplement till natur­reservat och biotopskydd. Avtal
            används i regel på andra typer av områden än vad som kan komma
            i fråga för biotopskydd. Avtalen tecknas vanligen för en period
            på mellan 30 och 50 år.
          </p>
          <p xml:id="i-Jvxu857QrGdmM1oUmW1oD">
            Under perioden 19992004 har totalt 23 400 hektar produktiv skogsmark
            skyddats genom naturvårdsavtal och 10 000 hektar som biotopskyddsområde.
          </p>
          <head xml:id="i-4Wvt2xCVQ3Erqs4m4qwzwi" type="h1">
            Frivilliga avsättningar
          </head>
          <p xml:id="i-8Hhev492CFHLRgWArRuW4Z">
            Frivillig avsättning av skogsmark är en viktig del i upprätthållandet
            av levande skogar. Regeringens målsättning är att ytterligare
            900 000 hektar skyddsvärd skogsmark ska undantas från skogsproduktion
            till år 2010. Av detta uppskattas statens ansvar för skydd till
            400 000 hektar, resten utgörs av frivilliga avsättningar. Skogsägarna
            har visat stort intresse för att skydda värdefull skog, men det
            är ändå viktigt att slå fast att det är skogsägaren som definierar
            frivilliga avsättningar av mark. Det går inte att få bred förståelse
            för miljöpolitiken om staten betraktar frivilligt arbete som något
            som kan kommenderas fram. Staten bör genom utbildning och rådgivning
            underlätta för markägaren att fatta beslut om hur marken ska nyttjas.
          </p>
          <p xml:id="i-4xR6o4gN76DEQvjeLhbxAc">
            Skogsbrukets frivilliga avsättningar av skogsmark i form av hänsynsområden
            har ökat från 230 000 hektar år 1998 till 990 000 hektar år 2002.
            Däri­genom har de frivilliga avsättningarna ensamma uppfyllt det
            kvantitativa arealmålet.
          </p>
          <p xml:id="i-ANwR3LQ8pigy5bPxoqqv4">
            För att garantera rättssäkerheten och för att få en bred förståelse
            för miljöpolitiken behöver staten en komplett och anpassad strategi
            för markavsättningarna och hur olika miljövärden bäst kan bevaras.
            Nya arbetsmodeller för områden med många naturvärden behöver utvecklas.
            Det är angeläget att även skydd av mark får en mångfald och att
            det finns en statlig öppenhet för att arbeta med kombinationer
            av hänsyn, avtal, biotopskydd och reservat. De statliga ersättningsmedlen
            bör prioriteras till naturvårdsavtal i högre grad än nu. Avtalen
            har nära nog kommit bort i myndigheternas hantering av markavsättningar.
            Om stora områden ska undantas från traditionellt skogsbruk bör
            detta i första hand ske på statens mark så att den privata äganderätten
            bevaras och skogsägarens utkomstmöjligheter inte försämras. Vidare
            måste myndigheterna använda sig av statens mark för markbyten.
          </p>
          <head xml:id="i-NitgxytbEgmKab5Lz9oa4z" type="h1">
            Avsättning av skogsmark till skydd för biologisk mångfald
          </head>
          <p xml:id="i-NVmMeCKug5pimasnS5RzJG">
            Kostnaden för inköp eller intrångsersättning per hektar varierar
            mellan olika skogstyper men är i regel omkring tre gånger högre
            än motsvarande kostnad för undantag genom naturvårdsavtal på 3050
            års tid. Naturvårdsavtal innebär att skogen undantas från produktivt
            skogsbruk under denna tid. Ersättningen till markägaren motsvarar
            inte produktionsbortfallet. Jag önskar därför en ökad inriktning
            för biotopskydd och naturvårdsavtal.
          </p>
          <p xml:id="i-CnVUB3R6D3kN9CMXb7JWmW">
            Miljömålet om bevarande av biologisk mångfald konkurrerar delvis
            med det nationella ekonomiska intresset att upprätthålla en hög
            produktivitet i den svenska skogen. Skogsnäringen är en viktig
            arbetsgivare i glesbygden. Naturvårdsåtgärderna måste därför stämmas
            av mot konsekvenserna för skogsbrukets produktionsmål. Avvägningen
            mellan produktions- och miljömål bör vara väl underbyggd och beakta
            studier av olika skogsområden som skyddas genom statliga markköp
            eller frivilligt ingångna skogsvårdsavtal.
          </p>
          <p xml:id="i-15vxwJeQKAzC83Eb6XQKy7">
            Syftet med skyddandet av värdefulla biotoper är inte primärt
            deras legala status, utan deras faktiska tillstånd. För skyddsvärda
            områden som inte omedelbart hotas av avverkning bör man kunna
            vänta något år med inköp eller intrångsersättning.
          </p>
          <head xml:id="i-RgEG26gDPQ7CMkVZCt7e6s" type="h2">
            Samarbete mellan myndigheter och skogsägare
          </head>
          <p xml:id="i-RPs6KkMGhYcFCLXVwgoR7L">
            Efter det att nyckelbiotops- och sumpskogsinventeringarna har
            fullföljts har det visat sig att samarbetet mellan länsstyrelserna
            och skogsmyndigheten om avsättningar av större nyckelbiotoper
            inte fungerat i vissa regioner. Skogsägare upplever att myndigheter
            hänvisar till varandra och att det saknas en tydlig motpart. Den
            administrativa hanteringen av nyckelbiotoper, inklusive information
            och samråd med markägare, behöver också bli mer flexibel. Staten
            måste ta ansvar för att det administrativa arbetet förblir rättssäkert.
          </p>
          <p xml:id="i-SraHdB7FnwTWm9S9DEYHtS">
            Halvtidsutredningen om miljö- och landsbygdsprogrammet (SOU 2003:105)
            finner att insatserna för kompetensutveckling på det skogliga
            området har bidragit till att miljövänliga arbetsmetoder används
            i större utsträckning i skogsbruket. Jag anser att det är viktigt
            att dessa insatser fortsätter för att förstärka denna utveckling.
          </p>
          <head xml:id="i-G3bQ9L6ruUqFXXU8KAT6Lt" type="h2">
            Skogens levande dynamik
          </head>
          <p xml:id="i-33pY1Dgpazwcs4cK7rZWVF">
            Kunskapen om olika arters behov är ofta bristfällig. Det kan
            vara svårt att bedöma om en viss hotad art skulle gynnas eller
            skadas om ett aktivt skogsbruk upphörde inom ett visst område.
            Professor emeritus Mårten Bendz vid Växjö universitet (Reports
            no. 10 Växjö University) menar att om skogsskötseln upphör inom
            ett visst område kan detta lika gärna vara en dödsdom för en art
            som att vara en bevarandeåtgärd. I och med att kunskapen är så
            bristfällig är det stor risk att kostnadseffektiviteten i reservatsbildning
            och naturvårdsavtal blir alltför låg. Detta understryker ytterligare
            behovet av ökad kunskap och en träffsäker inventering.
          </p>
          <p xml:id="i-F44zrEyNtAXVMQJPuqYJAF">
            Jag vill också betona att floran och faunan inte är statiska
            fenomen. Klimatförändringar, nya arters intåg och andra faktorer
            bidrar till att naturen ständigt befinner sig i utveckling. Arbetet
            med den biologiska mångfalden får därför inte i alltför hög grad
            ha perspektivet att en viss uppsättning arter och biotoper till
            varje pris ska bevaras så som de är just nu. Sverige bör också
            i större utsträckning samarbeta med andra länder kring bevarande
            av arter som finns också i dessa länder. Tillsammans har vi ett
            ansvar för att bevara artri kedomen, men varje art som finns i
            Sverige måste inte alltid leva i vårt land. Samtidigt kan arter
            som varit borta komma tillbaka efter lång tid.
          </p>
        </div>
        <div type="motSignatures">
          <list>
            <item xml:id="i-TySyagiyJroBBq1E9jC3dD" who="i-WTUJB2R5FNpHU89dXa4RTX">
              Emma Henriksson (kd)
            </item>
          </list>
        </div>
      </div>
    </body>
  </text>
</TEI>
