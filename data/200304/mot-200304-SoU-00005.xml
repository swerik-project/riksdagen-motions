<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-SoU-00005">
  <teiHeader>
    <fileDesc>
      <titleStmt>
        <title>med anledning av prop. 2003/04:30 Ny smittskyddslag m.m.</title>
        <author corresp="i-PTF5wvZAe6S7xqLKP2h8kQ">av Kerstin Heinemann m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2003/04:30 Ny smittskyddslag m.m.</title>
          <idno type="rdwebb">GR02So5</idno>
          <rs type="number">So5</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GR02So5/text</ref>
          <ref type="dokument_url_html">http://data.riksdagen.se/dokument/GR02So5</ref>
          <ref type="dokumentstatus_url_xml">http://data.riksdagen.se/dokumentstatus/GR02So5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PTF5wvZAe6S7xqLKP2h8kQ</idno>
            <name>Kerstin Heinemann</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-Bx9fbNBh4ybH7H2kWavRdb</idno>
            <name>Gabriel Romanus</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-8eznoqP6pLNBjC4Q11VtkC</idno>
            <name>Marita Aronson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-Ct7W83fwgMLpB48uiYaBqi</idno>
            <name>Mia Franzén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-6NzqsXjPzSi4BTz8BKo1Rg</idno>
            <name>Christer Winbäck</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-X6hrTDixfuPSGgN5QtAs6H" type="basedOn"/>
        <correspContext corresp="i-X6hrTDixfuPSGgN5QtAs6H">
          <ref>Proposition 2003/04:30</ref>
        </correspContext>
        <correspAction xml:id="i-2Er26UneTMF3huG4UhGfQw" type="signed"/>
        <correspContext corresp="i-2Er26UneTMF3huG4UhGfQw">
          <note type="signatory" corresp="i-PTF5wvZAe6S7xqLKP2h8kQ"/>
          <note type="signatory" corresp="i-Bx9fbNBh4ybH7H2kWavRdb"/>
          <note type="signatory" corresp="i-8eznoqP6pLNBjC4Q11VtkC"/>
          <note type="signatory" corresp="i-Ct7W83fwgMLpB48uiYaBqi"/>
          <note type="signatory" corresp="i-6NzqsXjPzSi4BTz8BKo1Rg"/>
        </correspContext>
        <correspAction xml:id="i-7cDGH7aWnscXiT7yLHqkfW" type="referral">
          <date when="2003-12-02"/>
        </correspAction>
        <correspAction xml:id="i-QrEHwGN6dzXFzbgNuUkydP" type="dismissal">
          <date when="2003-12-01"/>
        </correspAction>
        <correspAction xml:id="i-5suXKiHWQGzkbm6UBT8oZg" type="submission">
          <date when="2003-10-28"/>
        </correspAction>
        <correspAction xml:id="i-XWxPqx1wv23MTeJFDtCrnH" type="assigned"/>
        <correspContext corresp="i-XWxPqx1wv23MTeJFDtCrnH">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_So_0005/mot_200304_So_0005-0001.pdf"/>
      <div xml:id="i-15puUizzy6KYe8WS6ZurHY" type="motHeader">
        <div xml:id="i-S7eaD7KafGW6K2SCchRNQV" type="motTitle"/>
        <div xml:id="i-NREnQZqz244qRMcVPhRHSr" type="motSubmissionInfo"/>
      </div>
      <div xml:id="i-9ZinLDccx1eP1UU6fcmfzT" type="motBody">
        <div xml:id="i-NB2BuDvpPP7txj2MVEed1Q">
          <p xml:id="i-TXndbdqwL6Kkw4jCn1ZQt">
            2003/04 mnr: So5 pnr: fp1172
          </p>
          <p xml:id="i-S6LHJTaPk22dFgpJ2AetkT">
            Motion till riksdagen 2003/04:S05
          </p>
          <p xml:id="i-JnnqTr7w9bddf3jPr1Zrmh">
            av andre vice talman Kerstin Heinemann m.fl. (fp) med anledning
            av prop. 2003/04:30
          </p>
          <p xml:id="i-7Uip4eEzq783VSsPUANWh5">
            Ny smittskyddslag m.m.
          </p>
          <p xml:id="i-RqZjtnq5Ry7QSJojJPo5L1">
            Förslag till riksdagsbeslut
          </p>
          <p xml:id="i-SDhgHBHB59MGzquyYPF2BE">
            1. Riksdagen tillkännager för regeringen som sin mening vad i
            motionen anförs om en nyansering av lämpliga tvångsåtgärder för
            olika sjukdomar. 2. Riksdagen begär att regeringen återkommer
            med lagförslag om Folkhälsoinstitutets roll i ansvaret för smittskyddet,
            enligt vad som anförs i motionen. 3. Riksdagen begär att regeringen
            återkommer med lagförslag om länsrättens prövning av förlängning
            av isolering enligt smittskyddslagen och ytterligare villkor för
            isoleringen, enligt vad som anförs i motionen. 4. Riksdagen begär
            att regeringen återkommer med förslag till ändring i sekretesslagen
            (1980:100), enligt vad som anförs i motionen. 5. Riksdagen tillkännager
            för regeringen som sin mening vad i motionen anförs om allmänna
            råd från Socialstyrelsen om tvångsundersökning.
          </p>
          <p xml:id="i-BCjmN4dLR7V9VtEyreEJm4">
            Inledning
          </p>
          <p xml:id="i-W8n7zdwWWzqis8seqJmeJM">
            Folkpartiet liberalerna välkomnar att regeringen nu lägger fram
            en proposition om smittskydd. Smittskyddskommitténs betänkande
            (SOU 1999:51) Smittskydd, samhälle och individ överlämnades redan
            i mars 1999. Enligt vår mening har det dröjt för länge mellan
            utredning och proposition. Särskilt när propositionen bland annat
            berör rätten att beröva enskilda individer friheten, finns det
            all anledning att inte låta ärendet dra ut på tiden. Även om mycket
            av debatten om smittskydd har rört hivsmittade är det viktigt
            att komma ihåg att de aktuella lagarna rör en rad andra sjukdomar.
            Förutom de sjukdomar vi har i vårt samhälle i dag måste lagen
            ge beredskap för att hantera eventuella kommande epidemier. Tyvärr
            blir det svårt för riksdagen att få en helhetsbild av området.
            Regeringen överlämnar nämligen i denna proposition, trots den
            utdragna beredningstiden, inte några lagförslag grundade på betänkandet
            Extraordinärt smittskydd (SOU 2003:83). Därmed kommer riksdagen
            att få ta ställning till två separata propositioner på området.
          </p>
          <pb facs="riksdagen-motions-pdf/data/200304/mot_200304_So_0005/mot_200304_So_0005-0002.pdf"/>
          <p xml:id="i-S9qvhVUbeQGQc7ZuyzoBJr">
            2003/04:S05
          </p>
          <p xml:id="i-M2fnf9HCJntojgjCGVWjhG">
            Riksdagens ställningstagande kan tänkas påverkas av om man har
            att ta ställning till hela spektrat av åtgärder för smittskydd,
            så som anges nedan under rubriken Allmänt om tvångsåtgärder. Det
            är därför olyckligt att regeringen inte lägger fram en samlad
            proposition.
          </p>
          <p xml:id="i-B5Y69WJg9o9YgQ9L9oWYLk">
            Allmänt om tvångsåtgärder
          </p>
          <p xml:id="i-4QShbpgTVyJP2kgmL5P6Ly">
            Regeringens lagförslag innebär att alla i smittskyddslagen intagna
            sjukdomar sorteras i två huvudkategorier, en med långtgående möjligheter
            till tvångsåtgärder och en med mindre långtgående möjligheter.
            Detta är en mycket grovmaskig kategorisering som automatiskt skapar
            intressekonflikter när det gäller tvångsåtgärder som kan vara
            välmotiverade för vissa sjukdomar men mindre välmotiverade för
            andra. Samtidigt underlåter regeringen att i denna proposition
            överlämna lagförslag grundade på betänkandet Extraordinärt smittskydd
            (SOU 2003:83), där det för vissa allvarliga och extremt smittsamma
            sjukdomar föreslås ytterligare möjligheter till tvångsåtgärder
            som inte återfinns i den ordinarie smittskyddslagen. Om dessa
            förslag genomförs innebär det att det införs en tredje kategori
            av särskilt allvarliga och smittsamma sjukdomar med mycket långtgående
            möjligheter till tvångsåtgärder. Själva smittskyddslagen borde
            på motsvarande vis göras mer nyanserad i sin kategorisering av
            vilka tvångsåtgärder som är befogade för olika sjukdomar. Detta
            bör riksdagen som sin mening ge regeringen till känna.
          </p>
          <p xml:id="i-iyWrK94wjFLDFx85jWXG9">
            Informationsplikten
          </p>
          <p xml:id="i-2rEkZhkS6KRBFusvzbCDkJ">
            I förslaget till smittskyddslag 4kap. 28 finns den så kallade
            informationsplikten som punkt 5. Plikten att underrätta sin sexualpartner
            om smittbärarskap har av flera organisationer beskrivits som ett
            hinder i smittskyddsarbetet. Många smittade kan uppleva det som
            svårt och stigmatiserande att tvingas berätta om sin smitta. Plikten
            fyller förmodligen sällan någon funktion för smittspridningen
            i stort, eftersom den som sprider smitta oftast inte är medveten
            om att han eller hon själv är smittad. Folkpartiet liberalerna
            anser att den som är smittad bör ha särskild skyldighet att upplysa
            en sexualpartner om den smittrisk som kan finnas. Det bör återspeglas
            i lagen. Samtidigt vill vi understryka att myndigheter i smittskydds-
            och folkhälsoarbetet bör utgå från principen om att det är båda
            parters ansvar att hindra spridningen av sexuellt överförbar smitta.
            Även om lagen innehåller en informationsplikt kan ingen räkna
            med att en sexpartner är fri från smitta bara för att han eller
            hon inte säger något. Det vanligaste skälet att inte berätta om
            sin smitta torde vara att man inte själv vet om att man bär på
            den.
          </p>
          <pb facs="riksdagen-motions-pdf/data/200304/mot_200304_So_0005/mot_200304_So_0005-0003.pdf"/>
          <p xml:id="i-V4ALUgzyDJWR3rokSVUKBw">
            Folkhälsoinstitutets roll
          </p>
          <p xml:id="i-TWCZXez5EcTVtX2nTWX44c">
            I lagtextförslagets avsnitt om ansvaret för smittskyddet, 1 kap.
            7 $—10 8, nämns över huvud taget inte Folkhälsoinstitutet. Samtidigt
            nämns i propositionens kapitel 16.2 att Folkhälsoinstitutet ska
            stödja och samordna folkhälsoarbetet och ansvara för den samlade
            uppföljningen för de inblandade myndigheterna. Det är viktigt
            att framhålla Folkhälsoinstitutets centrala roll i arbetet mot
            sexuellt överförbara sjukdomar, både för att följa utvecklingen
            och för det förebyggande arbetet. Detta bör därför nämnas i lagtextens
            avsnitt om ansvaret för smittskyddet. Regeringen bör återkomma
            till riksdagen med förslag till lagändring i frågan.
          </p>
          <p xml:id="i-Ci5oxVSwq1SNa3kaYrGzA6">
            Isolering
          </p>
          <p xml:id="i-ExJrgW1SDJh1venLjh5HRk">
            Tvångsisolering tillämpades mycket sparsamt innan hiv kom till
            Sverige och har därefter främst använts i fråga om hivinfekterade.
            I propositionens förslag till smittskyddslag, kap. 5, ges möjlighet
            till isolering med granskning i länsrätten var sjätte månad, och
            möjlighet till förlängning obegränsat antal gånger. Isoleringen
            är tänkt att vara en tillfällig åtgärd i väntan på att patientens
            landsting kan ordna annan lämplig vård. Tyvärr har möjligheten
            till obegränsad tvångsisolering inneburit att landstingen inte
            har haft tillräckligt tryck på sig att ordna sådan vård så fort
            som möjligt. I de fall som förekommit hittills har den genomsnittliga
            tiden för tvångsisolering varit 1,5 år, och i enstaka fall har
            isoleringen varat betydligt längre. Det är önskvärt att begränsa
            möjligheterna till tvångsisolering jämfört med regeringens förslag.
            En första period på tre månader med möjlighet till förlängning
            sex månader torde vara tillräckligt för att patienten ska kunna
            motiveras att följa föreskrifter som begränsar smittrisken. I
            ett antal fall kan den smittade som bedöms särskilt riskbenägen
            beredas vård enligt lagen (1991:1128) om psykiatrisk tvångsvård
            (LPT) eller lagen (1988:870) om vård av missbrukare i vissa fall
            (LVM), eller åtalas enligt straffrättsliga bestämmelser om till
            exempel grov misshandel, framkallande av fara för annan eller
            vållande till kroppsskada eller sjukdom. För extrema undantagsfall,
            till exempel för personer med psykisk sjukdom kombinerad med narkotikamissbruk
            som det kan vara svårt att hitta lämpliga vårdformer för, bör
            det finnas möjlighet till ytterligare förlängning av isoleringen
            sex månader åt gången med prövning i länsrätten. Länsrätten ska
            då särskilt överväga om det i stället finns möjligheter att bereda
            den isolerade vård enligt LPT eller LVM. I Smittskyddskommitténs
            förslag (SOU 1999:51) fanns ytterligare villkor för tvångsisolering.
            I förslagets 33 $ står att den enskilde ska ha erbjudits ”det
            psykosociala stöd och den vård eller behandling som behövs från
            smittskyddssynpunkt i frivillig form”. Vi anser att ett sådant
            villkor bör ingå i den nya smittskyddslagen.
          </p>
          <p xml:id="i-BbZPwwpUu9RhFcNLLESimi">
            2003/04:S05
          </p>
          <pb facs="riksdagen-motions-pdf/data/200304/mot_200304_So_0005/mot_200304_So_0005-0004.pdf"/>
          <p xml:id="i-YSwgFeAZaAZTxGSAnLtt3J">
            2003/04:S05
          </p>
          <p xml:id="i-JR6rqeRyDdYHWdjZNNaMzG">
            Riksdagen bör begära att regeringen återkommer med förslag till
            lagändring enligt vad som här har anförts om länsrättens prövning
            av förlängning av isolering enligt smittskyddslagen och ytterligare
            villkor för isoleringen.
          </p>
          <p xml:id="i-24m5YrfadVfJGLUo17Nnbp">
            Sekretess
          </p>
          <p xml:id="i-TCQfA78edxgVL7AAvUvNYe">
            I propositionens förslag till lag om ändring i sekretesslagen
            (1980:100) finns enbart konsekvensändringar. Sekretessen i mål
            om tvångsåtgärder enligt smittskyddslagen är givetvis en mycket
            svår intresseavvägning. Individens självklara rätt till skydd
            för sitt privatliv i en utsatt situation måste prövas mot behovet
            av att journalister, beslutsfattare, intresseorganisationer med
            flera kan följa hur lagen tillämpas i praktiken. I dag är det
            i praktiken omöjligt för utomstående att ta del av något annat
            än själva beslutet, det vill säga enligt vilken paragraf som beslutet
            fattats och huruvida ansökan om tvångsåtgärd har bifallits eller
            avslagits. Detta är problematiskt inte minst eftersom vi här har
            att göra med en lagstiftning som ger möjlighet till långtgående
            frihetsberövanden och andra frihetsinskränkningar. Vi anser därför
            att regeringen bör pröva om det finns möjlighet att underlätta
            granskning av domskäl utan att hota den enskilde patientens integritet.
            Riksdagen bör uppdra åt regeringen att återkomma med förslag till
            lagändring i frågan.
          </p>
          <p xml:id="i-XhSj5phRGZED8C9MY38SMm">
            Tvångsundersökning
          </p>
          <p xml:id="i-4b1PS866pdYwaYpBgxDXpL">
            I propositionens förslag till ny smittskyddslag, 3 kap. 2 8,
            finns förslag om tvångsundersökning. Förslaget ger liknande möjligheter
            som erbjuds idag. Att tvångsundersöka personer som till exempel
            misstänks vara klamydiasmittade och hämta den som vägrar inställa
            sig med hjälp av polis är åtgärder som så långt som möjligt bör
            undvikas. Även om polishämtning och tvångsundersökning kan behöva
            finnas som en yttersta möjlighet, bör de inte betraktas som rutinåtgärder,
            utan endast användas i undantagsfall. För att undvika oklarheter
            om vilka åtgärder som kan anses motiverade borde Socialstyrelsen
            utfärda allmänna råd om tvångsundersökning. Detta bör riksdagen
            tillkännage för regeringen.
          </p>
          <p xml:id="i-NjWh9r39vzcwdgj3WpXeFY">
            Stockholm den 28 november 2003
          </p>
          <p xml:id="i-M665sq7VkQ7oKrhyVtrP2V">
            Kerstin Heinemann (fp) Gabriel Romanus (fp) Marita Aronson (fp)
            Mia Franzén (fp) Christer Winbäck (fp)
          </p>
        </div>
      </div>
    </body>
  </text>
</TEI>
