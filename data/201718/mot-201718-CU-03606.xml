<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-CU-03606">
  <teiHeader>
    <fileDesc>
      <titleStmt>
        <title>Gode män, överförmyndare och förvaltare</title>
        <author corresp="i-7EGhEVdWhirq9oiHvVcrQR">av Lotta Johnsson Fornarve m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3606 av Lotta Johnsson Fornarve m.fl. (V)</title>
          <idno type="rdwebb">H5023606</idno>
          <rs type="number">3606</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H5023606/text</ref>
          <ref type="dokument_url_html">http://data.riksdagen.se/dokument/H5023606</ref>
          <ref type="dokumentstatus_url_xml">http://data.riksdagen.se/dokumentstatus/H5023606</ref>
          <ref type="docx">http://data.riksdagen.se/fil/4C1F5C76-426C-48BF-9723-4BD77193E022</ref>
          <ref type="pdf">http://data.riksdagen.se/fil/4745B0B2-2531-4475-AAFE-6463D0D66D39</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-XyLDyBdzh1oCAmvoi5AVQH" type="signed"/>
        <correspContext corresp="i-XyLDyBdzh1oCAmvoi5AVQH">
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-B8U2MY7de5ope6vZEtvNbX" type="submitted">
          <date when="2017-10-05"/>
          <time when="14:46:09"/>
        </correspAction>
        <correspAction xml:id="i-fcdyMmwAg6tsC1dYVVqe4" type="reviewed">
          <date when="2017-10-05"/>
          <time when="16:01:37"/>
        </correspAction>
        <correspAction xml:id="i-HuFoCpcRRX297gecrTnm6B" type="referred">
          <date when="2017-10-13"/>
        </correspAction>
        <correspAction xml:id="i-WEZyR1gjeWXEpMgd4srcJH" type="assigned">
          <date when="2018-09-24"/>
          <time when="09:39:15"/>
        </correspAction>
        <correspContext corresp="i-WEZyR1gjeWXEpMgd4srcJH">
          <ref type="assignedTo">Civilutskottet</ref>
        </correspContext>
        <correspAction xml:id="i-KuckvpcHDBUqCcRpXQCo9M" type="behandlas_i"/>
        <correspContext corresp="i-KuckvpcHDBUqCcRpXQCo9M">
          <ref type="uppgift">2017/18:CU8</ref>
          <ref type="ref_dok_id">H501CU8</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU8</ref>
          <ref type="ref_dok_titel">Familjerätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JV5cUfsc4A2HgVuaUDsvW6" type="motHeader">
        <div xml:id="i-F8SUivu3ixuTmjjZ6pVTY3" type="motTitle">
          Motion till riksdagen 2017/18:3606 av Lotta Johnsson Fornarve
          m.fl. (V) Gode män, överförmyndare och förvaltare
        </div>
      </div>
      <div xml:id="i-3C2QyT78mtbBtVXJfs2Ziw" type="motBody">
        <div xml:id="i-VjwvpL8YAx7YWEoLj6N6hv" type="motProposal" subtype="förslag">
          <head xml:id="i-RVmZhZda5zvwcBpcbnrEY1">
            1 Förslag till riksdagsbeslut
          </head>
          <list xml:id="i-WvEjjEvS2wREYNMgLp4sw8" style="ol">
            <item xml:id="i-NxyVhwAADxSXcYH5XXipSF">
              Riksdagen ställer sig bakom det som anförs i motionen om att
              en utredning bör tillsättas med uppdrag att utforma en ny lagstiftning
              om överförmyndare samt gode män och förvaltare som på ett rättssäkert
              sätt bättre svarar mot dagens behov och förutsättningar, och detta
              tillkännager riksdagen för regeringen.
            </item>
            <item xml:id="i-9aU8idHT2sUP8oHTxEaQHL">
              Riksdagen ställer sig bakom det som anförs i motionen om att
              det bör utredas hur en legal uppdelning av den gode mannens förordnande
              i personliga och ekonomiska angelägenheter skulle kunna se ut
              och tillkännager detta för regeringen.
            </item>
            <item xml:id="i-CRnVVYAZnd4cLeSFTDUqLE">
              Riksdagen ställer sig bakom det som anförs i motionen om att
              regeringen bör återkomma med ett förslag som innebär att alla
              ställföreträdare ska genomgå en obligatorisk basutbildning och
              att överförmyndaren ska ansvara för att gode män och förvaltare
              i övrigt erbjuds den utbildning som behövs för att utföra sina
              uppdrag och tillkännager detta för regeringen.
            </item>
            <item xml:id="i-8eXWmdaaC7BmnzMZGK1ruZ">
              Riksdagen ställer sig bakom det som anförs i motionen om att
              det bör utredas om det ska införas ett rent kommunalt ansvar för
              gode män och förvaltare inom den egna organisationen och tillkännager
              detta för regeringen.
            </item>
            <item xml:id="i-Dq76wJA8CkQrD7bootDFfa">
              Riksdagen ställer sig bakom det som anförs i motionen om att
              det bör införas ett kommunalt solidariskt skadeståndsansvar för
              förmögenhetsbrott som en ställföreträdare begått mot huvudmannen
              inom ramen för sitt uppdrag och tillkännager detta för regeringen.
            </item>
            <item xml:id="i-SXiiYZYRYox5v4LSJioqtc">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag på hur utbildning
              för överförmyndare och överförmyndarnämnder ska organiseras för
              att säkerställa en högre kompetensnivå hos dessa och tillkännager
              detta för regeringen.
            </item>
            <item xml:id="i-GmyFA5e54kP3r7NaDGJVgy">
              Riksdagen ställer sig bakom det som anförs i motionen om att
              regeringen omgående bör ta initiativ till att samordna och följa
              upp länsstyrelsernas tillsyn av överförmyndare och återkomma med
              förslag på vilken myndighet som ska ansvara för detta och tillkännager
              detta för regeringen.
            </item>
          </list>
        </div>
        <div xml:id="i-FspkprkkZEPDweCp5m4zgp" type="motContent">
          <head xml:id="i-HdsKHCBLQ8q4oxKMY6QpE4" type="h1">
            2 Inledning
          </head>
          <p xml:id="i-4uKb4zL8Wrr1B8C3EkTUZ4">
            En viktig del i det svenska välfärdssamhället är att ensamkommande
            barn samt personer som p.g.a. sjukdom, funktionsnedsättning eller
            hög ålder inte klarar att sköta sina egna angelägenheter får hjälp
            med detta. I sådana fall fyller gode män och förvaltare en viktig
            funktion som ställföreträdare för den enskilde. Den stora majoriteten
            av gode män och förvaltare gör ett bra arbete och en viktig samhällsinsats.
            Under många år har dock en rad allvarliga fall uppmärksammats
            där ställföreträdare har misskött huvudmännens ekonomi eller förskingrat
            deras medel, eller där överförmyndaren har brustit i sin tillsyn.
            Det är därför mycket angeläget att det vidtas åtgärder för att
            höja kvaliteten och för att säkerställa huvudmännens likabehandling
            och rättssäkerhet. Det finns också en risk för att hela gruppen
            ställföreträdare misskrediteras på ett orättvist sätt.
          </p>
          <p xml:id="i-83VS5PbZMZ5og2S9CeG5v4">
            En ställföreträdare, en s.k. god man eller förmyndare, ska utses
            för den person som p.g.a. sjukdom, psykisk störning, försvagat
            hälsotillstånd eller liknande förhållande behöver hjälp med att
            bevaka sin rätt, förvalta sin egendom eller sörja för sin person,
            enligt föräldrabalken, 11 kap. 4 §. Oftast handlar det om att
            en ställföreträdare ska förvalta en persons, huvudmannens, egendom
            och sköta hens vardagsekonomi. Ställföreträdarna ska med andra
            ord ta till vara sina huvudmäns intressen.
          </p>
          <p xml:id="i-WQ5DPNhhChcG8XbpoCvoBq">
            I varje kommun ska det finnas en överförmyndare eller en överförmyndarnämnd.
            Överförmyndaren är den kommunala myndighet som ansvarar för tillsynen
            av ställföreträde för underåriga eller hjälpbehövande vuxna. Det
            är överförmyndarens uppdrag att övervaka att ställföreträdarna
            sköter sina uppgifter enligt gällande regler. Eftersom huvudmännen
            har fått en ställföreträdare för att få hjälp med att bevaka sina
            intressen är de helt beroende av en väl fungerande förvaltning.
            Länsstyrelserna svarar för den statliga tillsynen av de kommunala
            överförmyndarna.
          </p>
          <head xml:id="i-LPoa6VbXHgLcozrnZRE4Xs" type="h1">
            3 Utredning om ny lagstiftning
          </head>
          <p xml:id="i-VR8cG11uScPWp1Go7Ex7AX">
            Nuvarande regelverk för överförmyndarens organisation och tillsyn
            av ställföreträdare, dvs. förmyndare, gode män och förvaltare,
            är i många avseenden alltför föråldrat då det härstammar från
            1924 års förmynderskapslagstiftning som i princip infördes i 1949
            års föräldrabalk utan ändringar. Under åren har en rad förändringar
            och förbättringar ägt rum såsom att länsstyrelsernas tillsynsansvar
            har skärpts. Den nuvarande lagstiftningen är dock alltför oöverskådlig
            och liknar alltmer ett lapptäcke, samt saknar lagstiftning på
            en rad viktiga områden. Vi kommer att behandla några av de områden
            som vi anser bör ingå i den nya lagstiftningen längre fram i denna
            motion. En utredning bör tillsättas med uppdrag att utforma en
            ny lagstiftning om överförmyndare samt gode män och förvaltare
            som på ett rättssäkert sätt bättre svarar mot dagens behov och
            förutsättningar. Detta bör riksdagen ställa sig bakom och ge regeringen
            till känna.
          </p>
          <head xml:id="i-7ERQLLhUvk3WUFgjaa6EVT" type="h1">
            4 Behåll nuvarande system med frivilliga ställföreträdare
          </head>
          <p xml:id="i-QSH9wJDMvPY89s6aTFEuP2">
            Vänsterpartiet ser ett stort värde i att uppdragen även fortsättningsvis
            ska utföras av frivilliga och inte av anställda personer. Det
            finns ett stort mervärde i att få stöd av en medmänniska som frivilligt
            vill träffa och hjälpa dig, och som inte har i uppgift att bedöma,
            utvärdera eller behandla. Det finns även en risk för att ställföreträdaren
            hamnar i en intressekonflikt mellan myndigheter och huvudmannen
            om ställföreträdaren är anställd.
          </p>
          <p xml:id="i-9YqDtfeUntsdqnBSrZzKGE">
            En frivillig god man finns också tillgänglig utanför kontorstid
            och bidrar till att vidga huvudmannens/barnets nätverk. Den frivillige
            får genom uppdraget en unik möjlighet till insyn i myndigheternas
            biståndsbeslut och kan bidra till att upptäcka eventuella missförhållanden.
            Att uppdraget ska utföras av en frivillig motsäger dock inte att
            uppdraget ska utföras professionellt, dvs. av en kompetent ställföreträdare
            med huvudmannens/barnets bästa i fokus.
          </p>
          <p xml:id="i-Jtbv28PBGr6yVpDjDjEsft">
            Riksförbundet för barn, unga och vuxna med utvecklingsstörning
            (FUB) har även uttalat att de inte vill se några förändringar
            i denna del utan anser att det är viktigt att den gode mannen
            har god personkännedom, framför allt om uppgifterna att sörja
            för person och bevaka rätt ska kunna fullgöras. Det handlar exempelvis
            om att förstå vad en person önskar som är beroende av alternativ
            kompletterande kommunikation, exempelvis bild- och symbolstöd,
            gester eller åtbörder, för att göra sig förstådd.
          </p>
          <head xml:id="i-3cqrNbzUdwmmAjLDdv9cuX" type="h1">
            5 Uppdelning av den gode mannens förordnande i personliga och
            ekonomiska angelägenheter
          </head>
          <p xml:id="i-H7ZCpkKRBpHBK2TSZF6JBc">
            Den enskildes behov av hjälp och krav på att få leva ett värdigt
            och gott liv anser Vänsterpartiet är avgörande när det avgörs
            vilket stöd en enskild ska få och vem som ska utses till god man
            eller förvaltare. Det kan ibland vara lämpligt att dela upp ställföreträdaruppdraget
            så att t.ex. anhöriga eller andra närstående sköter den enskildes
            personliga angelägenheter medan en extern ställföreträdare har
            hand om ekonomin. För en ställföreträdare som enbart handhar de
            ekonomiska angelägenheterna behöver det inte alltid ställas lika
            stora krav på en god personlig kännedom om huvudmannen. Det är
            dock av stor vikt att en sådan ställföreträdare samarbetar på
            ett kontinuerligt och välfungerande sätt med huvudmannen och personer
            som känner hen väl. Självklart måste ställföreträdaren vara insatt
            i den enskildes liv och behov för att kunna sköta den ekonomiska
            delen. Det är därför inte lämpligt att en ställföreträdare har
            så många uppdrag att denne omöjligt har tid att sätta sig in i
            varje huvudmans behov.
          </p>
          <p xml:id="i-CwdQev6YduVQUiaW6k47Ke">
            Det bör därför utredas hur en legal uppdelning av den gode mannens
            förordnande i personliga och ekonomiska angelägenheter skulle
            kunna se ut. Detta bör riksdagen ställa sig bakom och ge regeringen
            till känna.
          </p>
          <head xml:id="i-KnJssjnFn53Dbt8omu1v8z" type="h1">
            6 Utbildning av gode män och överförmyndare
          </head>
          <p xml:id="i-6U43jECTzkizj6b1pVyJdV">
            Vänsterpartiet tycker att det är viktigt att gode män och förvaltare
            erbjuds utbildning, dels för att de på bästa möjliga sätt ska
            kunna utföra sina uppdrag, dels för att huvudmannen har rätt att
            förvänta sig bästa möjliga stöd och ett gott bemötande. Under
            senare år har utbildning för gode män och förvaltare blivit vanligare
            och många överförmyndare, liksom godmansföreningar, genomför i
            dag utbildningsinsatser för ställföreträdare. En del kommuner
            tillhandahåller relativt omfattande utbildning, medan andra inte
            har en lika utvecklad utbildningsverksamhet.
          </p>
          <p xml:id="i-AGMTfT2eCE4d6UujEfsmc5">
            Länsstyrelsen har i uppdrag att ta fram underlag som ger kommunen
            vägledning i vilken utbildning som behövs. Detta anser vi dock
            är alltför otillräckligt. Det skulle även behövas en samordning
            och ett tydliggörande av vilken utbildning som är nödvändig för
            att uppfylla uppdraget som god man och överförmyndare på ett tillfredsställande
            sätt. Utbildningen bör också bli mer enhetlig i hela landet.
          </p>
          <p xml:id="i-B3xLkKQbrXYCmkSnmnHd71">
            I januari 2015 infördes ett krav på att överförmyndare ska se
            till att gode män och förvaltare erbjuds den utbildning ”som behövs”.
            Det är en framgång att det nu finns ett uttryckligt krav i lagen
            som innebär att gode män och förvaltare har rätt att få nödvändig
            utbildning för sitt uppdrag. Vänsterpartiet anser dock att ställföreträdare
            ska vara skyldiga att genomgå ett slags basutbildning som tar
            sikte på grundläggande frågor om ställföreträdarskap. Detta för
            att säkerställa en likvärdig och hög kompetensnivå över hela landet.
            Basutbildningen bör bl.a. innehålla utbildning inom de sakområden
            som förordnandet avser och klargöra ställföreträdarskapets innebörd,
            dvs. den förordnade ställföreträdarens ställning i förhållande
            till huvudmannen, överförmyndaren och tredje man. Utbildningen
            bör även ge kunskaper kring vad en god man eller förvaltare kan
            respektive inte kan göra, vilka praktiska problem som kan uppkomma
            och hur dessa bör lösas samt hur ställföreträdarskapet ska redovisas.
          </p>
          <p xml:id="i-4jhNtGCWNHLKbRdbxWhLQH">
            Utöver basutbildningen bör ställföreträdaren dessutom erbjudas
            en särskild utbildning i andra frågor om det behövs för att kunna
            utföra uppdraget. Det kan bli aktuellt i de fall då den enskilde
            exempelvis är dement. Även civilutskottet uttryckte i sitt betänkande
            2016/17:CU10 vikten av att se över systemet med gode män och förvaltare
            och tryckte särskilt på vikten av utbildning.
          </p>
          <p xml:id="i-M5ACD8LAT2kJacmdb6cSnj">
            Regeringen bör därför återkomma med ett förslag som innebär att
            alla ställföreträdare ska genomgå en obligatorisk basutbildning
            samt att överförmyndaren ska ansvara för att gode män och förvaltare
            i övrigt erbjuds den utbildning som behövs för att utföra sina
            uppdrag. Detta bör riksdagen ställa sig bakom och ge regeringen
            till känna.
          </p>
          <head xml:id="i-PrcMVoGNio4Zg1Ay4Uk8Pi" type="h1">
            7 Samordning och samarbete
          </head>
          <p xml:id="i-RWSMp9SzesTDsss84fcy3Y">
            Utredningen bör även se över möjligheten till bättre samordning,
            samarbete och information till ställföreträdare och till dem som
            kan tänka sig att ta ett uppdrag som ställföreträdare, något som
            bl.a. Riksförbundet Frivilliga Samhällsarbetare (RFS) påpekat.
            Det skulle t.ex. kunna finnas en telefontjänst och/eller digital
            tjänst dit ställföreträdare skulle kunna vända sig för att få
            stöd, hjälp och information. Få människor har kunskap om alla
            uppdragstyper som en frivillig samhällsarbetare kan åta sig. För
            att en medborgare ska kunna ta ställning till vilket uppdrag som
            passar just denne är det nödvändigt med samlad information om
            uppdragstyperna. Vidare kan ett gemensamt forum för alla lagreglerade
            frivilliguppdrag förenkla för uppdragstagarna att få stöd och
            svar på frågor som uppstår under pågående uppdrag om till exempel
            gällande regelverk etc.
          </p>
          <head xml:id="i-QUMQ8QDzHb5Yp9YwEDSB97" type="h2">
            7.1 Utredning av kommunalt ansvar för gode män och förvaltare
          </head>
          <p xml:id="i-4XeW8c77bmdMJo4UXm1vic">
            I välfärdssamhället är systemet med gode män och förvaltare en
            viktig komponent. När någon inte kan sköta sina egna affärer ska
            hen få hjälp med det. För att detta ska fungera behövs en hög
            rättssäkerhet. Det finns dock uppenbara brister i rättssäkerheten
            i dagens system.
          </p>
          <p xml:id="i-SnbBzgc5M1KusA2pwKrAvo">
            För att stärka rättssäkerheten för såväl huvudman som förvaltare
            bör kommunerna inom sin organisation helt svara för god man eller
            förvaltarskapet. Utvecklingen med privata företag som har som
            syfte att försörja sig enbart på förvaltarskapet är oroande. Det
            bör därför utredas om det ska införas ett rent kommunalt ansvar
            för gode män och förvaltare inom den egna organisationen. Detta
            bör riksdagen ställa sig bakom och ge regeringen till känna.
          </p>
          <head xml:id="i-Rv72kVKexNbFfmeZV8NV5D" type="h2">
            7.2 Kommunalt solidariskt skadeståndsansvar
          </head>
          <p xml:id="i-HdVTGhqDNbAaqHwWqm7Ykr">
            Många gånger utses en okänd person till ställföreträdare, ibland
            mot den enskildes vilja. Det är viktigt att ställföreträdaren
            är ärlig och utför sitt uppdrag på ett omdömesfullt sätt. I de
            allra flesta fall så utför ställföreträdaren också uppdraget på
            ett förtjänstfullt sätt, men i de situationer då ställföreträdaren
            missköter sig innebär detta ofta stor skada och lidande för den
            enskilde.
          </p>
          <p xml:id="i-5NWpK6TtNnjJZvauRRdQuQ">
            Under många år har en rad allvarliga fall uppmärksammats på flera
            platser i landet, dels där ställföreträdare har misskött huvudmännens
            ekonomi eller förskingrat deras medel, dels där överförmyndaren
            har brustit i sin tillsyn. Gode män i Sverige har under en fyraårsperiod
            förskingrat hundratals miljoner kronor från de människor vars
            ekonomi de har i uppdrag att sköta. Det visar en granskning från
            SVT Nyheter (april 2016). Till exempel har de gode männen gjort
            stora kontantuttag från de utsattas konton utan att redogöra för
            dem. Testamenten har skrivits med gode män som förmånstagare och
            fastigheter som de utsatta har ägt har sålts till gode män till
            underpriser.
          </p>
          <p xml:id="i-ACJMi9QdiwLpDovNzSwg1w">
            Dessa fall av misskötsel medför också att allmänhetens förtroende
            för de olika företrädarinstituten minskar. För att upprätthålla
            tilltron till ett system där enskilda under samhällets medverkan
            får hjälp av ställföreträdare för att sköta sina angelägenheter
            är det rimligt att det finns ett yttersta skyddsnät i form av
            en ersättning som helt eller delvis kan gottgöra den enskilde
            för skador som ställföreträdaren vållar. Den enskilde som drabbas
            av förskingring eller att ställföreträdaren på annat sätt misskött
            huvudmannens ekonomi är i dag hänvisad till att själv utkräva
            ersättning från ställföreträdaren. Även om den enskilde tilldöms
            ett skadestånd är det inte ovanligt att ställföreträdaren saknar
            tillgångar, vilket innebär att den enskilde i praktiken saknar
            en reell möjlighet att få ersättning för en skada som ställföreträdaren
            vållat.
          </p>
          <p xml:id="i-Td2b48gmQppFjWCkVbMF9S">
            Även om det är förhållandevis ovanligt att ställföreträdare missbrukar
            sitt uppdrag och begår kriminella handlingar mot huvudmannen så
            förekommer det. För Vänsterpartiet är det en grundläggande utgångspunkt
            att en enskild som av olika skäl får stöd från samhället inte
            ska lida ekonomisk skada av detta, utan i detta avseende ska hållas
            skadefri. Vi anser därför att det rättsliga skyddet behöver förbättras
            och att det ska införas utökade möjligheter för huvudmannen att
            erhålla kompensation för skada som vållats av ställföreträdaren.
          </p>
          <p xml:id="i-VuVqVNLsgqPLRES731hXoA">
            Utredningen om förmyndare, gode män och förvaltare föreslår i
            sitt slutbetänkande (SOU 2004:112) bl.a. att det ska införas en
            ny paragraf i föräldrabalken som föreskriver att kommunen är skyldig
            att solidariskt med en förordnad förmyndare, god man eller förvaltare
            ersätta den enskilde för sakskada eller ren förmögenhetsskada.
            Ett system med kommunalt solidariskt skadeståndskrav skulle öka
            tryggheten för huvudmannen och även ge ytterligare incitament
            för kommunerna att göra nogsamma lämplighetsutredningar av människor
            som har eller vill erhålla ett uppdrag som ställföreträdare. Det
            bör därför införas ett kommunalt solidariskt skadeståndsansvar
            för förmögenhetsbrott som en ställföreträdare vållat huvudmannen
            inom ramen för sitt uppdrag. Detta bör riksdagen ställa sig bakom
            och ge regeringen till känna.
          </p>
          <head xml:id="i-Kx4ueYaD67Trw29jaGT5ZW" type="h2">
            7.3 Överförmyndarens tillsynsansvar
          </head>
          <p xml:id="i-5vkxwgcgg1yeuQBhnrZM6Z">
            I varje kommun ska det finnas en överförmyndare eller en överförmyndarnämnd.
            Överförmyndaren är den kommunala myndighet som ansvarar för tillsynen
            av ställföreträde för underåriga eller hjälpbehövande vuxna. Det
            är överförmyndarens uppdrag att övervaka att ställföreträdarna
            sköter sina uppgifter enligt gällande regler. Eftersom huvudmännen
            har fått en ställföreträdare för att få hjälp med att bevaka sina
            intressen är de helt beroende av en väl fungerande förvaltning.
            Länsstyrelserna svarar för den statliga tillsynen av de kommunala
            överförmyndarna.
          </p>
          <p xml:id="i-M2CL3AZTxzKdMkRXnTBJTk">
            En förutsättning för att överförmyndare och överförmyndarnämnder
            ska kunna fullgöra sina uppdrag är att de har tillräckliga kunskaper
            och kompetens för det. För att överförmyndare, ledamöter i överförmyndarnämnder
            eller ersättare till sådana ska kunna klara av dels de uppgifter
            som de har i dag, dels de uppgifter som tillkommer enligt propositionen,
            är det av central betydelse att de erhåller en god utbildning.
            Ansvarig tillsynsmyndighet, i dag länsstyrelserna, bör bistå med
            råd om hur utbildningen läggs upp och hur samarbete mellan flera
            kommuner kan organiseras för att kunskapsnivån hos överförmyndarna
            m.fl. ska vara tillfredsställande och lika över hela landet. I
            utredningen Vissa frågor om gode män och förvaltare (SOU 2013:27)
            finns sådana förslag, men dessa lyftes tyvärr inte fram i den
            efterföljande propositionen Bättre förutsättningar för gode män
            och förvaltare (prop. 2013/14:225). Regeringen bör därför återkomma
            till riksdagen med förslag på hur utbildning för överförmyndare
            och överförmyndarnämnder ska organiseras för att säkerställa en
            högre kompetensnivå hos dessa. Detta bör riksdagen ställa sig
            bakom och ge regeringen till känna.
          </p>
          <p xml:id="i-P6s3hGzunQjf9ptpPuemFv">
            Länsstyrelsernas tillsyn över överförmyndarna har tidigare koncentrerats
            från 21 till 7 länsstyrelser. Det är ett steg i rätt riktning,
            men Vänsterpartiet menar att behovet av en central tillsyn kvarstår.
          </p>
          <p xml:id="i-N2nY2cC7QMCP1j5NBaqXR1">
            Verksamheternas mycket ojämna kvalitet, som äventyrar huvudmännens
            likabehandling och rättssäkerhet, riskerar att finnas kvar. Det
            kan medföra stor skada för en enskild person som drabbas när en
            förordnad förmyndare eller överförmyndare missköter sitt uppdrag.
            Det är ett mycket allvarligt problem för dem som drabbas och som
            redan befinner sig i en utsatt situation. Dessutom bidrar det
            till att allmänhetens förtroende för systemet med ställföreträdare
            minskar.
          </p>
          <p xml:id="i-JW1rV8jYbKgAetf9JxMH1F">
            Regeringen bör därför omgående ta initiativ till att samordna
            och följa upp länsstyrelsernas tillsyn av överförmyndare och återkomma
            till riksdagen med förslag på vilken myndighet som ska ansvara
            för detta. Detta bör riksdagen ställa sig bakom och ge regeringen
            till känna.
          </p>
          <head xml:id="i-TsRgvD3na8VBrxsoTF7BJm" type="h1">
            8 Ensamkommande
          </head>
          <p xml:id="i-FVVbUD1NT6TrfcPdzjmmVV">
            Det nuvarande systemet med god man för ensamkommande barn har
            stora brister och behöver ses över. Den ibland mycket långa väntetiden
            innan en god man förordnas är oacceptabel. Möjligheten att införa
            en tidsgräns på hur lång tid ett ensamkommande barn ska behöva
            vänta innan det får en god man och en gräns för antalet uppdrag
            en god man ska få ha behöver ses över. Barnets möjlighet att byta
            god man om denne inte sköter sitt uppdrag bör stärkas. Ytterligare
            en fråga som behöver undersökas närmare är stödet från god man
            för barn med särskilda behov. Det kan handla om barn med behov
            som gör att specialkompetens krävs för att bistå på rätt sätt.
            Detta skriver vi mer om i motionen Ett värdigt och välkomnande
            mottagande av ensamkommande barn (2017/18:1937).
          </p>
        </div>
        <div xml:id="i-9D5D5oKe2VJCpvsorZAaGZ" type="signatureBlock">
          <list xml:id="i-MDgA9ZN5WqqdSajUvJrYKp">
            <item xml:id="i-2ZcgCFnhs8ApCS1qMvcQUt" type="signature">
              Lotta Johnsson Fornarve (V)
            </item>
            <item xml:id="i-JGENkwpPYz35VuSoK7yZKZ" type="signature">
              Nooshi Dadgostar (V)
            </item>
            <item xml:id="i-5hgGcacn7jm76vfKwHGwM2" type="signature">
              Rossana Dinamarca (V)
            </item>
            <item xml:id="i-HF8xmueK5y5xm1RoMBPLUs" type="signature">
              Maj Karlsson (V)
            </item>
            <item xml:id="i-N8LvWuT3k6XjY76WRFE8MK" type="signature">
              Karin Rågsjö (V)
            </item>
            <item xml:id="i-CSQPQzbPsjk57aWLSPaNx7" type="signature">
              Linda Snecker (V)
            </item>
            <item xml:id="i-5CzhMvJRwk5XAr15BJqqA9" type="signature">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
