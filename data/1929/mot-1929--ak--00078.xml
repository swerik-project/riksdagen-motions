<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1929/mot_1929__ak__78/mot_1929__ak__78-001.pdf"/>
      <fw xml:id="i-Nhitc9hFC9T4k33ju8iikS">
        Motioner i Andra kammaren, Nr 78. 1
      </fw>
      <div type="motHeader" xml:id="i-SzoBJzxPEmvE5aTM131NQV">
        <div type="motTitle" xml:id="i-UfDJJQoBDJvpo8uSMXZoXR"/>
        <div type="motSubmissionInfo" xml:id="i-EfXAcxHPmmd7UoZ3gP436o"/>
      </div>
      <div type="motBody" xml:id="i-D7q7JeBm7jcvjauyCRgNzP">
        <div xml:id="i-VK1H7dN3raKSY3x2o1W3Fz">
          <p xml:id="i-UZE7uecc7ChzVm7JWFGr2o">
            Nr 78.
          </p>
          <p xml:id="i-PEmh4wzmA14sCEgiTtod3s">
            Av herr Bäcklund, om pension åt städerskan Augusta Pettersson.
          </p>
          <p xml:id="i-7MnRDtwszV4zftg9TykW2W">
            Fru Augusta Pettersson, Rödesund, Karlsborg, är 71 år gammal
            och har inne- haft anställningen såsom städerska vid statens järnvägars
            överliggningsrum för tågpersonal i Karlsborg under en tid av över
            45 år. Enligt utfärdat läkar- intyg är hon nu på grund av hjärtsjukdom
            och nedsatta kroppskrafter oför- mögen att vidare fullgöra det
            med hennes anställning förenade arbetet. Då fru Augusta Pettersson
            alltså av angivna orsaker är i behov av att få upphöra med städningsarbetet
            vid statens järnvägar, synes det med rättvisa och billighet överensstämmande,
            om hon efter ett så långt och plikttroget arbete tillerkännes
            pension, då hon nu vid hög ålder på grund av sjukdom nödgas lämna
            sin anställning. Hennes man, förre e. o. vagn- och stallkarlen
            C. Pettersson, Karlsborg, vilken är över 70 år gammal, åtnjuter
            visserligen sedan några år tillbaka en mindre årlig pension från
            statens järnvägar, men det förhållandet bör inte utgöra hinder
            för beviljandet av tjänstepension även åt hustrun, allden- stund
            sådant är tillåtet för dem, som innehaft statstjänst med garanterad
            pensionsrätt. Här föreligger också den omständigheten, att mannens
            pen- sion är liten och fru Petterssons inkomst genom städningsarbetet
            varit ett nödvändigt tillskott för familjens uppehälle. Makarna
            Pettersson ha haft 13 barn att uppfostra, vilket givetvis krävt
            mycket arbete och försakelse för att med sina små inkomster kunna
            hålla ihop denna stora familj. Bara upp- fostringsarbetet kunde
            i detta fall vara värt en statspension. Men här föreligger inget
            behov att av den anledningen ifrågasätta pension, då det finns
            en lång och plikttrogen verksamhet i statens tjänst, som enbart
            bör vara motiv nog för beviljandet av en mindre pension. Riksdagen
            har tidigare i många fall behjärtat framställningar om pensioner
            åt personer, som utfört arbete åt staten en längre tid eller genom
            sjukdom blivit urståndsatta att utföra arbetet. Förra årets riksdag
            beslöt att tillerkänna en städerska i Nässjö, som på grund av
            sjukdom måst lämna sin anställning, en år- lig pension av 564
            kronor. Där hade visserligen avlöningen utgått med högre belopp
            än i detta fall, men det bör ju icke heller bortses ifrån att
            anställnings- tiden i detta fall är 28 år längre. Därför synes
            det mig, som om den summa, vilken i detta fall bör utgöra pensionen,
            vore riktigt avvägd, om den sättes till 420 kronor per år. De
            s. k. riksdagspensionerna, som beviljas till änkor efter befattningshavare,
            utgöra numera i de flesta fall 384 kronor per år. På grund härav
            synes det rättvist, om den, som utfört arbete en lång följd av
            år åt staten, erhölle något högre pension.
          </p>
          <p xml:id="i-7f3MC8j6pWzttNruCg2L42">
            Bihang till riksdagens protokoll 1929. 4 saml. 17 häft. (Nr 78—82.)
            1
          </p>
          <pb facs="riksdagen-motions-pdf/data/1929/mot_1929__ak__78/mot_1929__ak__78-002.pdf"/>
          <fw xml:id="i-Fc5MmVJb5vRCPBTqsfdweG">
            2 Motioner i Andra kämmaren, Nr 78.
          </fw>
          <p xml:id="i-R6dhKK4CkU78d8Nv7sYZVS">
            Med anledning av vad ovan anförts hemställes, att riksdagen måtte
            medgiva, att städerskan fru Augusta Pettersson, Rödesund, Karlsborg,
            må från och med månaden näst efter den, då hon frånträder sin
            anställning såsom städer- ska vid statens järnvägar, under sin
            återstående livstid upp- bära en årlig pension av 420 kronor.
            Intygen över åberopade förhållanden tillställas vederbörande utskott.
          </p>
          <p xml:id="i-XpUpTbFTwzQ8SCtPfoDicy" type="date">
            Stockholm den 19 januari 1929.
          </p>
          <p xml:id="i-L6voj7ForeyMkEYhsspyQz">
            Helge Bäcklund.
          </p>
        </div>
      </div>
    </body>
  </text>
</TEI>
